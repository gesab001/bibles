{
    "version": "HWP",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u201cAloha!\u201d - Aloha! Dis me, Simon Peter. I one worka fo Jesus Christ, da Spesho Guy God Wen Send. He wen send me all ova da place fo tell peopo bout him. I writing dis letta fo you guys dat trus Jesus Christ. God wen let you guys trus Jesus Christ, cuz he everytime do da right ting. Dass worth plenny fo you guys, jalike fo us guys. He our God, an he da One dat take us outa da bad kine stuff we doing."
                },
                "2": {
                    "verse_nr": "2",
                    "verse": "I like you guys know God an Jesus our Boss mo betta, so den, dey goin do plenny good stuff fo you guys, an make yoa hearts rest inside."
                },
                "3": {
                    "verse_nr": "3",
                    "verse": "God Pick His Peopo an Tell Dem \u201cCome!\u201d - Jesus get power -- da kine power ony God get. Az how he wen give us guys everyting we need fo live to da max fo real kine, da way God like. God do dat, cuz us guys know him real good. He da One dat wen tell us guys \u201cCome, be my guys,\u201d cuz he so awesome, an so good."
                },
                "4": {
                    "verse_nr": "4",
                    "verse": "Jesus wen give us all da real importan stuff he wen promise, an dass worth plenny. An he wen give us all dat so us guys can come jalike God inside our heart. An same time, we can hemo from all da rotten pilau tings da peopo all ova da world do, cuz dey make any kine how dey like."
                },
                "5": {
                    "verse_nr": "5",
                    "verse": "Az why, I like you guys go all out. You guys trus Jesus awready, but no stop dea. Everytime do good ting, but no stop dea. Know God mo an mo betta,"
                },
                "6": {
                    "verse_nr": "6",
                    "verse": "an no stop dea. Learn fo really mean wat you say, an do um. But no stop dea. Everytime you get hard time, hang in dea an no give up. An no stop dea, but do everyting da way God like."
                },
                "7": {
                    "verse_nr": "7",
                    "verse": "But no stop dea. Show aloha fo da Christian bruddas an sistas. An no stop dea, but show love an aloha."
                },
                "8": {
                    "verse_nr": "8",
                    "verse": "Dass how you guys gotta live mo an moa. Dat goin make you guys know our Boss Jesus Christ mo betta. No goin be wase time, but you goin know him real good."
                },
                "9": {
                    "verse_nr": "9",
                    "verse": "If get somebody dat no like make lidat, dat kine guy, jalike he no can see in front his nose. Jalike he stay blind. Eh! God wen clean him up inside from all da bad kine stuff he wen do from befo time, but da bugga wen foget awready."
                },
                "10": {
                    "verse_nr": "10",
                    "verse": "So den, bruddas an sistas, go all out, mo den befo time. God wen pick you guys an tell you guys fo come be his peopo, an you guys wen come. Now, make shua you guys stay ack lidat. Den you guys no goin mess up, eva."
                },
                "11": {
                    "verse_nr": "11",
                    "verse": "Den, God goin give you guys someting real awesome. He goin give you guys da right fo get Jesus Christ fo yoa King, foeva an eva. Jesus da Boss fo us guys, an he da One dat hemo us from all da bad kine stuff we stay in."
                },
                "12": {
                    "verse_nr": "12",
                    "verse": "How Come Peter Write Lidat - Az why everytime I goin stay telling you guys da same ting an make shua you guys no foget. Neva mind you guys awready know um, an you guys stay solid awready, cuz you guys trus da true stuff."
                },
                "13": {
                    "verse_nr": "13",
                    "verse": "An I no goin let you guys foget um. I goin help you guys fo tink bout um everytime. I figga az right I make lidat now, wen I stay alive."
                },
                "14": {
                    "verse_nr": "14",
                    "verse": "Pretty soon I goin mahke. I know, cuz our Boss Jesus Christ, God\u02bcs Spesho Guy, he wen tell me dat."
                },
                "15": {
                    "verse_nr": "15",
                    "verse": "But I goin go all out, so bumbye wen I go mahke, you guys still goin tink bout dis stuff everytime."
                },
                "16": {
                    "verse_nr": "16",
                    "verse": "We Wen See How Awesome Jesus Stay - Me an my friends wen tell you guys awready bout our Boss Jesus Christ, an how plenny power he goin get wen he come back, yeah? No was jus one sly kine make up story dat us guys like tell. We wen tell you guys ony wat we wen see! Az why we know how awesome Jesus stay, cuz he da King."
                },
                "17": {
                    "verse_nr": "17",
                    "verse": "Had one time, us guys was wit Jesus, ova dea on top dat mountain dat stay spesho fo God. An God da Fadda wen tell how spesho an awesome Jesus stay. Dat time, Jesus wen hear one voice dat come outa da Awesome Place up dea inside da sky. God wen say, \u201cDis my Boy! I get love an aloha fo him. He make me feel real good inside!\u201d An us guys, we wen hear dat voice come outa da sky too."
                },
                "18": {
                    "verse_nr": "18",
                    "verse": "Had one time, us guys was wit Jesus, ova dea on top dat mountain dat stay spesho fo God. An God da Fadda wen tell how spesho an awesome Jesus stay. Dat time, Jesus wen hear one voice dat come outa da Awesome Place up dea inside da sky. God wen say, \u201cDis my Boy! I get love an aloha fo him. He make me feel real good inside!\u201d An us guys, we wen hear dat voice come outa da sky too."
                },
                "19": {
                    "verse_nr": "19",
                    "verse": "An dat make all us guys mo shua bout da tings we wen learn from da guys dat wen talk fo God befo time. Good you guys do wat dey say! Cuz da stuff dey tell, jalike one small lamp dat shine inside one real dark place. You guys need listen to wat dey wen say till Jesus come back. Den you guys goin undastan mo an mo plenny. Goin be jalike wen da light from da morning star come up, an den da sun come up!"
                },
                "20": {
                    "verse_nr": "20",
                    "verse": "Numba one ting I like you guys know: Da guys dat wen talk fo God long time ago inside da Bible, one guy no can figga by himself, wat da kine mean."
                },
                "21": {
                    "verse_nr": "21",
                    "verse": "Cuz da stuff dey wen write, dey neva write um jus cuz dey figga dey like say dat. Wat dey wen say, God wen give um. Dey wen say wat God\u02bcs Good an Spesho Spirit wen show um fo say."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Da Teachas Dat Bulai - Befo time, had some Israel peopo dat wen say dey talk fo God, but dey ony wen bulai. Same ting goin happen wit you guys -- goin get peopo dat say dey teach fo God, but dey goin bulai. Dey goin be sneaky an dey no goin like nobody know wat dey doing fo real kine. Dass how dey goin bring in dea own kine teaching. An if you guys listen to dem, you goin wipe out fo shua. Dey even goin say dat dey no need listen to God, dea owna, neva mind he wen pay high price fo dem. Cuz dey ack lidat, dey goin wipe out real fast."
                },
                "2": {
                    "verse_nr": "2",
                    "verse": "Still yet, goin get plenny peopo dat goin follow dem, an make any kine how dey like an no shame. Da way dem guys ack, goin make peopo talk stink bout da true teaching."
                },
                "3": {
                    "verse_nr": "3",
                    "verse": "Dey greedy guys, dem teachas dat bulai. Dey goin tell you guys any kine make up stories so dey can make choke money from you guys. But you know, God da Judge, he not sleeping. From long time, he stay ready fo punish dem. An he still stay waiting, den he goin wipe um out fo shua."
                },
                "4": {
                    "verse_nr": "4",
                    "verse": "God Wen Punish Odda Peopo Like Dem Awready - You know, befo time had angel messenja guys dat wen do bad kine stuff, an God da Judge neva let dem go. He wen throw um down inside Hell, an wen tie um up wit chains fo make um stay inside da Deep Dark Hole till da time wen dey gotta stand in front him."
                },
                "5": {
                    "verse_nr": "5",
                    "verse": "Same ting wit da whole world long time ago. Dat time, da peopo was acking jalike God, he notting. Same time, had da guy Noah dat was telling da odda peopo wass da right ting fo do. But dey neva listen. Dass why God wen make da rain come hard on top dem, an da flood wen wipe um out. But God wen take care Noah, plus seven odda peopo from Noah\u02bcs ohana."
                },
                "6": {
                    "verse_nr": "6",
                    "verse": "One nodda time, had da peopo from Sodom town an Gomorrah town. God wen punish dem cuz dey was so bad. He wen burn up everyting all aroun dea, so ony had ashes, an da peopo wen mahke. Den, da odda peopo dat come afta an like make jalike God notting, dat show dem da same ting goin happen to dem if dey make lidat."
                },
                "7": {
                    "verse_nr": "7",
                    "verse": "Same time, had one guy name Lot ova dea dat wen like do da right ting. Wen bodda him plenny, how da odda guys wen go buckaloose da way dey neva listen to God\u02bcs Rules. So God wen take Lot outa dea."
                },
                "8": {
                    "verse_nr": "8",
                    "verse": "Lot like do da right ting, but he wen live right dea by da peopo from Sodom town, so every day he hear an see dem broke God\u02bcs Rules. All dat wen make him suffa plenny inside."
                },
                "9": {
                    "verse_nr": "9",
                    "verse": "All dis stuff show dat da Boss know how fo take peopo dat like listen to him outa trouble. Same time, he know how fo make da peopo dat no like do wass right, stay suffa till dey gotta stand in front God da Judge."
                },
                "10": {
                    "verse_nr": "10",
                    "verse": "An da peopo dat ony like do all da pilau tings dey like do jus cuz dey peopo, God know how fo make dem suffa even moa. Dey like talk stink everybody dat get da right fo tell um wat dey gotta do. Da Teacha Guys Dat Bulai, Dey Doing Bad Kine Stuff - Dem teacha guys dat bulai, dey get big head, an go all out. Dey no mo respeck, an dey no scared fo talk stink bout God an his awesome kine peopo inside da sky."
                },
                "11": {
                    "verse_nr": "11",
                    "verse": "Da angel guys, dey mo strong den dem teacha guys. No matta da angel guys get mo plenny power, dey no talk stink bout da awesome guys in front da Boss, an dey no poin finga dem."
                },
                "12": {
                    "verse_nr": "12",
                    "verse": "But dem teacha guys, dey like talk stink bout da kine stuff dey no undastan. Dey jalike da animals dat no can tink. Dey ony good fo take um an wipe um out. Fo shua dey goin be wipe out, cuz dey make any kine to odda peopo."
                },
                "13": {
                    "verse_nr": "13",
                    "verse": "Dey make peopo suffa plenny, an God goin make dem suffa too cuz dey wen do wat no stay right. Dey tink good fun fo party up. Dey even do any kine dey like day time, wen everybody can see um! Wen dey eat wit you guys, dey ony stay dea fo party up an do any kine shame kine stuff."
                },
                "14": {
                    "verse_nr": "14",
                    "verse": "Dey ony like check out da wahines an try make um fool aroun behind dea husban\u02bcs back. Dey no stop doing mo an mo bad kine stuff, eva. Dey stay looking fo peopo dat ony trus God litto bit, so dey can try make um do bad kine stuff. Dey work hard fo make demself mo an mo greedy. God goin punish dem fo shua!"
                },
                "15": {
                    "verse_nr": "15",
                    "verse": "Da Time God Wen Make One Donkey Talk - Befo time, dem guys was going da right way, but den, dey wen bag an go da wrong way. Dey wen go do jalike da guy Balaam, Beor\u02bcs boy. He was one talka fo God, but he wen like make money so bad, he wen go do tings dat no stay right. Dat time, Balaam wen stay riding on top one donkey. Da donkey, he no can talk. But God wen make da donkey talk jalike one guy! Da donkey wen scold Balaam fo da bad kine stuff he wen do. Da donkey wen try stop him, so he no do da kine crazy stuff he like do."
                },
                "16": {
                    "verse_nr": "16",
                    "verse": "Da Time God Wen Make One Donkey Talk - Befo time, dem guys was going da right way, but den, dey wen bag an go da wrong way. Dey wen go do jalike da guy Balaam, Beor\u02bcs boy. He was one talka fo God, but he wen like make money so bad, he wen go do tings dat no stay right. Dat time, Balaam wen stay riding on top one donkey. Da donkey, he no can talk. But God wen make da donkey talk jalike one guy! Da donkey wen scold Balaam fo da bad kine stuff he wen do. Da donkey wen try stop him, so he no do da kine crazy stuff he like do."
                },
                "17": {
                    "verse_nr": "17",
                    "verse": "God Goin Punish Da Teacha Guys Dat Bulai - Dose teacha guys dat bulai, dey jalike one puka wea da water suppose to come out, but no mo water. Dey jalike da low clouds dat da hard wind blow away. God wen make one real dark place fo put dem guys."
                },
                "18": {
                    "verse_nr": "18",
                    "verse": "I mean dis. Dey talk big, but dey no say notting. Dey talk lidat cuz dey like bulai peopo fo do any kine how dey like do an no shame. Get peopo dat wen go da wrong way, but now dey starting fo come back da right way litto bit. Dey da peopo dat dem teacha guys like bulai."
                },
                "19": {
                    "verse_nr": "19",
                    "verse": "Dose buggas, dey promise peopo, \u201cIf you listen to us guys, you can go do any kine how you like!\u201d But da teacha guys dat saying dat, dey jalike slaves dat no can hemo demself from da pilau kine stuff dey doing. Wateva take ova you an make you do um, jalike you one slave fo do dat kine stuff, you know."
                },
                "20": {
                    "verse_nr": "20",
                    "verse": "Gotta know our Boss Jesus Christ fo get outa da pilau kine stuff hea inside da world. But if peopo change dea mind, an get all tie up inside da pilau stuff jalike befo time, dat stuff goin take ova dem. Dey goin come mo worse den befo time."
                },
                "21": {
                    "verse_nr": "21",
                    "verse": "No good if you know da right way fo live, an den you change yoa mind, an no do da good an spesho tings God wen tell you fo do. Mo betta fo you, if you neva know da right way first time."
                },
                "22": {
                    "verse_nr": "22",
                    "verse": "But dose teacha guys dat bulai, dey jalike da true ting da Bible wen say inside da Proverbs book: \u201cDa dog throw up, an den he go back to um.\u201d An same ting, \u201cDa pig, you clean um up, an den awready he go back lay down inside da mud.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Da Boss Goin Come Back! - Eh, my good friends, dis my numba two letta to you guys. Dis time an befo time I like write fo help you guys rememba all dis stuff, cuz I like you guys tink ony bout da bestes kine stuff dat show you fo real."
                },
                "2": {
                    "verse_nr": "2",
                    "verse": "I like you guys tink bout da spesho talka guys fo God from befo time, an rememba wat dey wen say. Same ting wit da spesho guys dat Jesus wen send all ova. Tink bout wat da Boss wen tell dem fo tell you guys how you gotta live. He da One dat take you guys outa da bad kine stuff you stay in. So listen!"
                },
                "3": {
                    "verse_nr": "3",
                    "verse": "First, you gotta undastan dis: befo da world pau, goin get guys dat ony goin make any kine how dey like. Dey goin make fun a da Good Kine Stuff from God, jalike dey hot stuff."
                },
                "4": {
                    "verse_nr": "4",
                    "verse": "Dey goin say, \u201cEh! Fo real, dat Jesus wen promise you guys he coming back? Den wea he stay? Our ancesta guys, dey mahke long time awready, an still yet, everyting stay da same from wen God wen make da world!\u201d"
                },
                "5": {
                    "verse_nr": "5",
                    "verse": "But you know, get one ting dem buggas no like tink bout: Long time ago, wen everyting wen start, God wen talk, an get da sky. Den God wen start wit da water fo make da land an da water diffren kine, an he wen make da land come up outa da water. Wateva God say goin stay."
                },
                "6": {
                    "verse_nr": "6",
                    "verse": "An God wen use water lata on too, wen da big flood wen come an wipe out everybody inside da world."
                },
                "7": {
                    "verse_nr": "7",
                    "verse": "An you know wat goin happen wit da sky an da world dat get nowdays? God wen tell awready how goin be wit dem. He let um stay right now, but he goin burn um up bumbye, wen da time come. Dat time, God goin be da Judge, an wipe out da peopo dat ack jalike God notting."
                },
                "8": {
                    "verse_nr": "8",
                    "verse": "Eh, my good friends! No foget dis one ting now. Da Boss, he no need figga da time o same like us guys. Fo him, one day, o one tousand years, same same."
                },
                "9": {
                    "verse_nr": "9",
                    "verse": "Da Boss, garans he goin do wat he wen promise. Get peopo, dey tink he real slow, but he not! He no mind hang in dea an wait fo peopo, az why. He like everybody fo come sorry an pau do all da bad kine stuff dey doing. He no like nobody get cut off from him."
                },
                "10": {
                    "verse_nr": "10",
                    "verse": "But dat time wen da Boss goin come back, no goin have nobody dat goin know he coming, jalike wen da steala guy go inside yoa house an you donno he coming. Dat time, da sky an da sun an moon an stars up dea inside da sky goin come burning hot an go \u201cPoom!\u201d an den, no mo notting. Same ting, da world an all da tings dat peopo do hea, goin burn up."
                },
                "11": {
                    "verse_nr": "11",
                    "verse": "How Us Guys Gotta Live - Kay den. If fo shua, all dese tings going burn up lidat, den eh! wat kine peopo you guys gotta be? You gotta go all out fo God da way you live, da way God like you live,"
                },
                "12": {
                    "verse_nr": "12",
                    "verse": "all da time you stay waiting fo wen God goin come back hea. So, go all out fo make dat happen mo fast. Dat time, da sky goin burn up, an all da tings inside da sky goin come burning hot an melt."
                },
                "13": {
                    "verse_nr": "13",
                    "verse": "But goin get new sky an new earth, you know. Dass wat God wen promise, an dass wat us guys waiting fo. Dat goin be da place wea everybody do ony wass right."
                },
                "14": {
                    "verse_nr": "14",
                    "verse": "So den, my good friends, all da time you stay waiting fo dis fo happen, go all out fo be da bestes kine peopo, da way God see you guys, so nobody can poin finga an blame you guys. An go all out fo let yoa heart stay rest inside."
                },
                "15": {
                    "verse_nr": "15",
                    "verse": "Our Boss, he hang in dea, so he can give you guys chance fo come outa da bad kine stuff you stay in. Paul An Da Lettas He Wen Write - Our good friend, Brudda Paul, he wen write you guys da same ting, yeah? God wen give him da kine smarts, az why he write lidat."
                },
                "16": {
                    "verse_nr": "16",
                    "verse": "Everytime Paul write one letta, he talk bout dis kine stuff. Fo shua, get stuff inside his lettas dat hard fo undastan. An get peopo dat no bodda fo learn an no stay solid inside. Dey take wat Paul say an make um all hamajang. Dey do da same ting wit all da odda stuff inside da Bible too. Da guys dat make lidat, dey goin get wipe out, fo shua."
                },
                "17": {
                    "verse_nr": "17",
                    "verse": "Da Boss, He Awesome! - But eh! my good friends. You guys know awready how dem teacha guys ack. So watch out! Dey no like listen to da rules, an dey like bulai you guys an make you guys go da wrong way, but no let um. You guys stay solid inside, but you gotta watch out, cuz dey like mess you guys up."
                },
                "18": {
                    "verse_nr": "18",
                    "verse": "Mo betta, you guys come mo an mo strong inside. Cuz you know, our Boss Jesus Christ, he da One dat goin take us guys outa da bad kine stuff we stay in. He like do plenny fo you guys, an he like you guys know him mo betta. I like everybody say awesome kine tings bout Jesus now, an foeva! Az right!"
                }
            }
        }
    }
}