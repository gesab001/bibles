{
    "version": "HWP",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u201cAloha!\u201d - Dis letta fo all da peopo dat stay spesho fo God, all da brudda an sista guys inside Colosse dat trus Christ an stay tight wit him. Dis letta from me, Paul, an from brudda Timoty too. I one a da messenja guys Jesus Christ wen go send all ova fo tell everybody wat God say, cuz dass wat God like. I like God our Fadda do plenny fo you guys, an make yoa hearts rest inside."
                },
                "2": {
                    "verse_nr": "2",
                    "verse": "\u201cAloha!\u201d - Dis letta fo all da peopo dat stay spesho fo God, all da brudda an sista guys inside Colosse dat trus Christ an stay tight wit him. Dis letta from me, Paul, an from brudda Timoty too. I one a da messenja guys Jesus Christ wen go send all ova fo tell everybody wat God say, cuz dass wat God like. I like God our Fadda do plenny fo you guys, an make yoa hearts rest inside."
                },
                "3": {
                    "verse_nr": "3",
                    "verse": "Paul Tank God Fo Da Colosse Peopo - Everytime we pray fo you guys, we tank God. He da Fadda fo our Boss Jesus Christ."
                },
                "4": {
                    "verse_nr": "4",
                    "verse": "We pray lidat cuz wen hear dat you guys trus Jesus Christ, an dat you guys get plenny aloha fo all da peopo dat stay spesho fo God."
                },
                "5": {
                    "verse_nr": "5",
                    "verse": "You guys stay lidat, cuz you guys know God get someting good fo you guys up dea wit him in da sky. Dass why you guys trus God, cuz you guys wen hear da Good An True Stuff From Him."
                },
                "6": {
                    "verse_nr": "6",
                    "verse": "Dass da Good Kine Stuff From God dat you guys wen hear awready. All ova da world get mo an mo plenny peopo dat go stay trus dis Good Stuff, an dat make um do good tings fo each odda, jalike da first time wen you guys wen hear um an undastan um, same ting. Dass wen you wen find out da trut fo shua, how God like do plenny fo you guys."
                },
                "7": {
                    "verse_nr": "7",
                    "verse": "You wen learn um from Epafras. He one worka fo God jalike me an Timoty, an we get plenny aloha fo Epafras. Christ wen give him da job fo help you guys, an you guys no need worry notting. He stay do good job."
                },
                "8": {
                    "verse_nr": "8",
                    "verse": "He da guy wen tell us bout da aloha dat God\u02bcs Spirit wen put inside yoa hearts."
                },
                "9": {
                    "verse_nr": "9",
                    "verse": "Dass why we still yet stay praying fo you guys, from da first time Epafras wen tell us how you guys stay. We aks God fo give you guys all da tings you guys need fo find out wat he like you guys fo do. Den you guys can get good tinking fo do da right ting, an God\u02bcs Spirit goin help you guys undastan da whole ting."
                },
                "10": {
                    "verse_nr": "10",
                    "verse": "Den, make shua you guys ack jalike you guys da Boss\u02bcs kids. Dat goin make da Boss feel good. Den everytime you guys do someting, you guys can do good tings, an know God mo betta,"
                },
                "11": {
                    "verse_nr": "11",
                    "verse": "an get mo strong inside from God\u02bcs awesome kine power, dat goin make you guys handle any kine, an hang in dea long time."
                },
                "12": {
                    "verse_nr": "12",
                    "verse": "Den you guys can tank da Fadda, an feel real good inside. He wen make us his kids, so we can get da good stuff he goin give all his kids, da peopo dat stay spesho fo God. He wen take us outa da dark, so we no gotta do da bad kine stuff no moa, an wen take us wea Jesus stay inside da light, an make him our King. Jesus God\u02bcs Boy, an his Fadda get love an aloha fo him."
                },
                "13": {
                    "verse_nr": "13",
                    "verse": "Den you guys can tank da Fadda, an feel real good inside. He wen make us his kids, so we can get da good stuff he goin give all his kids, da peopo dat stay spesho fo God. He wen take us outa da dark, so we no gotta do da bad kine stuff no moa, an wen take us wea Jesus stay inside da light, an make him our King. Jesus God\u02bcs Boy, an his Fadda get love an aloha fo him."
                },
                "14": {
                    "verse_nr": "14",
                    "verse": "Jesus da One wen go cut us guys loose, so we no gotta do any kine bad tings no moa. He wen hemo da shame we get fo da bad kine stuff we wen do."
                },
                "15": {
                    "verse_nr": "15",
                    "verse": "Who Da Spesho Guy God Wen Send? Wat He Do? - Jesus stay jalike God, Jalike one picha fo show how God stay, no matta no can see God. Jesus da numba one Guy in charge a everyting God wen make."
                },
                "16": {
                    "verse_nr": "16",
                    "verse": "Jesus was in charge wen God wen make everyting -- Inside da sky an inside da world, Da tings we can see an da tings we no can, Da kings, da bosses, Da leadas, da peopo wit power. Everyting God wen like make, He wen make um fo Jesus, An Jesus wen do da work."
                },
                "17": {
                    "verse_nr": "17",
                    "verse": "Jesus, he stay dea first, befo everyting, An everyting stay togedda cuz a him."
                },
                "18": {
                    "verse_nr": "18",
                    "verse": "He stay da Boss fo da church peopo, Jalike da head stay da boss fo da body. He da One who wen go start everyting. He da first an da main One dat wen come back afta he wen mahke. Dass why he da numba one Guy fo everyting."
                },
                "19": {
                    "verse_nr": "19",
                    "verse": "God stay good inside, cuz everyting he get inside himself, stay inside Jesus too."
                },
                "20": {
                    "verse_nr": "20",
                    "verse": "Cuz Jesus wen bleed an mahke on top da cross, all da beef an da hassles peopo get wit God stay all pau. Cuz Jesus wen bleed an mahke jalike he one sacrifice, God wen bring back everyting an everybody da same side wit himself -- everyting dat stay inside da world an inside da sky."
                },
                "21": {
                    "verse_nr": "21",
                    "verse": "An you guys, befo time you guys wen had it wit God, an you guys neva like bodda wit him."
                },
                "22": {
                    "verse_nr": "22",
                    "verse": "But now Christ stay make everyting go back da same side wit God, cuz Christ wen go mahke, his body, everyting. Dass how he can make you guys good an spesho fo God, an nobody can poin finga an blame you guys, da way he see you guys."
                },
                "23": {
                    "verse_nr": "23",
                    "verse": "Ony one ting, you guys gotta hang in dea, an trus God solid kine. Den nobody can make you guys trus odda stuffs, an make you guys stop trussing da Good Stuff From God dat you guys wen hear, dat you guys stay waiting fo come. Get guys dat stay tell everybody all ova da world da Good Stuff From God. Eh, me too, Paul, I stay helping tell dat Good Stuff From God."
                },
                "24": {
                    "verse_nr": "24",
                    "verse": "How Paul Work Fo Help God\u02bcs Peopo - Christ wen suffa plenny, an right now I stay suffa plenny too. But no matta I stay suffa, my heart stay plenny good inside. If still yet get peopo who gotta suffa, I like be da one fo suffa plenny fo dem, jalike Christ wen suffa, cuz dey stay inside Christ ohana, you know, da church."
                },
                "25": {
                    "verse_nr": "25",
                    "verse": "I one worka guy fo da church guys, cuz dass my kuleana dat God wen give me, fo teach you guys everyting God say."
                },
                "26": {
                    "verse_nr": "26",
                    "verse": "From da first time dat had peopo on top dis earth, weneva dey hear wat God say, dey no undastan um, jalike get stuff dat stay secret. But now he let da peopo dat stay spesho fo him see um an undastan um."
                },
                "27": {
                    "verse_nr": "27",
                    "verse": "God wen like make his peopo know all da stuff dat was secret befo time. Dat secret stay plenny awesome fo all da diffren peopos all ova da world. Dis da awesome secret: Christ stay tight wit you guys, an dass how you guys goin stay shua dat he goin do all dis awesome stuff fo you guys, dass mo betta den good, an dass wat we stay waiting fo."
                },
                "28": {
                    "verse_nr": "28",
                    "verse": "We stay telling everybody bout Jesus. We tell dem how dey gotta make. We use everyting we know fo teach dem, so dey can come mo strong inside cuz dey stay tight wit Christ all da way."
                },
                "29": {
                    "verse_nr": "29",
                    "verse": "Dis why I like work hard fo you guys. Cuz God stay work inside me, I can do um, an he get all da power."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "I like you guys know all da hard work I stay doing fo you guys dat stay Colosse, an fo da peopo dat stay Laodicea, an even fo all da peopo who neva see me befo."
                },
                "2": {
                    "verse_nr": "2",
                    "verse": "I like give dem guys good kine words, so dey can come togedda wit love an aloha. Den dey goin know fo shua dat dey undastan all dat good stuff. Dey goin find out everyting bout da secret God get fo us. An dass Christ!"
                },
                "3": {
                    "verse_nr": "3",
                    "verse": "Ony wen you stay tight wit Christ, he give you all da smarts you need fo get, an he teach you how fo use da smarts fo good kine tings. An dese smarts jalike one treasure."
                },
                "4": {
                    "verse_nr": "4",
                    "verse": "I tell you guys all dis, so dat nobody can bulai you guys wit da kine talk dat sound good."
                },
                "5": {
                    "verse_nr": "5",
                    "verse": "Even if I stay far away from you guys, my heart stay wit you guys, an I stay good inside, cuz wen I look you guys, you guys stay solid. Nobody can push you guys aroun, da way you guys trus Christ."
                },
                "6": {
                    "verse_nr": "6",
                    "verse": "You Guys Get Everyting Cuz You Stay Tight Wit Christ - Jalike how you guys wen make Jesus Christ yoa boss, make shua you guys stay tight wit him everytime."
                },
                "7": {
                    "verse_nr": "7",
                    "verse": "Make shua you guys stay tight wit Christ. Den you guys goin stay strong inside him jalike one good solid tree. Come mo an mo solid, how you guys trus him, jalike how we wen teach you guys. Everytime tank Christ plenny."
                },
                "8": {
                    "verse_nr": "8",
                    "verse": "Watch out! No let nobody hemo you guys from da trut! Dey goin try teach you guys wrong kine stuff wit any kine talk. Dey get all dis kine teaching ony from peopo, from now an from befo time, an from da spirits dat stay in charge a da world, but dey neva get um from Christ."
                },
                "9": {
                    "verse_nr": "9",
                    "verse": "Everyting God get inside himself, Christ get inside himself, an Christ, he one guy jalike us."
                },
                "10": {
                    "verse_nr": "10",
                    "verse": "Wen you stay tight wit Christ, he give you everyting you need. He da main boss ova all da main spirits an da odda leada guys."
                },
                "11": {
                    "verse_nr": "11",
                    "verse": "Da Jewish guys cut skin fo show dey God\u02bcs peopo, but Christ, he make his spesho mark on top our heart, wen he take away da power from all da bad kine stuff we like do jus cuz we peopo."
                },
                "12": {
                    "verse_nr": "12",
                    "verse": "Wen dey baptize you wit water, jalike you get buried wit him, an you stay come back alive wit him, cuz you stay trus wat God doing inside you. God da One who wen bring back Jesus from mahke, you know."
                },
                "13": {
                    "verse_nr": "13",
                    "verse": "Befo time, jalike you guys stay mahke, cuz you guys doing da bad kine stuff, an you guys not God\u02bcs peopo. But no matta, he wen make you guys come alive fo real kine, jalike he wen make Christ come alive, an he wen let you guys go an hemo da shame fo all da bad kine stuff you guys wen do."
                },
                "14": {
                    "verse_nr": "14",
                    "verse": "He wen take away all da charges agains us from God\u02bcs Rules. He wen wipe um out, jalike nailing dem on top da cross."
                },
                "15": {
                    "verse_nr": "15",
                    "verse": "He wen take away da power from all da main spirits an da odda bosses. He wen shame um in front everybody, jalike da army guys do in da winna\u02bcs parade."
                },
                "16": {
                    "verse_nr": "16",
                    "verse": "So, no let nobody poin finga you guys fo wat you guys eat an drink, an fo how you guys make spesho fo religious days: da holidays, da traditions, da rest days."
                },
                "17": {
                    "verse_nr": "17",
                    "verse": "All dat religious kine stuff jalike one shadow ony fo show wat goin happen bumbye, but Christ, he da One dass fo real."
                },
                "18": {
                    "verse_nr": "18",
                    "verse": "No let nobody presha you guys jus cuz you guys no do da stuff dey say you guys gotta do. Cuz if you listen dem, you no goin get da good stuff God get fo you guys. Dey like you guys make one show so dey can make you guys look no good. Dey like you go down in front da angel guys, an pray to dem, cuz dey wen dream bout all dat kine stuff. Dey tink dey mo betta den everybody else, but dey not. Dey ony tinking jalike regula peopo."
                },
                "19": {
                    "verse_nr": "19",
                    "verse": "Dey no stick wit Christ. But Christ, he stay in charge his peopo, jalike da head stay in charge a one body. He make his peopo come everytime mo strong inside, da way God like make um come mo strong. Dass jalike how da muscle an da bone work togedda fo make da body mo strong."
                },
                "20": {
                    "verse_nr": "20",
                    "verse": "You Get New Kine Life Wen You Stay Tight Wit Christ - Cuz jalike you guys wen mahke wit Christ, he wen take away da power ova you guys dat da spirits inside da universe had befo time. So, how come you guys still yet stick wit da old rules? Jalike you guys neva hemo yoaself from da old way! So, how come you guys still yet stay listen to dem?"
                },
                "21": {
                    "verse_nr": "21",
                    "verse": "Dey say, \u201cEh, no touch! No taste!\u201d"
                },
                "22": {
                    "verse_nr": "22",
                    "verse": "But dese rules, ony stuff dat peopo make up an teach everybody. But den, all dat bumbye goin poho, same time dey doing um."
                },
                "23": {
                    "verse_nr": "23",
                    "verse": "All dat kine stuff make dem look good. Peopo tink \u201cEh, dese guys smart!\u201d But dey do dea stuff one way, not da way God like. Dea rules fo show love fo God, dey hard fo stick wit. Dose buggas throw ack dat dey get shame. Dey like make show dat dey like suffa fo God. But all dat kine stuff, no can help nobody fo handle wen dey like do any kine jus cuz dey peopo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "God wen give you guys new kine life, jalike he wen make you guys come back alive wit Christ. Now, Christ stay sitting up dea in da mos importan place by God\u02bcs right side. So den, go all out fo make importan da tings dat God like."
                },
                "2": {
                    "verse_nr": "2",
                    "verse": "Tink plenny bout da tings dat God like. No make big deal bout da tings down hea inside da world,"
                },
                "3": {
                    "verse_nr": "3",
                    "verse": "Now God take care you guys, cuz jalike you guys wen mahke wit Christ, but now you guys stay tight wit him an you get da real kine life."
                },
                "4": {
                    "verse_nr": "4",
                    "verse": "Christ stay live inside us, an jalike he make us come alive inside fo real kine. Wen he come back, den you guys goin show up wit him too, an everyting goin be awesome."
                },
                "5": {
                    "verse_nr": "5",
                    "verse": "So, throw way all dese tings inside you dat come from dis world. No go fool aroun wit somebody you not married to. No ack pilau kine. No tink pilau kine stuff. No tink plenny bout da kine bad stuff dat you like do. No try get everyting fo yoaself, cuz dass jalike dat stuff da idol kine god fo you."
                },
                "6": {
                    "verse_nr": "6",
                    "verse": "Da peopo who stay doing all dose bad kine stuffs, an no like listen God, God no goin put up wit wat dey do."
                },
                "7": {
                    "verse_nr": "7",
                    "verse": "Eh, befo time you guys wen make lidat. You guys wen stay do da same tings jalike dem."
                },
                "8": {
                    "verse_nr": "8",
                    "verse": "Now, you guys throw way all dat kine stuff. No get huhu. No snap. No go make peopo suffa. No talk stink. No talk pilau kine."
                },
                "9": {
                    "verse_nr": "9",
                    "verse": "No bulai each odda, cuz you guys wen throw out da old kine way an pau do da bad kine stuff you guys wen do befo time."
                },
                "10": {
                    "verse_nr": "10",
                    "verse": "Now you guys stay do da new kine way. You jalike one new guy. God da One wen make you guys da first time, an now he everytime stay make you guys know him mo betta, an come mo an mo jalike him."
                },
                "11": {
                    "verse_nr": "11",
                    "verse": "Inside Christ\u02bcs new way, no matta if one guy Jewish an da odda guy not Jewish, if one guy get da cut skin mark an da odda guy no mo da cut skin mark, if one guy come from one far place an one nodda guy come from even mo far like Sytia, if one guy one slave guy an one nodda guy not. Christ da ony ting dat matta, an he stay tight wit all dese kine peopo."
                },
                "12": {
                    "verse_nr": "12",
                    "verse": "God wen pick you guys, an he get plenny love an aloha fo all you guys, an you guys stay spesho fo him. Show love an pity fo odda peopo. Make nice to dem. No get big head. No make yoaself numba one. Hang in dea wit odda peopo."
                },
                "13": {
                    "verse_nr": "13",
                    "verse": "No let odda peopo bodda you. Somebody give you problem, eh, let um go, an no stay huhu. Da Boss wen let you guys go, so den you guys, go make jalike him."
                },
                "14": {
                    "verse_nr": "14",
                    "verse": "Get plenny love an aloha fo everybody, cuz dat make all da odda stuff come togedda good."
                },
                "15": {
                    "verse_nr": "15",
                    "verse": "Let Christ take charge a you guys an make yoa hearts rest inside. He wen tell all you guys fo come togedda an stay togedda jalike one ohana. An tank God everytime fo everyting."
                },
                "16": {
                    "verse_nr": "16",
                    "verse": "Let all da stuff Christ wen say stay strong inside you guys, an use all da smarts you guys get fo teach each odda, an show each odda wat stay right an wat stay wrong. Sing an tank God plenny inside yoa heart, wit all kine songs, I mean, da kine songs fo God, da kine songs dat make God da Boss, an da kine songs dat God\u02bcs Spirit give us."
                },
                "17": {
                    "verse_nr": "17",
                    "verse": "Wateva you guys say o stay doing, do everyting fo da Boss Jesus, cuz you guys stay his guys, an Jesus goin help you guys tell God da Fadda, \u201cMahalo plenny.\u201d"
                },
                "18": {
                    "verse_nr": "18",
                    "verse": "Christ\u02bcs New Kine Life - Wifes, listen yoa husban. Cuz dass how God like his peopo do um."
                },
                "19": {
                    "verse_nr": "19",
                    "verse": "Eh, husbans, love yoa wife plenny, an no make any kine to her."
                },
                "20": {
                    "verse_nr": "20",
                    "verse": "Eh, you kids, listen everyting yoa fadda an mudda say everytime, cuz da Boss like wen you do dat."
                },
                "21": {
                    "verse_nr": "21",
                    "verse": "You faddas an muddas, no scold yoa kids till dey get huhu, cuz bumbye dey goin give up."
                },
                "22": {
                    "verse_nr": "22",
                    "verse": "Eh, you slaves, listen yoa boss everytime down hea inside dis world. No throw ack dat you working in front dem, jus fo look good, an cuz you like make da peopo tink you do good kine work, but work hard from yoa heart, cuz you get plenny respeck fo da Boss."
                },
                "23": {
                    "verse_nr": "23",
                    "verse": "Everyting you guys do, do um fo da Boss wit everyting you get, an no do um fo odda peopo."
                },
                "24": {
                    "verse_nr": "24",
                    "verse": "Cuz you guys know dat bumbye you guys goin get da good tings da Boss goin give his kids. Eh, you guys, you know who you working fo? You working fo Christ, da Boss!"
                },
                "25": {
                    "verse_nr": "25",
                    "verse": "You know, da guy dat do someting wrong to somebody, goin come back to him bumbye. God no going make to some guys mo betta den to odda guys."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Eh, you boss guys, do wass right fo yoa workas, an make um all same same. No make mo betta to one guy den da odda. You know, you guys get one Boss too, who stay up dea in da sky."
                },
                "2": {
                    "verse_nr": "2",
                    "verse": "How Dey Gotta Make - Eh, everytime pray. Wen you guys pray, tink plenny bout wat you telling God, an no go sleep. An everytime you pray, tank God fo everyting."
                },
                "3": {
                    "verse_nr": "3",
                    "verse": "Eh, pray fo us guys too. Aks God fo give us chance fo tell da peopo wat he say. Den we can tell um da stuff dat befo time was secret bout Christ. You know, I stay hea inside da prison cuz I telling peopo all dat kine stuff."
                },
                "4": {
                    "verse_nr": "4",
                    "verse": "Try pray fo me make um easy fo undastan, cuz I suppose to do um lidat."
                },
                "5": {
                    "verse_nr": "5",
                    "verse": "Wen you guys stay aroun peopo dat no trus God still yet, try tink first, da way you guys ack aroun dem. Everytime you guys get chance, tell um bout Christ."
                },
                "6": {
                    "verse_nr": "6",
                    "verse": "Weneva you guys talk, no talk any kine -- talk wit aloha. An no talk jus bout da junk kine stuff. Dass jalike food dat no mo taste. Talk bout da kine good stuff. Dass jalike food dat stay ono, cuz get salt fo taste! Eh! Good fo know how fo talk to any kine guy."
                },
                "7": {
                    "verse_nr": "7",
                    "verse": "Aloha To Da Bruddas An Sistas - Tykicus, he goin tell you guys everyting how I stay ova hea. He one good brudda, an I feel plenny love an aloha fo him. He everytime kokua me. Him an me work togedda fo da Boss."
                },
                "8": {
                    "verse_nr": "8",
                    "verse": "Dass why I stay send um by you guys, so you guys know how we stay, an he goin give you guys good kine words."
                },
                "9": {
                    "verse_nr": "9",
                    "verse": "Onesimus, he goin go wit Tykicus too. He one brudda, an you guys can trus um. All da bruddas hea get love an aloha fo him, an he one guy from Colosse, you know. Dem two guys goin tell you guys everyting dat stay happening ova hea."
                },
                "10": {
                    "verse_nr": "10",
                    "verse": "Aristarkus, he like say \u201cAloha!\u201d He stay hea inside da prison too. Mark, dass Barnabas cousin, I wen tell you guys bout him befo. If he come by you guys, take good care him."
                },
                "11": {
                    "verse_nr": "11",
                    "verse": "Jesus Justus, he stay ova hea too. Dese guys, dey da ony Jewish guys dat work wit me ova hea fo help da peopo get God fo dea King. Cuz dey kokua me plenny, I feel real good inside."
                },
                "12": {
                    "verse_nr": "12",
                    "verse": "Epafras, da odda guy from Colosse, he like say \u201cAloha!\u201d too. He one worka fo Christ Jesus. He everytime pray hard fo you guys, so you guys can come mo solid inside an know fo shua wat God like you guys fo do."
                },
                "13": {
                    "verse_nr": "13",
                    "verse": "Eh, I tell you guys da trut bout Epafras. He one hard worka fo you guys, an fo da guys inside Laodicea an Hierapolis."
                },
                "14": {
                    "verse_nr": "14",
                    "verse": "Everybody get plenny love an aloha fo Luke, da docta guy. Him an Demas say \u201cAloha\u201d too."
                },
                "15": {
                    "verse_nr": "15",
                    "verse": "Tell da bruddas an sistas inside Laodicea \u201cAloha,\u201d an tell Nymfa \u201cAloha\u201d too, an all da church guys dat meet togedda her house."
                },
                "16": {
                    "verse_nr": "16",
                    "verse": "Wen you guys pau read dis letta, give um to da church guys Laodicea side, so dey can read um, an you guys, read da letta I wen send dem."
                },
                "17": {
                    "verse_nr": "17",
                    "verse": "Tell Arkippus dis: \u201cAll da work da Boss wen tell you fo do, you betta do um now.\u201d"
                },
                "18": {
                    "verse_nr": "18",
                    "verse": "I signing dis wit my own hand, \u201cPaul.\u201d No foget, I stay inside one prison. I like God show you guys his good heart!"
                }
            }
        }
    }
}