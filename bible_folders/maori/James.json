{
    "version": "maori",
    "book_name": "James",
    "book_nr": "59",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na Hemi, na te pononga a te Atua, a te Ariki hoki, a Ihu Karaiti, ki nga hapu kotahi tekau ma rua e noho marara ana; Tena koutou.\n"
                },
                "2": {
                    "verse_nr": 2,
                    "verse": "\u00b6 Kiia iho, e oku teina, he mea hari nui ina taka koutou ki nga whakamatautauranga maha;\n"
                },
                "3": {
                    "verse_nr": 3,
                    "verse": "E matau ana hoki koutou, ko te whakamatautauranga o to koutou whakapono hei mahi i te manawanui.\n"
                },
                "4": {
                    "verse_nr": 4,
                    "verse": "Na kia puta rawa te mahi a te manawanui, kia tino tika ai koutou, kia toitu ai, te hapa i tetahi mea.\n"
                },
                "5": {
                    "verse_nr": 5,
                    "verse": "Ki te hapa tetahi o koutou i te matauranga, me inoi ia ki te Atua, e homai nui nei ki te katoa, kahore hoki ana tawai mai; a ka homai ki a ia.\n"
                },
                "6": {
                    "verse_nr": 6,
                    "verse": "Otira me inoi whakapono ia, kaua e ruarua. Ko te tangata ruarua hoki, tona rite kei te ngaru o te moana, e puhia ana e te hau, e akina ana.\n"
                },
                "7": {
                    "verse_nr": 7,
                    "verse": "Kaua hoki taua tangata e mea, e whiwhi ia ki tetahi mea i te Ariki.\n"
                },
                "8": {
                    "verse_nr": 8,
                    "verse": "E kore te tangata ngakau rua e u i ana hanga katoa.\n"
                },
                "9": {
                    "verse_nr": 9,
                    "verse": "Ko te teina iti, kia whakamanamana ia i te mea ka whakanekehia ake ia:\n"
                },
                "10": {
                    "verse_nr": 10,
                    "verse": "Me te tangata taonga ano, i te mea ka whakaititia: ka memeha atu hoki ia, ano he puawai tarutaru.\n"
                },
                "11": {
                    "verse_nr": 11,
                    "verse": "Ko te putanga mai hoki o te ra me te hau wera ano, na, kua maroke te tarutaru, kua ngahoro tona puawai, a ngaro iho te atanga o tona ahua: ka pera ano te tangata taonga, ka memeha atu i ona haereerenga.\n"
                },
                "12": {
                    "verse_nr": 12,
                    "verse": "Ka hari te tangata e u ake ana ki te whakamatautauranga: no te mea hoki ka oti ia te whakamatautau, ka whiwhi ia ki te karauna o te ora, kua whakaaria mai nei e te Ariki mo te hunga e aroha ana ki a ia.\n"
                },
                "13": {
                    "verse_nr": 13,
                    "verse": "\u00b6 Kaua tetahi e mea ina whakamatautauria, E whakamatautauria ana ahau e te Atua: e kore hoki te Atua e taea te whakamatautau e te kino, e kore ano hoki ia e whakamatautau i tetahi:\n"
                },
                "14": {
                    "verse_nr": 14,
                    "verse": "Engari he mea whakamatautau te tangata, i a ia e kumea ana, e poaina ana e tona hiahia ake ano.\n"
                },
                "15": {
                    "verse_nr": 15,
                    "verse": "Na, i te haputanga o te hiahia, ka whanau ko te hara; a, i te otinga o te hara, ka whanau ko te mate.\n"
                },
                "16": {
                    "verse_nr": 16,
                    "verse": "Kei whakapohehetia koutou, e oku teina aroha.\n"
                },
                "17": {
                    "verse_nr": 17,
                    "verse": "No runga nga homaitanga papai katoa, nga mea katoa e tino tika ana, he mea heke iho no te Matua o nga whakamarama, kahore nei ona putanga ketanga, kahore hoki he atarangi o te tahuri.\n"
                },
                "18": {
                    "verse_nr": 18,
                    "verse": "Na tona hiahia ake ano tatou i whanau ai, he meatanga na te kupu o te pono, kia meinga ai tatou me he matamua mo ana mea i hanga ai.\n"
                },
                "19": {
                    "verse_nr": 19,
                    "verse": "\u00b6 Kei te mohio koutou ki tenei, e oku hoa aroha, kia hohoro nga tangata katoa ki te whakarongo, kia puhoi ki te korero, kia puhoi kite riri:\n"
                },
                "20": {
                    "verse_nr": 20,
                    "verse": "E kore hoki ta te Atua tika e mahia e to te tangata riri.\n"
                },
                "21": {
                    "verse_nr": 21,
                    "verse": "Heoi me whakarere katoa atu nga tikanga poke, me te hara e hua tonu nei, me tahuri marire ki te kupu kua oti te whakato iho; e taea hoki e tenei te whakaora o koutou wairua.\n"
                },
                "22": {
                    "verse_nr": 22,
                    "verse": "Hei kaimahi ano koutou i te kupu, kaua hei kaiwhakarongo anake, kei tinihangatia koutou e koutou ano.\n"
                },
                "23": {
                    "verse_nr": 23,
                    "verse": "Ki te mea hoki he kaiwhakarongo tetahi i te kupu, ehara nei i te kaimahi, he rite ia ki te tangata e matakitaki ana ki tona kanohi maori i roto i te whakaata:\n"
                },
                "24": {
                    "verse_nr": 24,
                    "verse": "I tona matakitakinga hoki i a ia ano, haere ana, wareware tonu ake he ahua pehea ranei tona.\n"
                },
                "25": {
                    "verse_nr": 25,
                    "verse": "Tena ko te tangata e ata titiro iho ana ki te ture tino tika, ki te mea herekore, a ka u tonu, he kaiwhakarongo ano ia e kore e wareware, engari e mahi ana i te mahi, e hari ano tenei i tana mahi.\n"
                },
                "26": {
                    "verse_nr": 26,
                    "verse": "Ki te mea he ahua karakia to tetahi i roto i a koutou, ki te kore e parairetia e ia tona arero, he tinihanga hoki tana ki tona ngakau, he maumau karakia tana.\n"
                },
                "27": {
                    "verse_nr": 27,
                    "verse": "Ko te karakia pono, ko te mea pokekore ki te aroaro o te Atua matua, ko ia tenei, Ko te tirotiro i nga pani i nga pouaru i o ratou mate, ko te tiaki i a ia ake kei poke i te ao.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 E oku teina, kaua e waiho i runga i te whakapai kanohi te whakapono ki to tatou Ariki kororia, ki a Ihu Karaiti.\n"
                },
                "2": {
                    "verse_nr": 2,
                    "verse": "Ki te tomo mai hoki tetahi tangata ki to koutou whare karakia he mowhiti koura nei tona, he kakahu pai; a ka tomo mai ano he rawakore, he kakahu paru nei tona;\n"
                },
                "3": {
                    "verse_nr": 3,
                    "verse": "A ka titiro atu koutou ki te tangata i te kakahu pai, ka mea ki a ia, E noho koe ki konei, ki te wahi pai; a ka mea ki te rawakore, E tu koe ki kona, E noho ranei ki konei, ki raro i toku turanga waewae:\n"
                },
                "4": {
                    "verse_nr": 4,
                    "verse": "He teka ianei he tikanga tahatahi ta koutou, kua he hoki nga whakaaro o koutou, o nga kaiwhakawa?\n"
                },
                "5": {
                    "verse_nr": 5,
                    "verse": "Whakarongo, e oku teina aroha, Kahore ano koia te Atua i whiriwhiri i nga rawakore o tenei ao, kia whiwhi ki te taonga, ara ki te whakapono, kia riro hoki i a ratou te rangatiratanga kua whakaaria mai e ia mo te hunga e aroha ana ki a ia?\n"
                },
                "6": {
                    "verse_nr": 6,
                    "verse": "Heoi ka whakakino na koutou ki te rawakore. He teka ianei ko nga tangata taonga hei whakatupu rangatira ki a koutou, hei toto i a koutou ki nga whakawakanga?\n"
                },
                "7": {
                    "verse_nr": 7,
                    "verse": "He teka ianei he hunga kohukohu ratou i te ingoa pai kua whakahuatia na ki a koutou?\n"
                },
                "8": {
                    "verse_nr": 8,
                    "verse": "\u00b6 Engari ki te rite i a koutou te ture kingi, to te karaipiture, Me aroha e koe tou hoa, ano ko koe, ka pai ta koutou hanga:\n"
                },
                "9": {
                    "verse_nr": 9,
                    "verse": "Tena ki te whakapai kanohi koutou, e mahi ana koutou i te hara, ka mau hoki i te ture he hunga he.\n"
                },
                "10": {
                    "verse_nr": 10,
                    "verse": "Ki te mau hoki te ture katoa i tetahi tangata, a ka kotahi ano te mea e tapepa ai ia, kua he ia ki te katoa.\n"
                },
                "11": {
                    "verse_nr": 11,
                    "verse": "I tana kiinga mai hoki, Kaua e puremu, i ki mai ano ia, Kaua e patu tangata. Na, ahakoa kahore koe e puremu, ki te patu tangata koe, kua takahia e koe te ture.\n"
                },
                "12": {
                    "verse_nr": 12,
                    "verse": "Kia rite ta koutou korero, ta koutou mahi, ki ta te hunga e whakawakia a mua i runga i nga tikanga o te ture herekore.\n"
                },
                "13": {
                    "verse_nr": 13,
                    "verse": "Ko te tangata hoki kahore ona ngakau tohu, e kore e tohungia ina whakawakia; ka whakapehapeha ia te ngakau tohu ki te whakawa.\n"
                },
                "14": {
                    "verse_nr": 14,
                    "verse": "\u00b6 He aha te pai, e oku teina, ki te mea tetahi he whakapono tona, a kahore ana mahi? E taea ranei ia te whakaora e taua whakapono?\n"
                },
                "15": {
                    "verse_nr": 15,
                    "verse": "Ki te mea e noho tahanga ana tetahi teina, tuahine ranei, ki te mea ranei kua kore he kai mana mo tenei ra, mo tenei ra,\n"
                },
                "16": {
                    "verse_nr": 16,
                    "verse": "A ka mea atu tetahi o koutou ki a ratou, Haere marie, kia mahana, kia makona; a kahore e hoatu e koutou ki a ratou nga mea e matea ana e te tinana; he aha te pai?\n"
                },
                "17": {
                    "verse_nr": 17,
                    "verse": "Waihoki ko te whakapono, ki te kahore ana mahi, he mea mate i roto ano i a ia.\n"
                },
                "18": {
                    "verse_nr": 18,
                    "verse": "Na, he ki tenei ma tetahi, He whakapono tou, he mahi aku: whakakitea mai ki ahau tou whakapono motu ke i au mahi, a maku, ara ma aku mahi, e whakakite atu toku whakapono ki a koe.\n"
                },
                "19": {
                    "verse_nr": 19,
                    "verse": "E whakapono ana koe kotahi tonu te Atua; he pai tau meatanga: e whakapono ana hoki nga rewera, me te wiri ano.\n"
                },
                "20": {
                    "verse_nr": 20,
                    "verse": "Heoi e pai ana ranei koe kia matau, e te kuware, he mea huakore te whakapono ki te kahore he mahi?\n"
                },
                "21": {
                    "verse_nr": 21,
                    "verse": "Kihai ianei a Aperahama, to tatou matua, i tika i nga mahi, i a ia i whakaeke atu ai i tana tama, i a Ihaka, ki runga ki te aata?\n"
                },
                "22": {
                    "verse_nr": 22,
                    "verse": "Ka kite ranei koe i mahi tahi te whakapono me ana mahi, na nga mahi hoki i tino rite ai te whakapono?\n"
                },
                "23": {
                    "verse_nr": 23,
                    "verse": "A i rite ano ta te karaipiture e mea nei, I whakapono a Aperahama ki tenei, I whakapono a Aperahama ki te Atua, a ka whakairia ki a ia hei tika: ka huaina ano hoki ia ko te hoa o te Atua.\n"
                },
                "24": {
                    "verse_nr": 24,
                    "verse": "Heoi ka kite koutou kei nga mahi he tika mo te tangata, ehara i te mea kei te whakapono anake.\n"
                },
                "25": {
                    "verse_nr": 25,
                    "verse": "Waihoki ko Rahapa, te wahine kairau, kihai ianei ia i whakatikaia e nga mahi, i a ia i whakamanuhiri ai i nga karere, a tukua atu ana raua e ia ra tetahi ara ke?\n"
                },
                "26": {
                    "verse_nr": 26,
                    "verse": "Ka rite hoki ki te tinana ka mate nei ki te kahore te manawa ora, waihoki ko te whakapono, ki te kahore he mahi, he mea mate.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 Kei tokomaha koutou ki te whakaako, e oku teina, e matau ana hoki koutou rahi ake te he e tau ki a tatou.\n"
                },
                "2": {
                    "verse_nr": 2,
                    "verse": "He maha hoki nga mea e tapepa ai tatou katoa. Ki te kore tetahi e tapepa i te kupu, he tino tika tena tangata, e taea ano e ia te paraire te tinana katoa.\n"
                },
                "3": {
                    "verse_nr": 3,
                    "verse": "Na, ka panga nei e tatou nga paraire ki nga mangai o nga hoiho, kia rongo ai ratou ki a tatou; a pareparea ana e tatou to ratou tinana katoa.\n"
                },
                "4": {
                    "verse_nr": 4,
                    "verse": "Whakaaroa nga kaipuke, nga mea nunui rawa nei, he mea aki nei e nga hau kaha, heoi e pareparea ana e te urungi nohinohi rawa ki te wahi e hiahia ai te hinengaro o te kaiurungi:\n"
                },
                "5": {
                    "verse_nr": 5,
                    "verse": "Waihoki ko te arero he wahi nohinohi ia, nui atu hoki tona whakapehapeha. Nana, te nui o te wahie e whakaungia ana e te ahi nohinohi!\n"
                },
                "6": {
                    "verse_nr": 6,
                    "verse": "He kapura ano hoki te arero, ko te ao maori o te kino: pera tonu te arero i roto i o tatou wahi, poke iho i a ia te tinana katoa, ngiha ana i a ia huri noa nga mea katoa o te tangata, he mea whakau ano ia na te reinga.\n"
                },
                "7": {
                    "verse_nr": 7,
                    "verse": "Ko nga momo kararehe katoa hoki, ko nga manu, ko nga mea ngokingoki, ko nga mea i te moana, e whakararatatia ana, kua whakararatatia ano hoki i mua e te tangata:\n"
                },
                "8": {
                    "verse_nr": 8,
                    "verse": "Ko te arero ia e kore tena e taea e tetahi tangata te whakarata; he kino ia e kore e taea te pehi, ki tonu i te wai whakamate.\n"
                },
                "9": {
                    "verse_nr": 9,
                    "verse": "Ko ta tatou mea ia hei whakapai i te Atua, i te Matua; ko ta tatou mea ano ia hei kanga i nga tangata, i hanga kia rite ki te Atua.\n"
                },
                "10": {
                    "verse_nr": 10,
                    "verse": "Kotahi tonu te mangai puta ake ana i roto ko te manaaki, ko te kanga. Ehara i te pai, e oku teina, kia penei enei mea.\n"
                },
                "11": {
                    "verse_nr": 11,
                    "verse": "E pupu ake ana ranei i te puna ko te reka, ko te kawa, i roto i te poka kotahi?\n"
                },
                "12": {
                    "verse_nr": 12,
                    "verse": "E hua ranei he oriwa ma te piki, e oku teina, he piki ranei ma te waina? e kore ano hoki e pupu ake i te wai tai he wai reka.\n"
                },
                "13": {
                    "verse_nr": 13,
                    "verse": "\u00b6 Ko wai te tangata whakaaro nui, te tangata matau i roto i a koutou? ma tona whakahaere pai e whakaatu ana mahi, kei runga i te mahaki o te whakaaro nui.\n"
                },
                "14": {
                    "verse_nr": 14,
                    "verse": "Tena ko tenei he hae nanakia to koutou, he totohe i roto i o koutou ngakau, kaua e whakamanamana, kaua hoki e teka ki te pono.\n"
                },
                "15": {
                    "verse_nr": 15,
                    "verse": "Ehara tenei matauranga i te mea e heke iho ana i runga; no te whenua ia, no te ngakau maori, no te rewera.\n"
                },
                "16": {
                    "verse_nr": 16,
                    "verse": "I te wahi hoki e noho ai te hae me te totohe, ko reira ano te noho kino me nga mahi he katoa.\n"
                },
                "17": {
                    "verse_nr": 17,
                    "verse": "Ko te matauranga ia o runga, he mea kinokore i te tuatahi, muri iho he rangimarie, he ngawari, he hohoro ki te whakarongo, ki tonu i te mahi tohu, i nga hua pai, kahore ana whiriwhiringa i te tangata, kahore ona tinihanga.\n"
                },
                "18": {
                    "verse_nr": 18,
                    "verse": "A e ruia ana nga hua o te tika i roto i te rangimarie ma te hunga hohou rongo.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "\u00b6 No hea nga pakanga me nga ngangaretanga i roto i a koutou? he teka ianei no tenei, no o koutou hiahia e whawhai ana i roto i o koutou wahi?\n"
                },
                "2": {
                    "verse_nr": 2,
                    "verse": "E hiahia ana koutou, heoi kahore e whai rawa; e patu ana koutou, e minamina ana, a kahore e whiwhi: e ngangare ana, e whawhai ana, heoi kahore e whai rawa, no te mea kahore koutou e inoi.\n"
                },
                "3": {
                    "verse_nr": 3,
                    "verse": "E inoi ana koutou, a kahore e riro i a koutou, no te mea e inoi he ana koutou, kia whakapaua ai ki o koutou hiahia.\n"
                },
                "4": {
                    "verse_nr": 4,
                    "verse": "E nga tangata puremu, e nga wahine puremu, kahore ianei koutou e matau ko te aroha o te ao he hoariritanga ki te Atua? Na, ko te tangata e hiahia ana kia meinga hei hoa aroha mo te ao, e mea ana i a ia hei hoariri ki te Atua.\n"
                },
                "5": {
                    "verse_nr": 5,
                    "verse": "Ki to koutou whakaaro he korero noa ranei ta te karaipiture, E hiahia ana ranei te wairua, i meinga nei e ia kia noho i roto i a tatou, kia tae rawa ki te hae?\n"
                },
                "6": {
                    "verse_nr": 6,
                    "verse": "Nui atu ia tana homai i te aroha noa: koia tana e mea nei, Ka pakeke te Atua ki ta te hunga whakapehapeha, ka homai ia i te aroha noa ki te hunga ngakau papaku.\n"
                },
                "7": {
                    "verse_nr": 7,
                    "verse": "Na, kia ngohengohe koutou ki ta te Atua. Turia atu te rewera, a ka oma atu ia i a koutou.\n"
                },
                "8": {
                    "verse_nr": 8,
                    "verse": "Whakatata atu ki te Atua, a ka whakatata mai ia ki a koutou. Horoia o koutou ringaringa, e te hunga hara: meinga o koutou ngakau kia hekore, e te hunga ngakau rua.\n"
                },
                "9": {
                    "verse_nr": 9,
                    "verse": "Kia pouri koutou, kia puta te aue, te tangi: kia puta ke to koutou kata hei aue, to koutou hari hei ahua whakapoururu.\n"
                },
                "10": {
                    "verse_nr": 10,
                    "verse": "Whakapapaku koutou ki te aroaro o te Ariki, a mana koutou e whakateitei ake.\n"
                },
                "11": {
                    "verse_nr": 11,
                    "verse": "\u00b6 Kati te ngautuara tetahi ki tetahi, e oku teina, Ko te tangata e ngautuara ana ki tona teina, e whakahe ana hoki i tona teina, e ngautuara ana ia ki te ture, e whakahe ana i te ture: ki te whakahe ia koe i te ture, ehara koe i te kaimahi i te tu re, engari he kaiwhakawa.\n"
                },
                "12": {
                    "verse_nr": 12,
                    "verse": "Kotahi tonu te kaiwhakatakoto ture, kei a ia te kaha hei whakaora, hei whakangaro: ko wai ra koe e whakahe na i tera atu?\n"
                },
                "13": {
                    "verse_nr": 13,
                    "verse": "Tena, e te hunga e mea nei, hei aianei, hei apopo, ka haere matou ki te pa ra, a ka noho ki reira, kia kotahi tau, ka hokohoko, ka whiwhi ki te taonga:\n"
                },
                "14": {
                    "verse_nr": 14,
                    "verse": "Kahore na hoki koutou e matau ki nga mea o apopo. He aha oti to koutou ora? He kohu ra, he iti nei te wa e puta mai ai, a kua memeha atu.\n"
                },
                "15": {
                    "verse_nr": 15,
                    "verse": "Te mea ra koutou, Ki te pai te Ariki, a ka ora matou, ka mea i tenei mea, i tera mea ranei.\n"
                },
                "16": {
                    "verse_nr": 16,
                    "verse": "Tenei ia koutou te whakamanamana nei ki a koutou kupu whakaputa: he kino taua tu whakamanamana katoa.\n"
                },
                "17": {
                    "verse_nr": 17,
                    "verse": "Na, ko te tangata e matau ana ki te mea i te pai, a kahore e meatia e ia he hara tera nona.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "\u00b6 Tena, e te hunga taonga, e tangi koutou, aue ki o koutou mate meake nei puta mai.\n"
                },
                "2": {
                    "verse_nr": 2,
                    "verse": "Kua pirau o koutou taonga, kua kainga o koutou kakahu e te huhu.\n"
                },
                "3": {
                    "verse_nr": 3,
                    "verse": "Kua waikuratia ta koutou koura me ta koutou hiriwa; ko te waikura ano o aua mea hei kaiwhakaatu i to koutou he, hei kai hoki i o koutou kikokiko, ano he kapura. Kua pae na i a koutou he taonga mo nga ra whakamutunga.\n"
                },
                "4": {
                    "verse_nr": 4,
                    "verse": "Nana, kei te karanga te utu i kaiponuhia e koutou ma nga kaimahi nana i kokoti a koutou mara, kua tae atu ano hoki nga karanga a nga kaikokoti ki nga taringa o te Ariki o nga mano tini.\n"
                },
                "5": {
                    "verse_nr": 5,
                    "verse": "Kua kai koutou i nga kai papai i runga i te whenua, whaia ana e koutou a te tinana whakaahuareka; atawhaitia ana e koutou o koutou ngakau, me te mea ano ko te ra okanga tenei.\n"
                },
                "6": {
                    "verse_nr": 6,
                    "verse": "Whakataka ana e koutou ki te he, patua iho te mea tika, kihai ano ia i pehi atu i ta koutou.\n"
                },
                "7": {
                    "verse_nr": 7,
                    "verse": "Na, tatari marie koutou, e oku teina, ki te haerenga mai o te Ariki. Na, tumanako tonu te kaingaki ki nga hua utu nui o te whenua, he mea tatari marie atu nana, kia tae mai ra ano to mua me to muri ua.\n"
                },
                "8": {
                    "verse_nr": 8,
                    "verse": "Tatari marie ano hoki koutou; kia u o koutou ngakau: kua tata hoki te haerenga mai o te Ariki.\n"
                },
                "9": {
                    "verse_nr": 9,
                    "verse": "Kaua e amuamu tetahi ki tetahi, e oku teina; kei whakataka koutou ki te he: nana, kei nga tatau te kaiwhakawa e tu ana.\n"
                },
                "10": {
                    "verse_nr": 10,
                    "verse": "Ko nga poropiti i korero nei i runga i te ingoa o te Ariki, waiho ratou, e oku teina, hei tauira mo te whakamanawanui ki nga kino, mo te tatari marie.\n"
                },
                "11": {
                    "verse_nr": 11,
                    "verse": "Nana, ki ta tatou he hari te hunga e whakamanawanui ana. kua rongo koutou ki te manawanui o Hopa, kua kite hoki i to te Ariki whakamutunga, he nui to te Ariki aroha, me tana mahi tohu.\n"
                },
                "12": {
                    "verse_nr": 12,
                    "verse": "\u00b6 Ko te tuatahi ia o nga mea katoa, e oku teina, kaua te rangi, kaua te whenua, kaua tetahi atu oati, e oatitia e koutou: engari me ae ta koutou ae, me kahore ta koutou kahore; kei taka koutou ki te whakawa.\n"
                },
                "13": {
                    "verse_nr": 13,
                    "verse": "Ki te pangia tetahi o koutou e te mamae, me inoi. Ki te koa te ngakau o tetahi, me waiata.\n"
                },
                "14": {
                    "verse_nr": 14,
                    "verse": "Ki te turoro tetahi i roto i a koutou, me karanga e ia ki nga kaumatua o te hahi; a ma ratou e inoi ki runga ki a ia, me te whakawahi ano i a ia ki te hinu i runga i te ingoa o te Ariki:\n"
                },
                "15": {
                    "verse_nr": 15,
                    "verse": "A e ora te turoro i te inoi whakapono, ma te Ariki ano ia e whakaara ake; ki te mea hoki kua mahi hara ia, ka murua tona hara.\n"
                },
                "16": {
                    "verse_nr": 16,
                    "verse": "Whakina o koutou he tetahi ki tetahi, me inoi ano koutou tetahi mo tetahi, kia ora ai o koutou mate. Nui atu te mana o te inoi kaha a te tangata tika.\n"
                },
                "17": {
                    "verse_nr": 17,
                    "verse": "He tangata a Iraia, he rite tahi te ngakau ki o tatou, heoi ka kaha nei tana inoi kia kaua e ua; kore ake he ua ki runga ki te whenua, a e toru nga tau, e ono nga marama.\n"
                },
                "18": {
                    "verse_nr": 18,
                    "verse": "Inoi ana ano ia, a ka homai he ua e te rangi, na hua ana nga hua o te whenua.\n"
                },
                "19": {
                    "verse_nr": 19,
                    "verse": "E oku teina, ki te kotiti ke tetahi o koutou i te pono, a ka meinga e tetahi kia tahuri mai ano.\n"
                },
                "20": {
                    "verse_nr": 20,
                    "verse": "Kia matau ia, ko te tangata i tahuri ai te tangata hara i te he o tona ara, e ora i a ia he wairua kei mate, he tini ano nga hara ka hipokina e ia.\n"
                }
            }
        }
    }
}