{
    "version": "maori",
    "book_name": "Song of Songs",
    "book_nr": "22",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Ko te waiata o nga waiata, ko ta Horomona.\n"
                },
                "2": {
                    "verse_nr": 2,
                    "verse": "\u00b6 Kia kihia ahau e ia ki nga kihi a tona mangai: he pai atu hoki tou aroha i te waina.\n"
                },
                "3": {
                    "verse_nr": 3,
                    "verse": "He kakara pai to ou hinu; ko tou ingoa ano he hinu kua oti te riringi; na reira i aroha ai nga wahine ki a koe.\n"
                },
                "4": {
                    "verse_nr": 4,
                    "verse": "Kumea ahau; ka rere atu matou, ka whai i a koe: kua oti ahau te kawe e te kingi ki ona ruma: ka koa matou, ka hari ki a koe; engari tou aroha i te waina hei maharatanga atu ma matou: e tika ana to ratou aroha ki a koe.\n"
                },
                "5": {
                    "verse_nr": 5,
                    "verse": "He mangu ahau, otiia he ataahua ano, e nga tamahine o Hiruharama, rite tonu ano ki nga teneti o Kerara, ki nga kakahu tauarai o Horomona.\n"
                },
                "6": {
                    "verse_nr": 6,
                    "verse": "Kaua e titiro mai ki ahau, no te mea he parauri ahau, no te mea kua tahuna ahau e te ra. I riri nga tama a toku whaea ki ahau, meinga ana ahau e ratou hei kaitiaki mo nga mara waina; ko taku mara ia, ko taku ake, kihai i tiakina e ahau.\n"
                },
                "7": {
                    "verse_nr": 7,
                    "verse": "\u00b6 Whakaaturia mai ki ahau, e ta toku wairua e aroha nei, ko hea koe whangai ai, ko hea koe mea ai i tau kahui kia takoto i te poutumarotanga; kia rite ahau hei aha ki te mahunga taupoki i te taha o nga kahui a ou hoa?\n"
                },
                "8": {
                    "verse_nr": 8,
                    "verse": "Ki te kore koe e mohio, e te mea ataahua rawa o nga wahine, haere atu i runga i nga takahanga o nga hipi, ka whangai i au kuao koati i te taha o nga nohoanga o nga hepara.\n"
                },
                "9": {
                    "verse_nr": 9,
                    "verse": "Kua whakaritea koe e ahau, e taku e aroha nei, ki tetahi o nga hoiho o nga hariata a Parao.\n"
                },
                "10": {
                    "verse_nr": 10,
                    "verse": "He ataahua ou paparinga i nga whiri o nga makawe, tou kaki i nga tautau o nga mea whakapaipai.\n"
                },
                "11": {
                    "verse_nr": 11,
                    "verse": "Ka hanga e matou etahi mekameka koura mou, he mea tia ki te hiriwa.\n"
                },
                "12": {
                    "verse_nr": 12,
                    "verse": "\u00b6 I te kingi e noho ana i tona tepu, ka puta te kakara o toku nara.\n"
                },
                "13": {
                    "verse_nr": 13,
                    "verse": "Ko te rite ki ahau o taku e aroha nei kei te paihere maira, e takoto nei i waenganui i oku u.\n"
                },
                "14": {
                    "verse_nr": 14,
                    "verse": "He tautau hena ki ahau taku e aroha nei, i nga mara waina o Enekeri.\n"
                },
                "15": {
                    "verse_nr": 15,
                    "verse": "Nana, he ataahua koe, e taku e aroha nei; nana, he purotu koe; ko ou kanohi kei te kukupa.\n"
                },
                "16": {
                    "verse_nr": 16,
                    "verse": "Nana, he ataahua koe, e taku kaingakau, ae ra, he ahuareka: matomato tonu ano hoki to taua moenga.\n"
                },
                "17": {
                    "verse_nr": 17,
                    "verse": "He hita nga kurupae o to taua whare, he kauri nga heke.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 He puawai ahau no Harono, he rengarenga no nga awaawa.\n"
                },
                "2": {
                    "verse_nr": 2,
                    "verse": "He rengarenga i roto i nga tataramoa, ko taku e aroha nei i waenga i nga tamahine.\n"
                },
                "3": {
                    "verse_nr": 3,
                    "verse": "\u00b6 Kei te aporo i roto i nga rakau o te ngahere te rite o taku kaingakau i roto i nga taitamariki. Ahuareka ana taku noho iho i raro i tona taumarumarutanga, a he reka ana hua ki toku ngao.\n"
                },
                "4": {
                    "verse_nr": 4,
                    "verse": "I kawea ahau e ia ki te whare hakari, a ko tona kara i runga i ahau he aroha.\n"
                },
                "5": {
                    "verse_nr": 5,
                    "verse": "Whakakahangia ake ahau ki te karepe whakamaroke, whakahauorangia ahau ki te aporo; e mate ana hoki ahau i te aroha.\n"
                },
                "6": {
                    "verse_nr": 6,
                    "verse": "Kei raro i toku mahunga tona maui, e awhi ana tona matau i ahau.\n"
                },
                "7": {
                    "verse_nr": 7,
                    "verse": "He ki tenei naku ki a koutou, e nga tamahine o Hiruharama, i te aroaro ano o nga anaterope, o nga hata o te parae, kaua e whakaohokia, kaua e whakaarahia taku e aroha nei, a kia pai ra ano ia.\n"
                },
                "8": {
                    "verse_nr": 8,
                    "verse": "\u00b6 Ko te reo ra o taku e aroha nei! Nana, te haere mai nei ia, e tupekepeke ana i runga i nga maunga, e mokowhiti ana i runga i nga pukepuke.\n"
                },
                "9": {
                    "verse_nr": 9,
                    "verse": "Rite tonu taku e aroha nei ki te anaterope, ki te kuao hata ranei: tenei ia te tu mai nei i muri o to matou taiepa, e matakitaki mai ana i nga matapihi, e whakaata mai ana ra roto i te mea ripekapeka.\n"
                },
                "10": {
                    "verse_nr": 10,
                    "verse": "I korero mai taku e aroha nei, i mea mai ki ahau, E ara, e taku ipo, e taku mea ataahua, ka haere mai.\n"
                },
                "11": {
                    "verse_nr": 11,
                    "verse": "Nana, kua pahemo te hotoke, kua mutu te ua, kua kore;\n"
                },
                "12": {
                    "verse_nr": 12,
                    "verse": "Kua puta nga puawai ki te whenua; kua tata te wa e korihi ai nga manu, a e rangona ana te reo o te kukupa ki to tatou whenua;\n"
                },
                "13": {
                    "verse_nr": 13,
                    "verse": "Kua kopuku nga hua hou o te piki, kua puaka nga waina, e kakara mai nei. Maranga, e toku hoa, e taku mea ataahua, haere mai hoki.\n"
                },
                "14": {
                    "verse_nr": 14,
                    "verse": "\u00b6 E taku kukupa i roto i nga kapiti o te kamaka, i te wahi ngaro o te pikitanga, kia kite ahau i tou ahua, kia rongo ahau i tou reo; he reka hoki tou reo, he ataahua tou mata.\n"
                },
                "15": {
                    "verse_nr": 15,
                    "verse": "Hopukia mai ma taua nga pokiha, nga pokiha ririki e takakino nei i a taua mara waina; kua puawai hoki a taua waina.\n"
                },
                "16": {
                    "verse_nr": 16,
                    "verse": "Naku taku kaingakau, nana hoki ahau: kei waenga ia i nga rengarenga e whangai ana i tana kahui.\n"
                },
                "17": {
                    "verse_nr": 17,
                    "verse": "I te mea kiano i matao te ra, a kiano i rere noa nga atarangi, tahuri mai, e taku e aroha nei, kia rite koe ki te anaterope, ki te kuao hata, i nga maunga o Petere.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 I te po, i runga i toku moenga, i rapua e ahau ta toku wairua i aroha ai: i rapua e ahau, heoi kihai i kitea.\n"
                },
                "2": {
                    "verse_nr": 2,
                    "verse": "Ka mea ahau, Ka whakatika ahau aianei, ka kopikopiko i roto i te pa, i nga huarahi, i nga waharoa, ka rapu i ta toku wairua i aroha ai: rapua ana ia e ahau, heoi kihai i kitea.\n"
                },
                "3": {
                    "verse_nr": 3,
                    "verse": "I tutaki ki ahau nga kaitiaki e kopikopiko nei i roto i te pa: ano ra ko ahau ki a ratou, I kite ranei koutou i ta toku wairua e aroha nei?\n"
                },
                "4": {
                    "verse_nr": 4,
                    "verse": "Pahemo kau atu ratou, kua tutaki ahau ki ta toku wairua e aroha nei; kei te pupuri ahau i a ia, kihai hoki ia i tukua atu e ahau, a kawea noatia atu ia e ahau ki te whare o toku whaea, ki te ruma o te wahine i whanau ai ahau.\n"
                },
                "5": {
                    "verse_nr": 5,
                    "verse": "He ki tenei naku ki a koutou, e nga tamahine o Hiruharama, i te aroaro o nga anaterope, o nga hata o te parae, kaua e whakaoho, kaua e whakaara i taku e aroha nei, kia pai ra ano ia.\n"
                },
                "6": {
                    "verse_nr": 6,
                    "verse": "\u00b6 Ko wai tenei e whakaputa mai nei i te koraha, ano ko nga pou paowa, kakara tonu i te maira, i te parakihe, i nga puehu katoa a te kaihoko?\n"
                },
                "7": {
                    "verse_nr": 7,
                    "verse": "\u00b6 Nana, ko te amo o Horomona; e toru tekau nga tangata marohirohi i tetahi taha, i tetahi taha, no nga marohirohi o Iharaira.\n"
                },
                "8": {
                    "verse_nr": 8,
                    "verse": "He hunga mau hoari ratou katoa, he mea whakaako ki te whawhai; kei tona huwha ano te hoari a tenei, a tenei, i te wehi hoki i te po.\n"
                },
                "9": {
                    "verse_nr": 9,
                    "verse": "I hanga e Kingi Horomona he amo mona, no Repanona te rakau.\n"
                },
                "10": {
                    "verse_nr": 10,
                    "verse": "Ko ona pou i hanga e ia ki te hiriwa, he koura a raro, he papura tona nohoanga, he mea whariki a waenganui ki te aroha, no nga tamahine o Hiruharama.\n"
                },
                "11": {
                    "verse_nr": 11,
                    "verse": "Haere, e nga tamahine o Hiona, ka matakitaki i a Kingi Horomona, me te karauna ano i karaunatia ai ia e tona whaea i te ra o tona marenatanga, i te ra hoki i koa ai tona ngakau.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "\u00b6 Nana, he ataahua koe, e toku hoa; nana, he ataahua koe; no nga kukupa ou kanohi i muri i tou arai: ko ou makawe, koia ano kei te kahui koati e takoto haere ana i te taha o Maunga Kireara.\n"
                },
                "2": {
                    "verse_nr": 2,
                    "verse": "Ko ou niho, ano he kahui hipi uha katahi tonu ka oti te kutikuti, i haere mai i te horoi; rite katoa ratou i te mahanga, kahore hoki he mea pakoro i roto i a ratou.\n"
                },
                "3": {
                    "verse_nr": 3,
                    "verse": "Ko ou ngutu, ano he aho ngangana, ahuareka ana tou mangai: rite tonu ki tetahi wahi o te pamekaranete ou rahirahinga i muri i tou arai.\n"
                },
                "4": {
                    "verse_nr": 4,
                    "verse": "Rite tonu tou kaki ki te pourewa o Rawiri, he mea i hanga hei iringa mo nga patu, kei reira nei nga whakangungu rakau kotahi mano e iri ana, ko nga whakapuru tao katoa a te hunga marohirohi.\n"
                },
                "5": {
                    "verse_nr": 5,
                    "verse": "Ko ou u e rua rite tonu ki nga kuao e rua, he mahanga na nga anaterope, e kai ana i waenga i nga rengarenga.\n"
                },
                "6": {
                    "verse_nr": 6,
                    "verse": "I te mea kiano i matao noa te ra, a kiano i rere noa nga atarangi, ka haere ahau ki te maunga maira, ki te pukepuke parakihe.\n"
                },
                "7": {
                    "verse_nr": 7,
                    "verse": "He ataahua katoa koe, e toku hoa; kahore hoki ou koha.\n"
                },
                "8": {
                    "verse_nr": 8,
                    "verse": "\u00b6 Taua ka haere atu i Repanona, e toku hoa, taua atu i Repanona: matakitaki ai i te tihi o Amana, i te tihi o Heniri raua ko Heremona, i te nohoanga o nga raiona, i nga maunga o nga reparo.\n"
                },
                "9": {
                    "verse_nr": 9,
                    "verse": "Riro pu toku ngakau i a koe, e toku tuahine, e toku hoa: riro pu toku ngakau i tetahi o ou kanohi, i tetahi o nga mekameka whakapaipai o tou kaki.\n"
                },
                "10": {
                    "verse_nr": 10,
                    "verse": "Ano te ataahua o tou aroha, e toku tuahine, e toku hoa! Ano te pai o tou aroha! nui atu i te waina: ko te kakara hoki o ou hinu, nui atu i nga kinaki kakara katoa.\n"
                },
                "11": {
                    "verse_nr": 11,
                    "verse": "He honi kei ou ngutu, e toku hoa, e maturuturu ana; he honi, he waiu kei raro i tou arero: ko te kakara hoki o ou kakahu, koia ano kei te kakara o Repanona!\n"
                },
                "12": {
                    "verse_nr": 12,
                    "verse": "He kari kua oti te tutaki toku tuahine, toku hoa; he manawa whenua kua oti te papuni, he puna kua oti te hiri.\n"
                },
                "13": {
                    "verse_nr": 13,
                    "verse": "Ko nga mea e wana ana i a koe he kari pamekaranete, he pai whakarere nga hua; he hena, he rakau nara,\n"
                },
                "14": {
                    "verse_nr": 14,
                    "verse": "He nara, he hapirone, he karamu, he hinamona, me nga rakau parakihe katoa; he maira, he aroe, me nga mea nui katoa o nga kinaki kakara.\n"
                },
                "15": {
                    "verse_nr": 15,
                    "verse": "\u00b6 He puna koe no nga kari, he poka wai ora, he awa toto mai hoki no Repanona.\n"
                },
                "16": {
                    "verse_nr": 16,
                    "verse": "E ara, e te hauraro; haere mai hoki, e te tonga: pupuhi mai ki taku kari, kia rere ai nga kinaki kakara ki waho. Tukua taku e aroha nei kia haere mai ki tana kari, ki te kai i ana hua pai.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "\u00b6 Kua tae mai ahau ki taku kari, e toku tuahine, e toku hoa; kua oti taku maira me taku kinaki kakara te kohi, kua kainga e ahau taku honikoma me taku honi; kua inumia e ahau taku waina me taku waiu. E kai, e oku hoa; e inu, ina, kia nui te inu, e taku e aroha nei.\n"
                },
                "2": {
                    "verse_nr": 2,
                    "verse": "\u00b6 I te moe ahau, ko toku ngakau ia i te oho. Ko te reo tenei o taku e aroha nei e patuki ana, e mea ana, Te tatau ki ahau, e toku tuahine, e toku hoa, e taku kukupa, e taku mea pokekore; ki tonu hoki toku mahunga i te tomairangi, oku makawe ano hok i i nga kopata o te po.\n"
                },
                "3": {
                    "verse_nr": 3,
                    "verse": "Kua oti toku koti te unu e ahau: me pehea e kakahuria ai ano? Kua oti oku waewae te horoi; kia whakaparua ano koia e ahau?\n"
                },
                "4": {
                    "verse_nr": 4,
                    "verse": "I kuhua mai tona ringa e taku e aroha nei i te kohao o te tatau, a oho ana toku manawa mona.\n"
                },
                "5": {
                    "verse_nr": 5,
                    "verse": "I ara atu ahau ki te uaki i te tatau ki taku i aroha ai; maturuturu ana te maira i oku ringa, te maira waiwai i oku maihao ki nga puritanga o te tutaki.\n"
                },
                "6": {
                    "verse_nr": 6,
                    "verse": "Uakina ana e ahau ki taku i aroha ai; heoi kua maunu atu taku i aroha ai, a kua riro: toku wairua riro pu i tana kupu: i rapu ahau i a ia; heoi kihai i kitea; i karangatia atu ia e ahau, kihai ano ia i whakahoki kupu mai.\n"
                },
                "7": {
                    "verse_nr": 7,
                    "verse": "I tutaki ki ahau nga kaitiaki e kopikopiko nei i te pa; patua ana ahau e ratou, mamae ana ahau i a ratou; tangohia ana toku hipoki i ahau e nga kaitiaki o nga taiepa.\n"
                },
                "8": {
                    "verse_nr": 8,
                    "verse": "He ki atu tenei naku ki a koutou, e nga tamahine o Hiruharama, Ki te tutaki koutou ki taku e aroha nei, ki atu ki a ia, e mate ana ahau i te aroha.\n"
                },
                "9": {
                    "verse_nr": 9,
                    "verse": "\u00b6 E te wahine ataahua rawa o nga wahine, he aha te nuinga ake o tau i aroha ai i tetahi atu e arohaina ana? He aha te nuinga ake o tau i aroha ai i tetahi atu e arohaina ana, i pena ai tau ki mai ki a matou?\n"
                },
                "10": {
                    "verse_nr": 10,
                    "verse": "He ma taku i aroha ai, he kiri wherowhero, ko te mea nui rawa o nga mano kotahi tekau.\n"
                },
                "11": {
                    "verse_nr": 11,
                    "verse": "Ko tona mahunga kei te tino koura, he mea parakore, ko ona makawe he mawhatu, a mangu tonu, ano he raweni.\n"
                },
                "12": {
                    "verse_nr": 12,
                    "verse": "Ko ona kanohi kei o nga kukupa i te taha o nga awa wai, he mea horoi ki te waiu, pai rawa te whakanoho.\n"
                },
                "13": {
                    "verse_nr": 13,
                    "verse": "Ko ona paparinga, ano he tupuranga kinaki kakara, ano he rarangi tarutaru reka; ko ona ngutu, me te mea he rengarenga e whakamaturu iho ana i te wai maira.\n"
                },
                "14": {
                    "verse_nr": 14,
                    "verse": "Ko ona ringa, ano he mowhiti koura i whakanohoia he perira ki roto: ko tona tinana, kei te rei pai rawa, he mea whakakikorua ki te hapira.\n"
                },
                "15": {
                    "verse_nr": 15,
                    "verse": "Ko ona waewae, rite tonu ki te pou mapere, he mea whakatu ki nga turanga koura pai rawa; ko tona ahua koia ano kei Repanona, me te hita te tino pai rawa.\n"
                },
                "16": {
                    "verse_nr": 16,
                    "verse": "Ko tona mangai he tino reka: ae ra, he ahuareka katoa ia. Ko taku tenei i aroha ai, ko toku hoa ano tenei, e nga tamahine o Hiruharama.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "\u00b6 Kua riro ki hea tau e aroha na, e te wahine ataahua rawa o nga wahine? I anga ki hea tau e aroha na, kia rapu tahi ai matou me koe?\n"
                },
                "2": {
                    "verse_nr": 2,
                    "verse": "Kua riro taku e aroha nei ki raro, ki tana kari, ki nga tupuranga o nga kinaki kakara, ki nga kari kai ai, ki te kato i nga rengarenga.\n"
                },
                "3": {
                    "verse_nr": 3,
                    "verse": "Na taku e aroha nei ahau, a naku taku e aroha nei: kei nga rengarenga ia e whangai ana i tana kahui.\n"
                },
                "4": {
                    "verse_nr": 4,
                    "verse": "\u00b6 He ataahua koe, e toku hoa, he pera me Tirita; he ahuareka koe, pera me Hiruharama, he whakamataku pera me te taua e tare ana nga kara.\n"
                },
                "5": {
                    "verse_nr": 5,
                    "verse": "Tahuri atu ou kanohi i ahau, ka riro hoki ahau i a raua; ko ou makawe, koia ano kei te kahui koati e takoto ana i te taha o Kireara.\n"
                },
                "6": {
                    "verse_nr": 6,
                    "verse": "Ko ou niho ano he kahui hipi uha e haere mai ana i te horoi, rite katoa i te mahanga, kahore hoki he pakoro i roto i a ratou.\n"
                },
                "7": {
                    "verse_nr": 7,
                    "verse": "Rite tonu ki tetahi wahi o te pamekaranete ou rahirahinga i muri i tou arai.\n"
                },
                "8": {
                    "verse_nr": 8,
                    "verse": "E ono tekau enei kuini, e waru tekau nga wahine iti, me nga wahine e kore e taea te tatau.\n"
                },
                "9": {
                    "verse_nr": 9,
                    "verse": "Ko taku kukupa, ko taku mea pokekore, he mea kotahi noa; ko ia anake ta tona whaea; ko ia te mea i paingia rawatia e te wahine i whanau ai ia: i kite nga tamahine i a ia, kei te manaaki i a ia; ae ra, ko nga kuini me nga wahine iti, whakamoemiti ana ratou ki a ia.\n"
                },
                "10": {
                    "verse_nr": 10,
                    "verse": "Ko wai tenei e matakitaki mai nei, ano ko te ata, ataahua tonu, ano ko te marama, marama rawa, koia ano kei te ra, whakawehi rawa, me te mea he taua e tare ana nga kara?\n"
                },
                "11": {
                    "verse_nr": 11,
                    "verse": "\u00b6 I haere atu ahau ki te kari nati, kia kite i nga taru matomato o te awaawa; kia kite e tupu ana ranei te waina, e kopuku ana ranei nga pamekaranete.\n"
                },
                "12": {
                    "verse_nr": 12,
                    "verse": "Mohio rawa ake ahau kua meinga ahau e toku wairua kia tau ki waenga ki nga hariata o toku iwi rangatira.\n"
                },
                "13": {
                    "verse_nr": 13,
                    "verse": "Hoki mai, hoki mai, e te Hurami, hoki mai, hoki mai, kia matakitaki ai matou ki a koe. He aha ta koutou e titiro ai ki te Hurami me te mea ko te haka o Mahanaima?\n"
                }
            }
        },
        "7": {
            "chapter_nr": 7,
            "chapter": {
                "1": {
                    "verse_nr": 1,
                    "verse": "\u00b6 Ano te ataahua o ou waewae i roto i ou hu, e te tamahine a te rangatira! Ko nga hononga o ou huha, koia ano kei o nga peara, he mea hanga na nga ringa o te kaimahi mohio.\n"
                },
                "2": {
                    "verse_nr": 2,
                    "verse": "Ko tou pito, koia ano kei te oko porotaka, kihai i hapa i te waina whakaranu; ko tou kopu, ano he puranga witi kua oti te karapoti ki nga rengarenga.\n"
                },
                "3": {
                    "verse_nr": 3,
                    "verse": "Ko ou u e rua, ano ko nga kuao e rua, he mahanga na te anaterope.\n"
                },
                "4": {
                    "verse_nr": 4,
                    "verse": "Ko tou kaki ano he pourewa rei; ko ou kanohi, ano ko nga roto wai i Hehepona, i te kuwaha o Peterapimi; ko tou ihu, ano ko te pourewa o Repanona, e titiro atu nei ki Ramahiku.\n"
                },
                "5": {
                    "verse_nr": 5,
                    "verse": "Ko tou mahunga i runga i a koe rite tonu ki Karamere, a ko te makawe o tou mahunga ki te papura; e mau herehere ana te kingi i roto i ona uru.\n"
                },
                "6": {
                    "verse_nr": 6,
                    "verse": "Ano te ataahua, ano te pai ou, e te mea e arohaina ana, ahuareka tonu!\n"
                },
                "7": {
                    "verse_nr": 7,
                    "verse": "Rite tonu koe ki te nikau i a koe e tu nei, a ko ou u ki nga tautau karepe.\n"
                },
                "8": {
                    "verse_nr": 8,
                    "verse": "I mea ahau, Ka pikitia e ahau te nikau, ka hopukia atu e ahau ona manga: kia rite ou u ki nga tautau o te waina, te kakara o tou ha ki te aporo;\n"
                },
                "9": {
                    "verse_nr": 9,
                    "verse": "A ko tou mangai kia rite ki te waina tino pai e mania nei tana heke ma taku e aroha nei, e rere ana na nga ngutu o te hunga e moe ana.\n"
                },
                "10": {
                    "verse_nr": 10,
                    "verse": "\u00b6 Kei taku e aroha nei ahau; ko ahau ano tana e hiahia ai.\n"
                },
                "11": {
                    "verse_nr": 11,
                    "verse": "Haere mai, e taku e aroha nei, taua ka haere ki te parae, ka moe taua ki nga pa ririki.\n"
                },
                "12": {
                    "verse_nr": 12,
                    "verse": "Kia moata to taua maranga ki nga mara waina; kia kite ai, e tupu ana ranei te waina, kua puta ranei te karepe hou, e kopuku ana ranei nga pamekaranete; ko reira hoatu ai e ahau toku aroha ki a koe.\n"
                },
                "13": {
                    "verse_nr": 13,
                    "verse": "Kei te patu te kakara o nga manitareki, kei o taua kuwaha ano nga momo hua papai katoa, nga mea hou, nga mea tawhito, he mea rongoa naku mau, e taku e aroha nei.\n"
                }
            }
        },
        "8": {
            "chapter_nr": 8,
            "chapter": {
                "1": {
                    "verse_nr": 1,
                    "verse": "\u00b6 Aue me i rite koe ki toku tungane i ngote nei i nga u o toku whaea! Ka kite ahau i a koe i waho, ka kihia koe e ahau; ae, e kore tetahi e whakahawea ki ahau.\n"
                },
                "2": {
                    "verse_nr": 2,
                    "verse": "Ka aratakina koe e ahau, ka kawea ki te whare o toku whaea, ko ia ano hei whakaako i ahau; ka whakainumia koe e ahau ki te waina whakaranu, ki te wai o taku pamekaranete.\n"
                },
                "3": {
                    "verse_nr": 3,
                    "verse": "Ko tona maui ki raro i toku matenga, ko tona matau ki te awhi i ahau.\n"
                },
                "4": {
                    "verse_nr": 4,
                    "verse": "He ki atu tenei naku ki a koutou, e nga tamahine o Hiruharama, kaua e whakaohokia, kaua e whakaarahia taku e aroha nei, kia pai ra ano ia.\n"
                },
                "5": {
                    "verse_nr": 5,
                    "verse": "\u00b6 Ko wai tenei e haere mai nei i te koraha e taupuhipuhi nei ki tana i aroha ai? Naku koe i whakaara ake i raro i te aporo; ko te wahi tena i puta mai ai koe i roto i tou whaea; i puta mai ano koe i reira i roto i te wahine i whanau ai koe.\n"
                },
                "6": {
                    "verse_nr": 6,
                    "verse": "Waiho ahau hei hiri ki tou ngakau, hei hiri ki tou ringa; rite tahi hoki ki to te mate te kaha o te aroha; nanakia tonu te hae, ano ko te urupa, ko ona hiko, he hiko ahi, he mura pu na Ihowa.\n"
                },
                "7": {
                    "verse_nr": 7,
                    "verse": "Nui te wai, e kore te aroha e taea te tinei, e kore ano e ngaro i nga awa: ahakoa i hoatu e te tangata nga rawa katoa o tona whare mo te aroha, ka whakahaweatia rawatia.\n"
                },
                "8": {
                    "verse_nr": 8,
                    "verse": "\u00b6 He teina nohinohi to matou, kahore hoki ona u: me pehea matou ki to matou teina i te ra e korerotia ai ia?\n"
                },
                "9": {
                    "verse_nr": 9,
                    "verse": "Ki te mea he taiepa ia, ka hanga e tatou he pourewa ki runga ki a ia, he mea hiriwa: ki te mea he tatau ia, ka whakakopakina ia e tatou ki nga papa hita.\n"
                },
                "10": {
                    "verse_nr": 10,
                    "verse": "He taiepa ahau, ko oku u, ano ko ona pourewa; no reira, ki tana titiro mai, i rite ahau ki tetahi kua kite i te ata noho.\n"
                },
                "11": {
                    "verse_nr": 11,
                    "verse": "He mara waina ta Horomona i Paarahamono, tukua atu ana e ia te mara ki nga kaitiaki; kotahi mano nga hiriwa hei kawenga mai ma tenei, ma tenei hei utu mo ona hua.\n"
                },
                "12": {
                    "verse_nr": 12,
                    "verse": "Ko taku mara, ko taku ake, kei toku aroaro: mau, e Horomona, te kotahi mano, a ma nga kaitiaki o ona hua e rua rau.\n"
                },
                "13": {
                    "verse_nr": 13,
                    "verse": "\u00b6 E koe e noho nei i nga kari, e whakarongo ana nga hoa ki tou reo: meinga kia rongo ahau.\n"
                },
                "14": {
                    "verse_nr": 14,
                    "verse": "Kia hohoro, e taku e aroha nei, kia rite koe ki te anaterope, ki te kuao hata ranei i runga i nga maunga kinaki kakara.\n"
                }
            }
        }
    }
}