{
    "version": "maori",
    "book_name": "Joel",
    "book_nr": "29",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Ko te kupu a Ihowa i puta mai ki a Hoera tama a Petuere.\n"
                },
                "2": {
                    "verse_nr": 2,
                    "verse": "Whakarongo ki tenei, e nga kaumatua, kia whai taringa, e nga tangata katoa o te whenua. I o koutou ra ranei tenei, i nga ra ranei o o koutou matua?\n"
                },
                "3": {
                    "verse_nr": 3,
                    "verse": "Korerotia taua mea ki a koutou tamariki, ma a koutou tamariki ano hoki e korero ki a ratou tamariki, a ma a ratou tamariki e korero ki tetahi atu whakatupuranga.\n"
                },
                "4": {
                    "verse_nr": 4,
                    "verse": "Ko te toenga a te whangawhanga pau ake i te mawhitiwhiti; ko te toenga a te mawhitiwhiti pau ake i te tatarakihi: a ko te toenga a te tatarakihi pau ake i te moka.\n"
                },
                "5": {
                    "verse_nr": 5,
                    "verse": "E ara, e te hunga haurangi, e tangi; aue, e nga kaiinu waina katoa, ki te waina hou; kua whakakorea nei hoki ma o koutou mangai.\n"
                },
                "6": {
                    "verse_nr": 6,
                    "verse": "Kei te haere mai tetahi iwi ki toku whenua, he kaha, e kore e taea te tatau: ko ona niho he niho raiona, he niho purakau ona no te raiona katua.\n"
                },
                "7": {
                    "verse_nr": 7,
                    "verse": "Kore ake i a ia taku waina, ko taku piki tihorea ake e ia: poto rawa te peha i a ia, akiri rawa; ko ona manga meinga ana kia ma.\n"
                },
                "8": {
                    "verse_nr": 8,
                    "verse": "\u00b6 E tangi, kia rite ki te tamahine kua oti te whitiki ki te kakahu taratara, e tangi ana ki te makau o tona tamahinetanga.\n"
                },
                "9": {
                    "verse_nr": 9,
                    "verse": "Kua whakakahoretia te whakahere totokore me te ringihanga i roto i te whare o Ihowa; kei te tangi nga tohunga, nga minita a Ihowa.\n"
                },
                "10": {
                    "verse_nr": 10,
                    "verse": "Kua he te mara, kei te tangi te oneone; no te mea kua mate te witi, kua maroke te waina hou, kua kahakore te hinu.\n"
                },
                "11": {
                    "verse_nr": 11,
                    "verse": "Kia whakama, e nga kaingaki whenua; aue, e nga kaimahi waina, mo te witi, mo te parei; kua kore nei hoki nga hua o te mara.\n"
                },
                "12": {
                    "verse_nr": 12,
                    "verse": "Kua maroke te waina, kua putokitoki te piki; ko te pamekaranete, ko te nikau, ko te aporo, ko nga rakau katoa o te whenua, kua maroke: kua maroke nei hoki te koa i roto i nga tamariki a te tangata.\n"
                },
                "13": {
                    "verse_nr": 13,
                    "verse": "Tatua i a koutou ki te kakahu taratara, e tangi, e koutou e nga tohunga; aue, e nga minita o te aata: haere mai, hei te mea taratara he kakahu mo koutou i te po, e nga minita o toku Atua: kua kore nei hoki te whakahere totokore me te ringihanga i roto i te whare o to koutou Atua.\n"
                },
                "14": {
                    "verse_nr": 14,
                    "verse": "\u00b6 Whakatapua he nohopuku, karangatia he hui nui, whakaminea nga whenua, ki te whare o Ihowa, o to koutou Atua, ka karanga ki a Ihowa.\n"
                },
                "15": {
                    "verse_nr": 15,
                    "verse": "Aue, te mate o taua ra nei! kua tata hoki te ra o Ihowa, ka rite hoki tona putanga mai ki te whakangaromanga a te Kaha Rawa.\n"
                },
                "16": {
                    "verse_nr": 16,
                    "verse": "He teka ianei kua hatepea atu te kai i mua atu i o tatou kanohi, ae ra, te koa, me te whakamanamana i roto i te whare o to tatou Atua?\n"
                },
                "17": {
                    "verse_nr": 17,
                    "verse": "Kua pirau te purapura i raro i nga pokurukuru; kua takoto kau nga whare kai, kua pakarukaru nga whare witi; no te mea kua ngingio te witi.\n"
                },
                "18": {
                    "verse_nr": 18,
                    "verse": "Ano te aue o nga kararehe! raruraru ana nga kahui kau i te kore wahi kai ma ratou; ae ra, ko nga kahui hipi he noa iho.\n"
                },
                "19": {
                    "verse_nr": 19,
                    "verse": "E Ihowa, ka karanga ahau ki a koe: kua pau hoki i te ahi nga wahi kai o te koraha, kua wera i te mura nga rakau katoa o te parae.\n"
                },
                "20": {
                    "verse_nr": 20,
                    "verse": "Ae ra, kei te tangi hoki nga kararehe o te parae ki a koe: no te mea kua maroke nga awa wai, kua pau hoki i te ahi nga wahi kai o te koraha.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Whakatangihia te tetere ki Hiona; hei whakaoho ki toku maunga tapu, kia wiri nga tangata katoa o te whenua: kei te haere mai hoki te ra o Ihowa, kua tata;\n"
                },
                "2": {
                    "verse_nr": 2,
                    "verse": "He ra pouri, he ra tukupu, he ra kapua, he pouri kerekere, ano ko te ata kua horapa noa atu i runga i nga maunga; he iwi nui, kaha, kahore ona rite i mua, kahore hoki he pera i nga wa i muri a taea noatia nga tau o nga whakatupuranga maha.\n"
                },
                "3": {
                    "verse_nr": 3,
                    "verse": "I mua i a ratou ko te ahi e kai ana, i muri i a ratou ko te mura e ngiha ana; ko te whenua i mua i a ratou me te mea ko te kari o Erene, a i muri i a ratou he koraha ururua; ae ra, kahore he mea i puta i a ratou.\n"
                },
                "4": {
                    "verse_nr": 4,
                    "verse": "Ko to ratou ahua kei to nga hoiho; ko ta ratou oma rite tonu ki ta te kaieke hoiho.\n"
                },
                "5": {
                    "verse_nr": 5,
                    "verse": "E peke ana ratou ano ko te haruru o nga hariata i runga i nga tihi o nga maunga, ano ko te haruru o te mura ahi e kai ana i te kakau witi, ki te iwi kaha kua oti te whakararangi mo te whawhai.\n"
                },
                "6": {
                    "verse_nr": 6,
                    "verse": "Ka mamae nga iwi i to ratou aroaro: ka koma nga kanohi katoa.\n"
                },
                "7": {
                    "verse_nr": 7,
                    "verse": "Ko ta ratou oma rite tonu ki ta nga marohirohi; ko ta ratou piki i te taiepa rite tonu ki ta nga tangata whawhai; haere tonu ratou i tona ara, i tona ara, kahore o ratou ara e korara.\n"
                },
                "8": {
                    "verse_nr": 8,
                    "verse": "Kahore tetahi e tutetute i tona hoa; ka haere ratou i tona ara, i tona ara; a ka huaki ratou ma roto i nga rakau o te riri, a kahore e tapeka i to ratou ara.\n"
                },
                "9": {
                    "verse_nr": 9,
                    "verse": "Ka peke ratou ki runga ki te pa; ka oma ratou i runga i te taiepa; ka piki ratou ki roto ki nga whare; ka tomo ratou i nga matapihi, ano he tahae.\n"
                },
                "10": {
                    "verse_nr": 10,
                    "verse": "Ru ana te whenua i to ratou aroaro; wiri ana nga rangi: ko te ra me te marama, pouri tonu, ka mutu ano te titi o nga whetu.\n"
                },
                "11": {
                    "verse_nr": 11,
                    "verse": "Na ka puaki te reo o Ihowa i te aroaro o tana ope: nui atu hoki tana puni: he kaha hoki ia e mahi nei i tana kupu: he nui nei hoki te ra o Ihowa, he wehi rawa; ko wai e kaha ake ki reira?\n"
                },
                "12": {
                    "verse_nr": 12,
                    "verse": "\u00b6 Otiia inaianei nei ano, e ai ta Ihowa, tahuri koutou ki ahau, o koutou ngakau katoa, i runga ano i te nohopuku, i te tangi, i te aue:\n"
                },
                "13": {
                    "verse_nr": 13,
                    "verse": "Haea hoki o koutou ngakau, haunga o koutou kakahu, a tahuri ki a Ihowa, ki to koutou Atua: he aroha hoki tona, he mahi tohu, he puhoi ki te riri, he nui tona atawhai, a e ripeneta ana ia ki te kino.\n"
                },
                "14": {
                    "verse_nr": 14,
                    "verse": "Ko wai ka tohu, tera pea ka tahuri, ka puta ke ona whakaaro, a ka mahue he manaaki i muri i a ia, ara he whakahere totokore, he ringihanga ma Ihowa, ma to koutou Atua?\n"
                },
                "15": {
                    "verse_nr": 15,
                    "verse": "Whakatangihia te tetere ki Hiona, whakatapua he nohopuku, karangatia he hui nui;\n"
                },
                "16": {
                    "verse_nr": 16,
                    "verse": "Whakaminea te iwi, whakatapua te whakaminenga, tawhiua mai nga kaumatua, whakaminea nga tamariki, ratou ko nga mea ngote u: kia puta te tane marena hou i roto i tona ruma, te wahine marena hou i roto i tona whare moenga.\n"
                },
                "17": {
                    "verse_nr": 17,
                    "verse": "Kia tangi nga tohunga, nga minita a Ihowa, ki te takiwa o te whakamahau, o te aata, me te ki atu ano, Tohungia, e Ihowa, tau iwi, kaua ano tou kainga tupu e tukua ki te ingoa kino, kia meinga ko nga tauiwi hei rangatira mo ratou: kia korerotia h ei aha i roto i nga iwi, Kei hea to ratou Atua?\n"
                },
                "18": {
                    "verse_nr": 18,
                    "verse": "\u00b6 Katahi ka hae a Ihowa ki tona whenua, ka manawapa ki tana iwi.\n"
                },
                "19": {
                    "verse_nr": 19,
                    "verse": "A ka whakahoki mai a Ihowa, ka ki mai ki tana iwi, Tenei ahau te tuku atu nei i te witi ki a koutou, i te waina, i te hinu, e makona ai koutou; e kore ano e tuku i a koutou a muri nei hei ingoa kino i roto i nga tauiwi:\n"
                },
                "20": {
                    "verse_nr": 20,
                    "verse": "Engari ka mea ahau kia matara atu i a koutou te ope o te raki, ka aia atu ano ia e ahau ki te whenua waikore, maroke rawa; ko tona mata, anga tonu ki te moana i te rawhiti, ko tona tuara ki te moana i te uru; a ka puta ake tona piro, ka puta ake ano tona haunga kino, he nui hoki no ana mahi.\n"
                },
                "21": {
                    "verse_nr": 21,
                    "verse": "Kaua e wehi, e te oneone; whakamanamana, kia koa; no te mea he nunui nga mahi a Ihowa.\n"
                },
                "22": {
                    "verse_nr": 22,
                    "verse": "Kaua e wehi, e nga kararehe o te parae; ka pihi hoki nga tarutaru o te koraha, ka hua te rakau i ona hua, e tukua mai ano tona kaha e te piki, e te waina.\n"
                },
                "23": {
                    "verse_nr": 23,
                    "verse": "Na whakamanamana, e nga tama a Hiona, kia koa ki a Ihowa, ki to koutou Atua: ka tika hoki tana homai i to mua ua ki a koutou, a ka meinga e ia te ua, to mua ua, me to muri ua, kia heke iho ma koutou i te marama tuatahi.\n"
                },
                "24": {
                    "verse_nr": 24,
                    "verse": "A ka kapi nga patunga witi i te witi; ko te waina ano me te hinu o nga waka, purena tonu.\n"
                },
                "25": {
                    "verse_nr": 25,
                    "verse": "A ka whakahokia mai e ahau ki a koutou nga tau i kainga e te mawhitiwhiti, e te tatarakihi, e te moka, e te whangawhanga, e taku ope nui i tukua atu e ahau ki a koutou.\n"
                },
                "26": {
                    "verse_nr": 26,
                    "verse": "Ka kai noa atu ano koutou, ka makona, ka whakamoemiti hoki ki te ingoa o Ihowa, o to koutou Atua, mo tana mahi whakamiharo ki a koutou: e kore ano taku iwi e whakama a ake ake.\n"
                },
                "27": {
                    "verse_nr": 27,
                    "verse": "A ka mohio koutou kei waenga ahau i a Iharaira, ko Ihowa hoki ahau, ko to koutou Atua, kahore atu hoki: e kore ano taku iwi e whakama a ake ake.\n"
                },
                "28": {
                    "verse_nr": 28,
                    "verse": "\u00b6 Na, tenei ake ka ringihia e ahau toku wairua ki nga kikokiko katoa, a e poropiti a koutou tama, a koutou tamahine, ka moemoea o koutou kaumatua, a ka kitea te kitenga e a koutou taitamariki.\n"
                },
                "29": {
                    "verse_nr": 29,
                    "verse": "I aua ra ano ka ringihia e ahau toku wairua ki nga pononga tane, ki nga pononga wahine.\n"
                },
                "30": {
                    "verse_nr": 30,
                    "verse": "Ka hoatu ano e ahau he mea whakamiharo i te rangi, i te whenua, he toto, he kapura, he pou paowa.\n"
                },
                "31": {
                    "verse_nr": 31,
                    "verse": "Ka rere ke te ra, ka pouri, ka whakatoto te marama, i te mea kiano i puta mai te ra nui, te ra wehi o Ihowa.\n"
                },
                "32": {
                    "verse_nr": 32,
                    "verse": "Na, ko te hunga katoa e karanga ana ki te ingoa o Ihowa, ka mawhiti: no te mea hei Maunga Hiona, hei Hiruharama, etahi e mawhiti ana, pera me ta Ihowa i ki ai, a i roto ano i nga morehu etahi e karangatia ana e Ihowa.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 No te mea, nana, i aua ra, i taua wa e whakahokia ai e ahau a Hura raua ko Hiruharama i te whakarau,\n"
                },
                "2": {
                    "verse_nr": 2,
                    "verse": "Ka huihuia e ahau nga iwi katoa, ka kawea ki raro ki te raorao o Iehohapata; a ka tohe ahau ki a ratou ki reira mo taku iwi, mo toku kainga tupu, mo Iharaira i whakamararatia nei e ratou ki roto ki nga iwi, a wawahia ana e ratou toku whenua.\n"
                },
                "3": {
                    "verse_nr": 3,
                    "verse": "A kua maka rota ratou mo taku iwi; a kua hoatu e ratou te tama hei utu mo te wahine kairau, a kua hokona e ratou he kotiro ki te waina, hei inu ma ratou.\n"
                },
                "4": {
                    "verse_nr": 4,
                    "verse": "Ae ra, he aha koutou ki ahau, e Taira, e Hairona, e nga rohe katoa o Pirihitia? e homai ranei e koutou he utu ki ahau? na ki te homai e koutou he utu ki ahau, hohoro tonu, kakama tonu taku whakahoki i te utu ki runga ki to koutou mahunga.\n"
                },
                "5": {
                    "verse_nr": 5,
                    "verse": "Mo koutou i tango i taku hiriwa, i taku koura, a kawea ana e koutou aku mea pai e matenuitia ana ki roto ki o koutou temepara;\n"
                },
                "6": {
                    "verse_nr": 6,
                    "verse": "A hokona ana e koutou nga tama a Hura, nga tama o Hiruharama, ki nga tama a nga Kariki, kia matara atu ai ratou i to ratou rohe:\n"
                },
                "7": {
                    "verse_nr": 7,
                    "verse": "Nana, ka ara mai ratou i ahau i te wahi i hokona atu ai ratou e koutou, ka meinga ano e ahau kia hoki to koutou utu ki runga ki o koutou mahunga;\n"
                },
                "8": {
                    "verse_nr": 8,
                    "verse": "Ka hokona ano e ahau a koutou tama, a koutou tamahine, ki te ringa o nga tama a Hura, a ma ratou e hoko ki nga tangata o Hepa, ki te iwi i tawhiti: na Ihowa hoki te kupu.\n"
                },
                "9": {
                    "verse_nr": 9,
                    "verse": "\u00b6 Karangatia tenei e koutou i roto i nga tauiwi; kia rite nga mea mo te whawhai, whakaohokia nga marohirohi, kia whakatata mai nga tangata whawhai katoa, kia haere mai ratou.\n"
                },
                "10": {
                    "verse_nr": 10,
                    "verse": "Patupatua a koutou hea parau hei hoari, a koutou toronaihi hei tao; me ki ake te ngoikore, He kaha ahau.\n"
                },
                "11": {
                    "verse_nr": 11,
                    "verse": "Kia hohoro, ka haere mai, e nga tauiwi katoa tawhio noa, ka huihui i a koutou: meinga kia heke iho au marohirohi ki reira, e Ihowa.\n"
                },
                "12": {
                    "verse_nr": 12,
                    "verse": "Kia whakaohokia nga tauiwi, kia haere hoki ratou ki te raorao o Iehohapata: ka noho hoki ahau ki reira ki te whakawa mo nga tauiwi katoa a taka noa.\n"
                },
                "13": {
                    "verse_nr": 13,
                    "verse": "Kuhua te toronaihi ki roto, kua pakari hoki te witi: haere mai, takahia; kua ki hoki te poka waina, purena tonu nga waka waina; he nui hoki to ratou kino.\n"
                },
                "14": {
                    "verse_nr": 14,
                    "verse": "He tini, he tini whaioio kei te raorao whakaoti tikanga! kua tata nei hoki te ra o Ihowa i te raorao whakaoti tikanga.\n"
                },
                "15": {
                    "verse_nr": 15,
                    "verse": "Ka pouri te ra me te marama, ka kore ano te titi o nga whetu.\n"
                },
                "16": {
                    "verse_nr": 16,
                    "verse": "A ka hamama a Ihowa i Hiona, ka puaki tona reo i Hiruharama; a ka wiri nga rangi me te whenua; otira ko Ihowa he piringa mo tona iwi, he pa kaha mo nga tama a Iharaira.\n"
                },
                "17": {
                    "verse_nr": 17,
                    "verse": "A ka mohio koutou ko Ihowa ahau, ko to koutou Atua e noho nei i Hiona, i toku maunga tapu: katahi a Hiruharama ka tapu, a heoi ano haereerenga o nga tautangata i reira.\n"
                },
                "18": {
                    "verse_nr": 18,
                    "verse": "\u00b6 I taua ra ka maturuturu iho te waina hou o nga maunga, ka rerengia nga pukepuke e te waiu, ka rere nga wai o nga awa katoa o Hura; a ka pupu mai he puna i roto i te whare o Ihowa, hei whakamakuku i te raorao o Hitimi.\n"
                },
                "19": {
                    "verse_nr": 19,
                    "verse": "Hei ururua a Ihipa, hei koraha a Eroma, ururua rawa, mo te mahi tutu ki nga tama a Hura, mo ta ratou whakaheke i te toto harakore ki to ratou whenua.\n"
                },
                "20": {
                    "verse_nr": 20,
                    "verse": "Ka noho tonu ia a Hura ake ake, a Hiruharama, a tera whakatupuranga, tera whakatupuranga.\n"
                },
                "21": {
                    "verse_nr": 21,
                    "verse": "Ka ma ano i ahau to ratou toto kihai i ma i ahau: e noho ana hoki a Ihowa ki Hiona.\n"
                }
            }
        }
    }
}