{
    "version": "maori",
    "book_name": "1 Timothy",
    "book_nr": "54",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na Paora, na te apotoro a Ihu Karaiti, he mea whakarite e te Atua, e to tatou Kaiwhakaora, e Ihu Karaiti hoki, ko ia ta tatou e tumanako atu nei;\n"
                },
                "2": {
                    "verse_nr": 2,
                    "verse": "Ki a Timoti, ki taku tamaiti pono i roto i te whakapono: kia tau atu te aroha noa, te mahi tohu, te rangimarie, he mea na te Atua, na to tatou Matua, na Karaiti Ihu hoki, na to tatou Ariki.\n"
                },
                "3": {
                    "verse_nr": 3,
                    "verse": "I whakahau atu ra ahau ki a koe, i ahau e haere ana ki Makeronia, kia noho koe i Epeha, ako ai i etahi kia kaua e rere ke te whakaako,\n"
                },
                "4": {
                    "verse_nr": 4,
                    "verse": "Kia kaua e whakarongo ki nga korero tito noa, ki nga whakapapa tupuna kahore nei e whai mutunga; ko nga putanga ake o ena, he tautohetohe, kahore he whakatupu mo te tikanga a te Atua i runga i te whakapono; ka pera ano ahau inaianei.\n"
                },
                "5": {
                    "verse_nr": 5,
                    "verse": "\u00b6 Ko te tukunga iho ia mo te ako, ko te aroha, no roto i te ngakau ma, i te hinengaro pai, i te whakapono tinihangakore.\n"
                },
                "6": {
                    "verse_nr": 6,
                    "verse": "Kapea ake enei e etahi, kotiti ke ana ki nga korero teka noa;\n"
                },
                "7": {
                    "verse_nr": 7,
                    "verse": "Ki ta ratou hei kaiwhakaako ratou i te ture, heoi kahore e matau ki ta ratou e korero nei, ki nga mea ranei e kauwhautia nei e ratou.\n"
                },
                "8": {
                    "verse_nr": 8,
                    "verse": "Otira, e matau ana tatou he mea pai te ture, ki te rite te meatanga e te tangata ki ta te ture tikanga;\n"
                },
                "9": {
                    "verse_nr": 9,
                    "verse": "E matau ana hoki ki tenei, kihai te ture i whakatakotoria mo te tangata tika, engari mo te hunga turekore, tutu, karakiakore, hara, tapukore, whakarihariha, mo nga kaipatu i nga papa, mo nga kaipatu i nga whaea, mo nga kaikohuru tangata,\n"
                },
                "10": {
                    "verse_nr": 10,
                    "verse": "Mo te hunga moepuku, moe kino i te tane, tahae tangata, korero teka, oati teka, a ki te mea tera atu tetahi mea kahore nei e rite ki te whakaako tika;\n"
                },
                "11": {
                    "verse_nr": 11,
                    "verse": "Rite tonu tenei ki te rongopai o te kororia o te Atua hari, ki te mea kua tukua mai nei ki ahau.\n"
                },
                "12": {
                    "verse_nr": 12,
                    "verse": "\u00b6 E whakawhetai atu nei ahau ki a Karaiti Ihu, ki to tatou Ariki, nana nei ahau i whakakaha; i whakaaro hoki ia he tangata pono ahau, a meinga ana ahau hei minita;\n"
                },
                "13": {
                    "verse_nr": 13,
                    "verse": "Ahau nei, te tangata kohukohu i mua, te kaiwhakatoi, whakatupu kino: heoi i tohungia ahau, no te mea i meinga kuwaretia e ahau i runga i te whakaponokore:\n"
                },
                "14": {
                    "verse_nr": 14,
                    "verse": "Tino nui rawa hoki te aroha noa o to tatou Ariki, hui tahi ki te whakapono, ki te aroha i roto i a Karaiti Ihu.\n"
                },
                "15": {
                    "verse_nr": 15,
                    "verse": "He pono te korero, he pai hoki kia tangohia rawatia, I haere mai a Karaiti Ihu ki te ao ki te whakaora i te hunga hara; ko te tino tangata hara o ratou ko ahau.\n"
                },
                "16": {
                    "verse_nr": 16,
                    "verse": "Heoi na konei ahau i tohungia ai, kia ai ko ahau ki mua hei whakaaturanga ma Ihu Karaiti i nga manawanui maha, hei tohu ki te hunga e whakapono ki a ia a muri ake nei, kia ora tonu ai ratou.\n"
                },
                "17": {
                    "verse_nr": 17,
                    "verse": "Na, ki te Kingi ora tonu, e kore nei e pirau, e kore nei e kitea, ko ia nei anake te Atua matau, waiho atu i a ia te honore me te kororia ake ake. Amine.\n"
                },
                "18": {
                    "verse_nr": 18,
                    "verse": "\u00b6 Ka tukua atu nei e ahau tenei kupu ako ki a koe, e taku tamaiti, e Timoti, ko te poropititanga ano tenei i puta mai i mua mou, hei mea i a koe kia whawhai i te whawhai pai;\n"
                },
                "19": {
                    "verse_nr": 19,
                    "verse": "Kia mau ki te whakapono me te hinengaro pai; he mea nei ena kua akiritia atu e etahi, ka meinga to ratou whakapono he kaipuke pakaru:\n"
                },
                "20": {
                    "verse_nr": 20,
                    "verse": "No ratou a Haimeniu raua ko Arehanera, kua tukua nei e ahau ki a Hatana, kia whakaakona ai kia kaua e kohukohu.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Na, ko taku whakahau tenei i te tuatahi o nga mea katoa, kia puta nga inoi, nga karakia, nga inoi wawao, nga whakawhetai, mo nga tangata katoa;\n"
                },
                "2": {
                    "verse_nr": 2,
                    "verse": "Mo nga kingi, mo te hunga whai mana katoa hoki: kia ata noho marie ai tatou i runga i nga whakaaro karakia, i nga tikanga mahara katoa.\n"
                },
                "3": {
                    "verse_nr": 3,
                    "verse": "He mea pai tenei, he mea e manakohia ana i te aroaro o te Atua, o to tatou Kaiwhakaora;\n"
                },
                "4": {
                    "verse_nr": 4,
                    "verse": "Ko tana nei e pai ai ko nga tangata katoa kia ora, kia haere mai hoki ki te matauranga ki te pono.\n"
                },
                "5": {
                    "verse_nr": 5,
                    "verse": "Kotahi tonu te Atua, kotahi te takawaenga o te Atua, o nga tangata, ko ia ano he tangata, ara ko Karaiti Ihu;\n"
                },
                "6": {
                    "verse_nr": 6,
                    "verse": "I hoatu nei i a ia hei utu mo te katoa; he mea kia whakaaturia i ona wa ake;\n"
                },
                "7": {
                    "verse_nr": 7,
                    "verse": "A meinga ana ahau hei karere, hei apotoro mo taua mea; he pono taku korero i roto i a te Karaiti, kahore aku teka; hei kaiwhakaako mo nga tauiwi i runga i te whakapono, i te pono.\n"
                },
                "8": {
                    "verse_nr": 8,
                    "verse": "Na, ko taku e pai ai, ko nga tane kia inoi i nga wahi katoa, kia tapu nga ringa ina ara, kaua he riri, he tautohetohe.\n"
                },
                "9": {
                    "verse_nr": 9,
                    "verse": "\u00b6 Ko nga wahine hoki kia mau i te kakahu ataahua, kia tu whakama, kia whai whakaaro; kauaka te makawe whiri, te koura, te peara, te kakahu utu nui;\n"
                },
                "10": {
                    "verse_nr": 10,
                    "verse": "Engari ko te mea e tau ana mo nga wahine e whakaae ana ki te karakia, ara ko nga mahi pai.\n"
                },
                "11": {
                    "verse_nr": 11,
                    "verse": "Me ako marie te wahine kia nui te ngohengohe.\n"
                },
                "12": {
                    "verse_nr": 12,
                    "verse": "E kore hoki e tukua e ahau te wahine kia whakaako, kia neke ake ranei tana tikanga i ta te tane, engari me ata noho.\n"
                },
                "13": {
                    "verse_nr": 13,
                    "verse": "Ko Arama hoki kua hanga i mua, muri iho ko Iwi.\n"
                },
                "14": {
                    "verse_nr": 14,
                    "verse": "A kihai a Arama i tinihangatia, ko te wahine ia i tinihangatia, a taka ana ki te he.\n"
                },
                "15": {
                    "verse_nr": 15,
                    "verse": "Otira ka ora ia i te whanautanga tamariki, ki te mau tonu to ratou whakapono, aroha, tapu, whakaaro.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 He pono te korero, Ki te hiahia tetahi ki te mahi pihopa, e hiahia ana ia ki te mahi pai.\n"
                },
                "2": {
                    "verse_nr": 2,
                    "verse": "Na, ko te tikanga tenei, kia kaua te pihopa e ekengia e te kupu, he tahu no te wahine kotahi, kia ngawari, kia whai whakaaro, kia marama ana tikanga, kia atawhai ki nga manuhiri, kia whai ngakau ki te whakaako:\n"
                },
                "3": {
                    "verse_nr": 3,
                    "verse": "Kia kaua e kakai waina, kia kaua e patu; engari kia ngawari, kaua e totohe, kaua e matenui ki te moni;\n"
                },
                "4": {
                    "verse_nr": 4,
                    "verse": "Kai pai tana tohutohu i tona whare; e mea ana i ana tamariki kia ngohengohe ki a ia, kia nui te mahara:\n"
                },
                "5": {
                    "verse_nr": 5,
                    "verse": "Ki te kore hoki tetahi tangata e matau ki te tohutohu i tona whare ake, me pehea ka tiaki ai ia i te hahi a te Atua?\n"
                },
                "6": {
                    "verse_nr": 6,
                    "verse": "Kauaka i te tauhou, kei whakakake, a ka tau to te rewera he ki a ia.\n"
                },
                "7": {
                    "verse_nr": 7,
                    "verse": "A kia pai te korero mona a te hunga o waho; kei taka ia ki te whakahawea, ki roto hoki ki te mahanga a te rewera.\n"
                },
                "8": {
                    "verse_nr": 8,
                    "verse": "\u00b6 Waihoki ko nga rikona kia tu kaumatua, kaua e arero rua, kaua e matenui ki te waina, kaua e whai ki te taonga paruparu;\n"
                },
                "9": {
                    "verse_nr": 9,
                    "verse": "Kia ma o ratou hinengaro e mau ai ki te mea ngaro o te whakapono.\n"
                },
                "10": {
                    "verse_nr": 10,
                    "verse": "Na, kia matua whakamatautauria enei; katahi ka tuku ai kia mahi i a te rikona mahi, ki te kore he whakahe mo ratou.\n"
                },
                "11": {
                    "verse_nr": 11,
                    "verse": "Ko nga wahine hoki kia ahua kaumatua, kaua e ngautuara, kia whai mahara, kia pono i nga mea katoa.\n"
                },
                "12": {
                    "verse_nr": 12,
                    "verse": "Ko nga rikona, kia kotahi te hoa wahine; kia pai te tohutohu i a ratou tamariki, i o ratou whare ake ano hoki.\n"
                },
                "13": {
                    "verse_nr": 13,
                    "verse": "Ki te pai hoki ta ratou mahi rikona, ka whiwhi ratou ki te turanga pai mo ratou, ka nui hoki to ratou maia i runga i te whakapono ki a Karaiti Ihu.\n"
                },
                "14": {
                    "verse_nr": 14,
                    "verse": "\u00b6 He tuhituhi atu tenei naku i enei mea ki a koe, e mea ana hoki tera ahau e haere wawe atu ki a koe:\n"
                },
                "15": {
                    "verse_nr": 15,
                    "verse": "Ki te roa ia ahau, kia matau ai koe ki te tikanga mo tau mahi i roto i te whare o te Atua, ko te hahi nei ia a te Atua ora, ko te pou, ko te turanga o te pono.\n"
                },
                "16": {
                    "verse_nr": 16,
                    "verse": "Na, kahore rawa e tautohetia te nui o te mea ngaro e karakiatia nei: Ko ia i whakakitea mai i roto i te kikokiko, he mea whakatika na te Wairua, i kitea e nga anahera, i kauwhautia nei i roto i nga tauiwi, i whakaponohia nei i te ao, i tangohia atu ki te kororia.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "\u00b6 Otira he korero tino hangai ta te Wairua, ko a nga wa o muri nei ka kotiti ke atu etahi i te whakapono, ka whakarongo ki nga wairua tinihanga, ki nga whakaakoranga a nga rewera,\n"
                },
                "2": {
                    "verse_nr": 2,
                    "verse": "He mea na te hianga o te hunga korero teka; o ratou hinengaro, ano he mea tahu ki te rino wera;\n"
                },
                "3": {
                    "verse_nr": 3,
                    "verse": "E riri ana kia kaua e marena, kia kaua e pa ki nga kai i hanga e te Atua hei mea ma te hunga e whakapono ana, e matau ana hoki ki te pono, me te whakawhetai ano ratou.\n"
                },
                "4": {
                    "verse_nr": 4,
                    "verse": "He pai hoki nga mea katoa i hanga e te Atua, kahore he mea hei rukenga, ina tangohia i runga i te whakawhetai:\n"
                },
                "5": {
                    "verse_nr": 5,
                    "verse": "He mea hoki i whakatapua, na te kupu a te Atua, na te inoi.\n"
                },
                "6": {
                    "verse_nr": 6,
                    "verse": "\u00b6 Ki te whakamahara koe i nga teina ki enei mea, he minita pai koe na Ihu Karaiti, he mea whakatupu ake i runga i nga kupu o te whakapono, o te whakaako pai kua whaia nei e koe a tae noa mai ki naianei.\n"
                },
                "7": {
                    "verse_nr": 7,
                    "verse": "Ko nga korero whakarihariha ia, ko nga mea tito noa a te ruruhi, whakarerea. Ko nga mahi mau ko nga mea o te ngakau karakia.\n"
                },
                "8": {
                    "verse_nr": 8,
                    "verse": "He pai iti nei to te whakamahi i te tinana; tena ko te ngakau karakia e pai ano mo nga mea katoa, kei reira hoki nga korero mo te ora inaianei, mo tera hoki kei te haere mai.\n"
                },
                "9": {
                    "verse_nr": 9,
                    "verse": "He pono tenei korero, he pai hoki kia tangohia rawatia.\n"
                },
                "10": {
                    "verse_nr": 10,
                    "verse": "Koia hoki matou ka mahi, ka tohe, no te mea kua whakamau to matou tumanako ki te Atua ora, ko ia nei te Kaiwhakaora o nga tangata katoa, engari rawa ia o te hunga whakapono.\n"
                },
                "11": {
                    "verse_nr": 11,
                    "verse": "Me kauwhau enei mea e koe, me whakaako.\n"
                },
                "12": {
                    "verse_nr": 12,
                    "verse": "Kei whakahawea tetahi ki a koe, he taitamariki nou; engari hei tauira koe ki te hunga whakapono, tau kupu, tau whakahaere, tou aroha, tou whakapono, tou ngakau ma.\n"
                },
                "13": {
                    "verse_nr": 13,
                    "verse": "Kia aro nui koe ki te korero pukapuka, ki te whakahauhau, ki te whakaako, kia tae atu ra ano ahau.\n"
                },
                "14": {
                    "verse_nr": 14,
                    "verse": "Kei waiho noa te mea homai noa kei roto na i a koe, i homai ra ki a koe he mea poropiti, i te whakapanga ai o nga ringaringa o nga kaumatua.\n"
                },
                "15": {
                    "verse_nr": 15,
                    "verse": "Ata whakaaroa enei mea: kia pau tou kaha ki reira; kia kitea ai e te katoa tou nekehanga ake.\n"
                },
                "16": {
                    "verse_nr": 16,
                    "verse": "Kia mahara ki a koe ano, ki te whakaakoranga hoki: kia u ki enei mea: ki te mea hoki koe i tenei, ka whakaora koe i a koe ano, i te hunga ano hoki e whakarongo ana ki a koe.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "\u00b6 Kaua e whakatupehupehu ki te kaumatua; engari ata korerotia atu ano he matua; ko nga taitamariki hoki ano he teina;\n"
                },
                "2": {
                    "verse_nr": 2,
                    "verse": "Ko nga ruruhi ano he whaea; ko nga wahine taitamariki ano he tuahine, i runga i nga whakaaro ma katoa.\n"
                },
                "3": {
                    "verse_nr": 3,
                    "verse": "\u00b6 Whakahonoretia nga pouaru, ara nga tino pouaru.\n"
                },
                "4": {
                    "verse_nr": 4,
                    "verse": "Ki te mea ia he tamariki, he mokopuna ranei a tetahi pouaru, kia whakaakona ratou i te tuatahi kia whakaaro tika ki to ratou whare ake, kia utua hoki ta nga matua; he mea pai hoki tenei, he mea e manakohia ana i te aroaro o te Atua.\n"
                },
                "5": {
                    "verse_nr": 5,
                    "verse": "Na ko te tino pouaru, ko te mea mokemoke, e tumanako ana ia ki te Atua, e mau tonu ana ki nga inoi, ki nga karakia, i te po, i te ao.\n"
                },
                "6": {
                    "verse_nr": 6,
                    "verse": "Ko te pouaru ia e whai ana ki nga ahuareka a te tinana he tupapaku ia, ahakoa ora.\n"
                },
                "7": {
                    "verse_nr": 7,
                    "verse": "Akona atu enei mea, kei ekengia ratou e te kupu.\n"
                },
                "8": {
                    "verse_nr": 8,
                    "verse": "Engari ki te kore tetahi e whakaaro ki ona ake, a ki te hunga rawa ano o tona whare, kua whakakahoretia e ia te whakapono, a he kino atu tana i ta te tangata whakaponokore.\n"
                },
                "9": {
                    "verse_nr": 9,
                    "verse": "Kaua tetahi e whakaurua ki te rarangi o nga pouaru i te mea kahore ano ona tau i ona tekau, hei te wahine i tuturu ki te tane kotahi,\n"
                },
                "10": {
                    "verse_nr": 10,
                    "verse": "Hei te mea e whakaaetia ana ana mahi pai; mehemea ia i whakatupu tamariki, mehemea ia i atawhai manuhiri, mehemea i horoi i nga waewae o te hunga tapu, mehemea i manaaki i te hunga e tukinotia ana, mehemea ia i whai ki nga mahi pai katoa.\n"
                },
                "11": {
                    "verse_nr": 11,
                    "verse": "Ko nga pouaru taitamariki ia me whakarere; ki te tupu hoki to ratou whakaaro poauau takahi i ta te Karaiti, ka hiahia ki te marena;\n"
                },
                "12": {
                    "verse_nr": 12,
                    "verse": "Ka tau te he ki a ratou, no te mea kua whakarerea e ratou to ratou whakapono tuatahi.\n"
                },
                "13": {
                    "verse_nr": 13,
                    "verse": "Ka ako ano hoki ratou ki te noho mangere, ki te haereere noa ki tetahi whare, ki tetahi whare: a ehara i te mea ko te mangere kau, he mate korerorero ano ia to ratou, he pokanoa ki ta tera, ki ta tera, ko ta ratou e korero ai ko nga mea e kore e tika.\n"
                },
                "14": {
                    "verse_nr": 14,
                    "verse": "Koia ahau ka mea ai kia marena nga pouaru taitamariki, kia whanau tamariki, kia tohutohu i nga mea o te whare, kia kaua e hoatu ki te hoariri tetahi take tawai:\n"
                },
                "15": {
                    "verse_nr": 15,
                    "verse": "Kua tahuri ke nei hoki etahi ki te whai i a Hatana.\n"
                },
                "16": {
                    "verse_nr": 16,
                    "verse": "Ki te mea he pouaru a tetahi tangata whakapono, a tetahi wahine whakapono ranei, mana ano ratou e atawhai, kaua hoki te hahi e whakataimahatia; ko ana hoki e atawhai ai ko nga tino pouaru.\n"
                },
                "17": {
                    "verse_nr": 17,
                    "verse": "\u00b6 Kia nui ake te honore mo nga kaumatua e tohutohu pai ana; engari rawa ia mo te hunga ko ta ratou nei mahi ko te kupu, ko te whakaako.\n"
                },
                "18": {
                    "verse_nr": 18,
                    "verse": "E mea ana hoki te karaipiture, Kaua e whakamokatia te mangai o te kau patu witi: me tenei hoki, Ka tika te utu mo te kaimahi.\n"
                },
                "19": {
                    "verse_nr": 19,
                    "verse": "Kaua e whakarongo ki te whakawa mo te kaumatua, kia puta ra ano i nga mangai o etahi kaiwhakaatu tokorua, tokotoru ranei.\n"
                },
                "20": {
                    "verse_nr": 20,
                    "verse": "Ko te hunga hara riria i te aroaro o te katoa, kia mataku ai hoki era atu.\n"
                },
                "21": {
                    "verse_nr": 21,
                    "verse": "Ko taku kupu nui tenei ki a koe i te aroaro o te Atua, o Karaiti Ihu hoki, a o nga anahera whiriwhiri, puritia enei mea, kaua e pokaia he tikanga, kaua e mahi i runga i te whakahoa.\n"
                },
                "22": {
                    "verse_nr": 22,
                    "verse": "Kei hohoro te whakapa i nga ringaringa ki tetahi tangata, kaua ano e uru ki nga hara o te tangata ke: kia mau tou harakore.\n"
                },
                "23": {
                    "verse_nr": 23,
                    "verse": "Kati tou inu wai; engari hei te waina mau, kia iti, hei mea mo tou puku, mo ou mate e honohono na.\n"
                },
                "24": {
                    "verse_nr": 24,
                    "verse": "Ko nga hara o etahi tangata marama noa ake, e haere ana i mua ki te whakawakanga; ko o etahi ia e whai mai ana i muri i a ratou.\n"
                },
                "25": {
                    "verse_nr": 25,
                    "verse": "Waihoki ko nga mahi pai e marama noa ake ana; a, ko nga mea e rere ke ana e kore e taea te huna.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "\u00b6 Kiia iho e nga pononga whai rangatira katoa he mea tika mo o ratou rangatira ake nga honore katoa, kei korerotia kinotia te ingoa o te Atua me tana ako.\n"
                },
                "2": {
                    "verse_nr": 2,
                    "verse": "Kaua era i nga rangatira whakapono e whakahawea ki a ratou, no te mea he teina ratou; engari kia nui rawa te mahi, no te mea e whakapono ana ratou, e arohaina ana, e uru ngatahi ana ki te mahi pai. Me whakaako enei mea e koe, me whakahau atu.\n"
                },
                "3": {
                    "verse_nr": 3,
                    "verse": "Ki te whakaako ke tetahi, ki te kore e tahuri ki nga kupu ora, ki nga kupu a to tatou Ariki, a Ihu Karaiti, ki te ako ano hoki e rite ai te karakia pai,\n"
                },
                "4": {
                    "verse_nr": 4,
                    "verse": "E whakakake ana ia, kahore ona matauranga ki tetahi mea, heoi e hawata ana ki nga uiuinga, ki nga tautohetohenga, no reira nei te hae, te whawhai, nga korero kino, nga whakaaro kino,\n"
                },
                "5": {
                    "verse_nr": 5,
                    "verse": "Nga whakahokihoki kupu a nga tangata ngakau kino, kahore nei he pono i a ratou, e mahara ana ki te karakia pai he huarahi e whiwhi ai ki te taonga.\n"
                },
                "6": {
                    "verse_nr": 6,
                    "verse": "\u00b6 He taonga nui ano ia te karakia pai hui tahi ki te ngakau tatu:\n"
                },
                "7": {
                    "verse_nr": 7,
                    "verse": "Kahore hoki he mea i mauria mai e tatou ki te ao, e kore hoki e ahei te mau atu e tatou tetahi mea.\n"
                },
                "8": {
                    "verse_nr": 8,
                    "verse": "Ki te mea ia he kai ta tatou, he hipoki, ka makona tatou i ena.\n"
                },
                "9": {
                    "verse_nr": 9,
                    "verse": "Ko te hunga ia e hiahia ana kia whai taonga, ka taka ratou ki te whakamatautauranga, ki te mahanga, ki te tini o nga hiahia kuware e raru ai, e totohu ai nga tangata ki te whakangaromanga, a huna iho.\n"
                },
                "10": {
                    "verse_nr": 10,
                    "verse": "He putake hoki no nga kino katoa te aroha ki te moni; he minamina ki tenei i kotiti ke ai etahi i te whakapono, a werohia putia iho ratou e nga mamae maha.\n"
                },
                "11": {
                    "verse_nr": 11,
                    "verse": "Ko koe ia, e ta te Atua tangata, oma atu i enei; whaia te tika, te karakia pai, te whakapono, te aroha, te manawanui, te ngakau mahaki.\n"
                },
                "12": {
                    "verse_nr": 12,
                    "verse": "Whawhaitia te whawhai pai o te whakapono, hopukia atu te ora tonu, ko te mea hoki tena i karangatia ai koe, a whakaaetia ana e koe te whakaaetanga pai i te aroaro o nga kaititiro tokomaha.\n"
                },
                "13": {
                    "verse_nr": 13,
                    "verse": "\u00b6 Ko taku ako atu tenei ki a koe i te aroaro o te Atua, nana nei nga mea katoa i whai ora ai, o Karaiti Ihu ano hoki, nana nei i whakapuaki te whakaaetanga pai i te aroaro o Ponotio Pirato;\n"
                },
                "14": {
                    "verse_nr": 14,
                    "verse": "Puritia tenei ture, kei whai koha, kei whai he, a taea noatia te putanga mai o to tatou Ariki, o Ihu Karaiti:\n"
                },
                "15": {
                    "verse_nr": 15,
                    "verse": "Mana e whakakite mai a ona ake wa, ko ia anake nei hoki te Mea kaha, te Mea koa, te Kingi o nga kingi, te Ariki o nga ariki;\n"
                },
                "16": {
                    "verse_nr": 16,
                    "verse": "Ko ia anake e kore e mate, e noho ana ia i te marama e kore e taea atu e tetahi; kahore ia i kitea e tetahi tangata, kahore ano hoki e ahei kia kitea: waiho atu i a ia te honore me te kaha ake ake. Amine.\n"
                },
                "17": {
                    "verse_nr": 17,
                    "verse": "Akona te hunga i nga taonga o tenei ao kia kaua e whakakake te ngakau, kia kaua e whakawhirinaki ki nga taonga pahuhu noa, engari ki te Atua ora, ko ia hoki hei homai nui i nga mea pai katoa hei mea ma tatou;\n"
                },
                "18": {
                    "verse_nr": 18,
                    "verse": "Kia mahi ratou i te pai, kia hua a ratou mahi pai, kia tatanga ki te ohaoha, ki te whakawhiwhi i etahi;\n"
                },
                "19": {
                    "verse_nr": 19,
                    "verse": "Me te whakatakoto ano he kaupapa pai mo ratou mo nga ra ki mua, kia mau a ringa ai ratou ki te ora, ara ki te ora tuturu.\n"
                },
                "20": {
                    "verse_nr": 20,
                    "verse": "E Timoti, tiakina te mea kua tukua na ki a koe; tahuri ke i nga korero whakarihariha, i nga kupu teka noa, i nga whakaputanga ketanga a te mea e tekaia nei he matauranga:\n"
                },
                "21": {
                    "verse_nr": 21,
                    "verse": "Kua waiho nei hei tikanga ma etahi, a he ake ratou ki te whakapono. Kia tau te aroha noa ki a koe. Amine.\n"
                }
            }
        }
    }
}