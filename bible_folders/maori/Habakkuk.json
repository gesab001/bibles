{
    "version": "maori",
    "book_name": "Habakkuk",
    "book_nr": "35",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Ko te poropititanga i kitea e Hapakuku poropiti.\n"
                },
                "2": {
                    "verse_nr": 2,
                    "verse": "Kia pehea te roa, e Ihowa, o taku tangi, a kahore koe e rongo? e karanga atu ana ahau ki a koe mo te tutu, a kahore koe e whakaora.\n"
                },
                "3": {
                    "verse_nr": 3,
                    "verse": "He aha koe i whakakite mai ai i te kino ki ahau? he aha koe i titiro ai ki te pakeketanga? he pahua hoki, he tutu tenei kei toku aroaro, na he totohe tenei, a kei te oho ake he ngangare.\n"
                },
                "4": {
                    "verse_nr": 4,
                    "verse": "Na reira kahakore noa iho te ture, kore tonu ake e puta te whakawa; e karapotia ana hoki te tika e te kino: na reira, te putanga o te whakawa, he parori ke.\n"
                },
                "5": {
                    "verse_nr": 5,
                    "verse": "\u00b6 Titiro atu ki nga tauiwi, matakitaki, kia nui te miharo; no te mea kei te mahi ahau i tetahi mahi i o koutou ra, he mea e kore e whakaponohia, ki te korerotia atu.\n"
                },
                "6": {
                    "verse_nr": 6,
                    "verse": "No te mea tenei ka ara i ahau nga Karari, taua iwi nanakia ra, taua iwi hikaka tonu ra, e haerea nei e ratou te whanuitanga o te whenua, kia riro ai i a ratou nga kainga ehara nei i a ratou.\n"
                },
                "7": {
                    "verse_nr": 7,
                    "verse": "He hanga whakamataku ratou, he mea wehi: i ahu tonu ake i a ratou ta ratou na whakawa, me to ratou na rangatiratanga.\n"
                },
                "8": {
                    "verse_nr": 8,
                    "verse": "He tere atu a ratou hoiho i te reparo, he nanakia atu i te wuruhi o te ahiahi: ka tohatoha noa atu o ratou kaieke hoiho: ae ra, ka haere mai ano a ratou kaieke hoiho i tawhiti; ko ta ratou rere rite tonu ki ta te ekara e hohoro ana ki te kai.\n"
                },
                "9": {
                    "verse_nr": 9,
                    "verse": "Ko ratou katoa he mahi nanakia i haere mai ai; ko o ratou kanohi whakamau tonu me te mea ko te hau marangai, me te mea he kirikiri nga whakarau e aohia ana e ratou.\n"
                },
                "10": {
                    "verse_nr": 10,
                    "verse": "Ae ra, e taunu ana ia ki nga kingi, a hei kata mana nga rangatira: ka kata ia ki nga pa taiepa katoa; ka opehia ake hoki he puehu e ia, a riro tonu i a ia.\n"
                },
                "11": {
                    "verse_nr": 11,
                    "verse": "Katahi ia ka wheoro ake ano he hau, ka whiti atu, a ka nahi i te he: ara a ia, te tangata ko tona kaha nei tona atua.\n"
                },
                "12": {
                    "verse_nr": 12,
                    "verse": "\u00b6 He tekia ianei nonamata riro koe, e Ihowa, e toku Atua, e toku Mea Tapu? e kore matou e mate. Kua waiho ia e koe, e Ihowa, hei whakawa; kua whakapumautia ia e koe, e te Kamaka, hei whiu.\n"
                },
                "13": {
                    "verse_nr": 13,
                    "verse": "He kanohi ma rawa ou, e kore koe e titiro ki te kino, e kore ano e ahei kia matakitaki koe ki te kino: he aha koe i matakitaki ai ki te hunga tinihanga, i whakarongo puku ai i te mea ka horomia e te tangata kino te tangata e tika rawa ana i a ia?\n"
                },
                "14": {
                    "verse_nr": 14,
                    "verse": "He aha nga tangata i meinga ai e koe kia rite ki nga ika o te moana, ki nga mea ngokingoki kahore nei o ratou kaiwhakahaere tikanga?\n"
                },
                "15": {
                    "verse_nr": 15,
                    "verse": "Ko ratou katoa tangohia ake e ia ki te matau, ka mau i a ia ki roto ki tana kupenga, a kokoa ana ki tana rou; na reira koa ana ia, whakamanamana ana.\n"
                },
                "16": {
                    "verse_nr": 16,
                    "verse": "Koia ia i whakahere ai ki tana kupenga, i tahu whakakakara ai ki tana rou; no te mea na aua mea i whai ngako ai tona wahi, i momona ai tana kai.\n"
                },
                "17": {
                    "verse_nr": 17,
                    "verse": "He mea ano ranei tera e whakawateatia ai e ia tana kupenga, a kore iho e tohungia nga iwi e patua tonutia ana?\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Ka tu ahau ki taku mahi tiaki, ka whakanoho i ahau ki te taumaihi, ka tutei atu, ka titiro atu, ko te aha e kiia mai e ia ki ahau, a ko te aha e whakahokia e ahau ina riria taku.\n"
                },
                "2": {
                    "verse_nr": 2,
                    "verse": "Na ka utua mai taku e Ihowa; i ki mai ia, Tuhituhia te kite, kia marama rawa ki nga papa, kia tere ai te kaikorero.\n"
                },
                "3": {
                    "verse_nr": 3,
                    "verse": "Mo tona wa ano hoki i whakaritea ai te kite, a e whawhai ana ia ki te mutunga, a e kore e teka; ahakoa roa ia, tatari atu ki a ia; no te mea he pono rawa ka puta mai; e kore e whakaroa.\n"
                },
                "4": {
                    "verse_nr": 4,
                    "verse": "Nana, kei te whakakake tona ngakau, kahore e tika i roto i a ia: ma tona whakapono ia ki ora ai te tangata tika.\n"
                },
                "5": {
                    "verse_nr": 5,
                    "verse": "\u00b6 Ae ra hoki, he mea nanakia te waina, he tangata whakakake, kahore e ata noho i te kainga; ko tona hiahia whakanuia ake e ia ano ko te reinga; kei te mate tona rite, e kore ano e ngata, e tawhiua ana hoki e ia nga iwi katoa ki a ia, e tuapuatia an a nga tangata katoa ki a ia:\n"
                },
                "6": {
                    "verse_nr": 6,
                    "verse": "E kore ianei e whakahuatia e enei katoa he kupu whakatauki mona, he whakapeka taunu ano mona, a ka mea, Aue, te mate mo te tangata e ami ana i te mea ehara nei i a ia! he pehea ra te roa? mo te tangata ano e haupu ake ana i te taunaha ki runga ki a ia!\n"
                },
                "7": {
                    "verse_nr": 7,
                    "verse": "E kore ianei e maranga ohorere ake nga kaingau mou? e kore ianei e ara nga kaiwhakatoi i a koe, a ka waiho koe hei taonga parau ma ratou?\n"
                },
                "8": {
                    "verse_nr": 8,
                    "verse": "No te mea he maha nga iwi i pahuatia e koe, na ka pahuatia koe e nga toenga katoa o nga iwi; he mea hoki mo te toto o nga tangata, mo te mahi nanakia ki te whenua, ki te pa, a ki nga tangata katoa ano i reira.\n"
                },
                "9": {
                    "verse_nr": 9,
                    "verse": "Aue, te mate mo te tangata, he kino nei te apo i apo taonga ai ia mo tona whare, he mea kia tiketike ake ai tona kohanga, kia ora ai ia i te kaha o te kino!\n"
                },
                "10": {
                    "verse_nr": 10,
                    "verse": "Kua takoto i a koe he whakama mo tou whare i tau hatepenga atu i nga iwi maha; kua hara ano ki tou wairua ake.\n"
                },
                "11": {
                    "verse_nr": 11,
                    "verse": "Ka karanga hoki te kohatu i roto i te pakitara, ka whakahoki kupu ano te kurupae i roto i nga rakau.\n"
                },
                "12": {
                    "verse_nr": 12,
                    "verse": "Aue, te mate mo te tangata e hanga ana i te pa ki te toto, e whakau ana hoki i te pa ki te he!\n"
                },
                "13": {
                    "verse_nr": 13,
                    "verse": "He teka ianei na Ihowa o nga mano i mauiui ai nga tangata i roto i te ahi, i ruha ai nga iwi i te kahore noa iho?\n"
                },
                "14": {
                    "verse_nr": 14,
                    "verse": "Ka kapi hoki te whenua i te matauranga ki te kororia o Ihowa, ano ko nga wai e taupoki ana i te moana.\n"
                },
                "15": {
                    "verse_nr": 15,
                    "verse": "\u00b6 Aue, te mate mo te tangata e mea ana i tona hoa kia inu, e apiti atu ana i te mea nanakia ki tera, e whakahaurangi ana hoki i a ia, kia titiro ai koe ki a ratou e takoto tahanga ana!\n"
                },
                "16": {
                    "verse_nr": 16,
                    "verse": "E ki ana koe i te whakama, kahore i te kororia: e inu hoki koe, kia waiho ai koe, ano he mea kokotikore: ka anga mai ki a koe te kapu a to Ihowa ringa matau, a he whakama whakarihariha ka tau ki runga ki tou kororia.\n"
                },
                "17": {
                    "verse_nr": 17,
                    "verse": "Ko te mahi nanakia hoki ki Repanona hei taupoki mou, me te whakangaromanga o nga kararehe i wehingia ra e ratou; mo te toto hoki o nga tangata, mo te mahi nanakia ki te whenua, ki te pa, ki nga tangata ano o reira.\n"
                },
                "18": {
                    "verse_nr": 18,
                    "verse": "He aha te pai o te whakapakoko i whaoa ai e tona kaihanga; o te whakapakoko whakarewa ano, o te kaiwhakaako ki te teka, i whakawhirinaki ai tona kaihanga ki tana mahi, ka mahi i nga whakapakoko wahangu?\n"
                },
                "19": {
                    "verse_nr": 19,
                    "verse": "Aue, te mate mo te tangata e mea ana ki te rakau, Maranga; ki te kohatu reokore, E ara! ma tenei koia e whakaako? Nana, kua oti te koura, te hiriwa, te whakapiri ki a ia, a kahore rawa he wairua i roto.\n"
                },
                "20": {
                    "verse_nr": 20,
                    "verse": "Kei tona temepara tapu ia a Ihowa. Whakarongoa, e te whenua katoa, i tona aroaro.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 He inoi na Hapakuku poropiti, ko Hikionoto te waiata.\n"
                },
                "2": {
                    "verse_nr": 2,
                    "verse": "E Ihowa, kua rongo ahau i tou rongo, wehi ana ahau: e Ihowa, kia ora tau mahi i waenganui o nga tau, kia matauria i waenganui o nga tau; i te mea e riri ana, mahara ki te tohu tangata.\n"
                },
                "3": {
                    "verse_nr": 3,
                    "verse": "\u00b6 I haere mai te Atua i Temana, te Mea Tapu i Maunga Parana. (Hera. Hei hipoki tona kororia mo nga rangi; ki tonu te whenua i te whakamoemiti ki a ia.\n"
                },
                "4": {
                    "verse_nr": 4,
                    "verse": "Ko tona tiahotanga ano ko te marama; he hihi e puta ana mai i tona ringa: i reira ano te hunanga o tona kaha.\n"
                },
                "5": {
                    "verse_nr": 5,
                    "verse": "I mua i a ia te mate uruta e haere ana, i puta ano te mura whanariki i ona waewae.\n"
                },
                "6": {
                    "verse_nr": 6,
                    "verse": "Tu ana ia, a whanganga ana e ia te whenua; i titiro ia, a titaria ana e ia nga iwi; rerere ana nga maunga onamata, piko ana nga pukepuke o mua: ko ona ara koia ano kei onamata.\n"
                },
                "7": {
                    "verse_nr": 7,
                    "verse": "I kite ahau, kei te tuatea nga teneti o Kuhana; wiri ana nga tauarai o te whenua o Miriana.\n"
                },
                "8": {
                    "verse_nr": 8,
                    "verse": "I riri ranei a Ihowa ki nga awa? Ki nga awa ranei tou riri? Ki te moana ranei tou riri? I haere ai koe i runga i au hoiho, i au hariata whakaora?\n"
                },
                "9": {
                    "verse_nr": 9,
                    "verse": "I meinga tau kopere kia noho tahanga: ko nga oati ki nga hapu he kupu pono. (Hera. Wahia ana e koe te whenua ki nga awa.\n"
                },
                "10": {
                    "verse_nr": 10,
                    "verse": "I kite nga maunga i a koe, a wehi ana; i pahemo ake te waipuke o nga wai: i puaki te reo o te rire, a ara ana ona ringa ki runga.\n"
                },
                "11": {
                    "verse_nr": 11,
                    "verse": "Tu ana te ra me te marama i to raua kainga, haere ana ratou i te marama o au pere, i te wherikotanga o tau tao kanapa.\n"
                },
                "12": {
                    "verse_nr": 12,
                    "verse": "Haereerea ana e koe te whenua i runga i te aritarita, patua a wititia ana e koe nga iwi i runga i te riri.\n"
                },
                "13": {
                    "verse_nr": 13,
                    "verse": "I puta koe ki te whakaora i tau iwi, ae ra, ki te whakaora i tau i whakawahi ai; pakaru ana i a koe te upoko i roto o te whare o te hunga kino, takoto kau ana te turanga, a taea noatia te kaki. Hera.\n"
                },
                "14": {
                    "verse_nr": 14,
                    "verse": "Werohia ana e koe te upoko o ona ariki ki ana tokotoko ano: ano he paroro ratou e aki mai ana ki te titaritari i ahau; ko to ratou koanga ngakau he kai puku i te rawakore.\n"
                },
                "15": {
                    "verse_nr": 15,
                    "verse": "Takahia ana e koe te moana ki au hoiho, te kaupuranga o nga wai nunui.\n"
                },
                "16": {
                    "verse_nr": 16,
                    "verse": "\u00b6 I toku rongonga, wiri ana toku kopu, oraora ana oku ngutu i te reo: ngoto ana te pirau ki roto ki oku whenua, a wiri ana ahau i toku wahi; he mea ia e whai okiokinga ai ahau i te ra o te raru, i te haerenga ake ki te iwi e kokiri ana mai ki a ia me ana kaieke hoiho.\n"
                },
                "17": {
                    "verse_nr": 17,
                    "verse": "Ahakoa kore te piki e kopuku, kore nga waina e whai hua; ka he te mahi oriwa, kahore hoki nga mara e whai kai; ko nga hipi poto ake i roto i nga taiepa, kahore hoki he kau i roto i nga taiepa kau:\n"
                },
                "18": {
                    "verse_nr": 18,
                    "verse": "Otiia ka koa ahau ki a Ihowa, ka whakamanamana ki te Atua o toku whakaoranga.\n"
                },
                "19": {
                    "verse_nr": 19,
                    "verse": "Ko Ihowa, ko toku Ariki, toku kaha, ka meinga e ia oku waewae kia rite ki o te hata, ka meinga ano ahau e ia kia takahi i runga i oku wahi tiketike. Ki te tino kaiwaiata i runga i aku mea whakatangi.\n"
                }
            }
        }
    }
}