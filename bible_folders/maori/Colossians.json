{
    "version": "maori",
    "book_name": "Colossians",
    "book_nr": "51",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na Paora, i paingia nei e te Atua hei apotoro ma Karaiti Ihu, na to tatou teina hoki, na Timoti,\n"
                },
                "2": {
                    "verse_nr": 2,
                    "verse": "Ki te hunga tapu, ki nga teina whakapono hoki i roto i a te Karaiti, i Korohe: kia tau ki a koutou te aroha noa, me te rangimarie, he mea na te Atua, na to tatou Matua.\n"
                },
                "3": {
                    "verse_nr": 3,
                    "verse": "\u00b6 Tenei matou te whakawhetai atu nei ki te Atua, ara ki te Matua o to tatou Ariki, o Ihu Karaiti, me te inoi tonu ano matou mo koutou,\n"
                },
                "4": {
                    "verse_nr": 4,
                    "verse": "No matou ka rongo nei ki to koutou whakapono ki a Karaiti Ihu, ki to koutou aroha hoki ki te hunga tapu katoa;\n"
                },
                "5": {
                    "verse_nr": 5,
                    "verse": "Mo te mea e taria atu nei, e takoto mai nei ma koutou i te rangi, ko ta koutou i rongo ai i mua ki te kupu o te pono o te rongopai,\n"
                },
                "6": {
                    "verse_nr": 6,
                    "verse": "Kua tae atu na ki a koutou; kua whai hua hoki a kua nui haere ki te ao katoa, pena hoki i roto i a koutou, no te ra ano i rongo ai, i matau ai koutou ki te aroha noa o te Atua i roto i te pono.\n"
                },
                "7": {
                    "verse_nr": 7,
                    "verse": "I whakaakona atu na hoki koutou ki tena e Epapara, e to matou hoa pononga e arohaina nei; he minita pono nei ia na te Karaiti ki a koutou.\n"
                },
                "8": {
                    "verse_nr": 8,
                    "verse": "Nana hoki i whakakite mai ki a matou to koutou aroha i runga i te Wairua.\n"
                },
                "9": {
                    "verse_nr": 9,
                    "verse": "\u00b6 No konei hoki, mai o te ra i rongo ai matou, Kahore e mutu ta matou karakia me ta matou inoi mo koutou, kia whakakiia koutou ki te mohio ki tana e pai ai, i runga i nga whakaaro nui katoa, i te mahara wairua ano hoki;\n"
                },
                "10": {
                    "verse_nr": 10,
                    "verse": "Kia tika ai ta koutou haere, kia rite ai ki ta te Ariki, ahuareka rawa, hua rawa i runga i nga mahi pai katoa, tupu tonu i runga i te mohio ki te Atua;\n"
                },
                "11": {
                    "verse_nr": 11,
                    "verse": "Kia whakanuia te kaha hei whakakaha mo koutou, kia rite ki ta te mana o tona kororia, e u tonu ai, e whakamanawanui ai i runga i te hari;\n"
                },
                "12": {
                    "verse_nr": 12,
                    "verse": "\u00b6 Me te whakawhetai atu ano ki te Matua, nana nei tatou i whai tikanga ai ki tetahi wahi o te kainga o te hunga tapu i roto i te marama.\n"
                },
                "13": {
                    "verse_nr": 13,
                    "verse": "Nana nei tatou i whakaora mai i te kaha o te pouri, a whakawhitia ake tatou e ia ki te rangatiratanga o tana Tama aroha.\n"
                },
                "14": {
                    "verse_nr": 14,
                    "verse": "Kei roto nei i a ia to tatou whakaoranga i runga i ona toto, ara te murunga o nga hara.\n"
                },
                "15": {
                    "verse_nr": 15,
                    "verse": "Ko ia nei te ahua o te Atua e kore nei e kitea atu, ko te whanau matamua o nga mea hanga katoa.\n"
                },
                "16": {
                    "verse_nr": 16,
                    "verse": "Nana hoki nga mea katoa i hanga, nga mea i te rangi me nga mea i te whenua, nga mea e kitea ana me nga mea kahore e kitea, ahakoa torona, ahakoa kawanatanga, ahakoa rangatiratanga, ahakoa mana: nana, a mona te hanganga o nga mea katoa.\n"
                },
                "17": {
                    "verse_nr": 17,
                    "verse": "No mua ano hoki ia i nga mea katoa, nana ano hoki nga mea katoa i mau ai;\n"
                },
                "18": {
                    "verse_nr": 18,
                    "verse": "Ko ia ano te o te tinana, ara o te hahi: ko ia te timatanga, ko te whanau matamua i roto i te hunga mate; kia waiho ai ia hei tuatahi i roto i nga mea katoa.\n"
                },
                "19": {
                    "verse_nr": 19,
                    "verse": "Ko ta te Matua tera i pai ai, kia noho te huanga o nga mea katoa ki roto ki a ia;\n"
                },
                "20": {
                    "verse_nr": 20,
                    "verse": "Kia ma roto ai i a ia he houhanga rongo mo nga mea katoa ki a ia, kua mau nei i a ia te rongo i nga toto o tona ripeka; ae ra ma roto i a ia, ahakoa he mea no te whenua, ahakoa he mea no te rangi.\n"
                },
                "21": {
                    "verse_nr": 21,
                    "verse": "Me koutou hoki he tangata ke i mua, he hoariri te hinengaro i nga mahi kino, na kua meinga nei e ia kia houhia ta koutou rongo,\n"
                },
                "22": {
                    "verse_nr": 22,
                    "verse": "I runga i te tinana o tona kikokiko, he mea na te mate; mo koutou ano kia tapaea atu ki tona aroaro, he hunga tapu, kahore nei he koha, kahore he he;\n"
                },
                "23": {
                    "verse_nr": 23,
                    "verse": "Ki te pumau koutou ki te whakapono, u tonu, mau tonu, te taea te whakaneke atu i te tumanako ki ta te rongopai i rongo ai koutou, kua kauwhautia atu nei ki nga mea hanga katoa i raro o te rangi: mo reira nei ahau, a Paora, i meinga ai hei minita.\n"
                },
                "24": {
                    "verse_nr": 24,
                    "verse": "Tenei ahau te hari nei ki oku mamae mo koutou, ka kapi hoki i oku kikokiko nga mate o te Karaiti kahore ano i rite noa, hei ea mo tona tinana, ara mo te hahi;\n"
                },
                "25": {
                    "verse_nr": 25,
                    "verse": "Mo reira nei ahau i meinga ai hei minita, rite tonu ki ta te Atua tikanga ki a koutou i homai nei ki ahau, kia whakapaua te kauwhau o te kupu a te Atua,\n"
                },
                "26": {
                    "verse_nr": 26,
                    "verse": "O te mea ngaro i huna i era wa noa atu, i era whakatupuranga; a kua whakakitea inaianei ki tana hunga tapu,\n"
                },
                "27": {
                    "verse_nr": 27,
                    "verse": "He meatanga na te Atua, kia whakaaturia ki a ratou te taonga nui o te kororia o tenei mea ngaro ki roto ki nga Tauiwi, ara a te Karaiti i roto i a koutou, e tumanako atu ai ki te kororia:\n"
                },
                "28": {
                    "verse_nr": 28,
                    "verse": "E kauwhautia nei e matou, me te whakatupato i nga tangata katoa, me te whakaako i nga tangata katoa i runga i nga whakaaro mohio katoa, kia tapaea atu ai e matou nga tangata katoa, he mea tino tika i roto i a Karaiti Ihu:\n"
                },
                "29": {
                    "verse_nr": 29,
                    "verse": "Ko taku tenei e uaua nei, e tohe nei i runga i tana mahinga e kaha nei te mahi i roto i ahau.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 E mea ana hoki ahau kia mohio koutou ki te nui o toku uaua mo koutou, mo te hunga ano hoki o Raorikia, a mo te hunga katoa hoki kahore nei i kite noa i toku mata i te kikokiko;\n"
                },
                "2": {
                    "verse_nr": 2,
                    "verse": "Kia whakamarietia o ratou ngakau, kia tuhonohonoa i runga i te aroha, kia taea ai nga taonga katoa o te tino whakaunga o te ngakau mahara, kia matau ai ratou ki te mea ngaro a te Atua, ara ki a te Karaiti;\n"
                },
                "3": {
                    "verse_nr": 3,
                    "verse": "Kei roto nei i a ia nga taonga katoa o te mahara, o te matauranga e huna ana.\n"
                },
                "4": {
                    "verse_nr": 4,
                    "verse": "\u00b6 Na i korero ai ahau i tenei, kei kumea ketia koutou e te korero reka a te tangata.\n"
                },
                "5": {
                    "verse_nr": 5,
                    "verse": "No te mea ahakoa kei tawhiti toku kikokiko, kei a koutou na toku wairua, e hari ana, e titiro ana ki a koutou ritenga tika, ki te u ano hoki o to koutou whakapono ki a te Karaiti.\n"
                },
                "6": {
                    "verse_nr": 6,
                    "verse": "Na, kua riro na te Ariki, a Karaiti Ihu i a koutou, kia pena ano ta koutou haere i roto i a ia;\n"
                },
                "7": {
                    "verse_nr": 7,
                    "verse": "Kia whai pakiaka, ano he whare i hanga ki runga ki a ia, whakapumau rawa ki runga ki to koutou whakapono, kia pera me koutou i whakaakona ra, kia hira rawa ai te whakawhetai.\n"
                },
                "8": {
                    "verse_nr": 8,
                    "verse": "Kia tupato kei roro parau koutou i to te tangata whakaaro mohio, i te tinihanga huakore, e rite nei ki te whakarerenga iho a te tangata, ki nga mea timatanga o te ao, a kahore ki a te Karaiti.\n"
                },
                "9": {
                    "verse_nr": 9,
                    "verse": "Kei roto katoa hoki i a ia te tino o te Atua e noho a tinana ana.\n"
                },
                "10": {
                    "verse_nr": 10,
                    "verse": "A kua tino tangata ano koutou i roto i a ia, ko te nei ia o nga rangatiratanga, o nga mana katoa;\n"
                },
                "11": {
                    "verse_nr": 11,
                    "verse": "He mea kokoti koutou i roto i a ia, he kotinga kihai i meatia e te ringaringa, i te unuhanga atu i te tinana o nga hara o te kikokiko, i to te Karaiti kotinga;\n"
                },
                "12": {
                    "verse_nr": 12,
                    "verse": "He mea tanu tahi koutou me ia i te iriiringa, he mea whakaara ngatahi ano hoki me ia i reira, no te mea ka whakapono nei ki te mahi a te Atua, nana nei ia i whakaara ake i te hunga mate.\n"
                },
                "13": {
                    "verse_nr": 13,
                    "verse": "\u00b6 He tupapaku na hoki koutou i nga he, i te kotingakore hoki o to koutou kikokiko, na, whakaorangia ngatahitia ana koutou me ia, he mea whakarere noa atu nana o koutou he katoa;\n"
                },
                "14": {
                    "verse_nr": 14,
                    "verse": "Murua ake e ia nga tikanga i tuhituhia e te ringaringa, nga tikanga i hoariri ki a tatou, i tu ke mai i a tatou; tangohia ake e ia ki rahaki, he mea titi nana ki te ripeka;\n"
                },
                "15": {
                    "verse_nr": 15,
                    "verse": "Pauhua ake e ia ki raro nga rangatiratanga me nga mana, whakakitea nuitia ana e ia, a waiho ana e ia taua ripeka hei mea whakataka mana i a ratou.\n"
                },
                "16": {
                    "verse_nr": 16,
                    "verse": "\u00b6 Na, kaua tetahi e whakawa i a koutou mo te kai, mo te inu, mo nga meatanga ki te hakari, ki te kowhititanga marama, ki nga hapati;\n"
                },
                "17": {
                    "verse_nr": 17,
                    "verse": "He atarangi enei no nga mea i kiia e puta ana i muri; no te Karaiti ia te tinana.\n"
                },
                "18": {
                    "verse_nr": 18,
                    "verse": "Kei riro ta koutou taonga i te maminga a te tangata e mea ana ki te whakaiti i a ia, ki te karakia ki nga anahera, ka noho i roto i nga mea e kitea ana e ia, ka whakapehapeha kau noa, he mea na tona ngakau kikokiko;\n"
                },
                "19": {
                    "verse_nr": 19,
                    "verse": "A kahore e mau ki te Upoko, no roto nei i a ia te tinana katoa, he mea atawhai, he mea tuhonohono e nga hononga, e nga here, ka tupu ai, he tupu na te Atua.\n"
                },
                "20": {
                    "verse_nr": 20,
                    "verse": "Ki te mea kua tupapaku ngatahi koutou ko te Karaiti ki nga mea timatanga o te ao, he aha koutou, ano e ora ana ki te ao, ka pupuri tonu ai i nga tikanga,\n"
                },
                "21": {
                    "verse_nr": 21,
                    "verse": "Kei pa ringaringa, kei pa kai, kei rahurahu;\n"
                },
                "22": {
                    "verse_nr": 22,
                    "verse": "He mea pirau katoa nei aua mea i te meatanga iho ano, he whakahau, he ako na te tangata?\n"
                },
                "23": {
                    "verse_nr": 23,
                    "verse": "Ko te ahua o aua mea i whakaritea ki to te whakaaro nui, he karakia pokano, he whakaiti i a ia ake, he atawhaikore i te tinana; otira kahore he painga hei pehi i te kikokiko e torere ana kia makona ia.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 Na, ki te mea kua ara ngatahi koutou me te Karaiti, rapua nga mea o runga, o te wahi e noho mai nei a te Karaiti i te ringa matau o te Atua.\n"
                },
                "2": {
                    "verse_nr": 2,
                    "verse": "Kia anga atu to koutou whakaaro ki nga mea o runga, kaua ki nga mea kei te whenua.\n"
                },
                "3": {
                    "verse_nr": 3,
                    "verse": "Kua mate hoki koutou, a kua oti to koutou ora te huna ki a te Karaiti i roto i te Atua.\n"
                },
                "4": {
                    "verse_nr": 4,
                    "verse": "I te whakakitenga mai o te Karaiti, o to tatou ora, ko reira hoki koutou whakakitea tahitia ai me ia i runga i te kororia.\n"
                },
                "5": {
                    "verse_nr": 5,
                    "verse": "\u00b6 Na, whakamatea o koutou wahi i runga i te whenua; te moe tahae, te poke, te minamina ki te he, te hiahia kino, me te apo, he karakia whakapakoko hoki tena.\n"
                },
                "6": {
                    "verse_nr": 6,
                    "verse": "He mea hoki enei e puta mai ai te riri o te Atua ki nga tamariki a te tutu.\n"
                },
                "7": {
                    "verse_nr": 7,
                    "verse": "I roto hoki koutou i enei mea e haere ana i mua, i a koutou e noho ana i roto i aua mea.\n"
                },
                "8": {
                    "verse_nr": 8,
                    "verse": "\u00b6 Tena ko tenei whakarerea enei mea katoa; te aritarita, te riri, te mauahara, te korero kino, te korero whakarihariha, i roto i o koutou mangai.\n"
                },
                "9": {
                    "verse_nr": 9,
                    "verse": "Kaua e teka tetahi ki tetahi, kua unuhia atu hoki i a koutou te tangata tawhito me ana hanga;\n"
                },
                "10": {
                    "verse_nr": 10,
                    "verse": "Kua kakahuria nei te tangata hou, e whakahoutia nei i runga i te matauranga kia rite ki te ahua o tona kaihanga.\n"
                },
                "11": {
                    "verse_nr": 11,
                    "verse": "Kei reira kahore he Kariki, he Hurai ranei, he kotinga, he kotingakore ranei, he Tautangata, Haitiana, pononga, he rangatira ranei: engari ko te Karaiti te katoa, i roto ano i te katoa.\n"
                },
                "12": {
                    "verse_nr": 12,
                    "verse": "\u00b6 Na, kia rite ki te hunga whiriwhiri a te Atua, ki te hunga tapu e arohaina ana, kakahuria iho hoki te ngakau tohu tangata, te ngawari, te ngakau papaku, te ngakau mahaki, te manawanui;\n"
                },
                "13": {
                    "verse_nr": 13,
                    "verse": "Kia ata hanga koutou tetahi ki tetahi, me te hohou i te rongo tetahi ki tetahi, ki te mea kei tetahi he take riri ki tetahi: kia rite ki ta te Ariki i hohou nei i te rongo ki a koutou, kia pera ano hoki koutou.\n"
                },
                "14": {
                    "verse_nr": 14,
                    "verse": "A hei waho i enei mea katoa uhia ko te aroha, ko te tauhere tika rawa ia.\n"
                },
                "15": {
                    "verse_nr": 15,
                    "verse": "A waiho ma te rangimarie a te Karaiti te whakahaere tikanga i roto i o koutou ngakau: i karangatia hoki koutou ki tenei i roto i te tinana kotahi; kia whakawhetai hoki koutou.\n"
                },
                "16": {
                    "verse_nr": 16,
                    "verse": "Kia noho nui te kupu a te Karaiti i roto i a koutou i runga i te matauranga katoa; me whakaako, me whakatupato tetahi e tetahi ki nga waiata tapu, ki nga himene, ki nga waiata wairua, me te waiata ano ki te Atua i runga i te aroha noa, i roto i o koutou ngakau.\n"
                },
                "17": {
                    "verse_nr": 17,
                    "verse": "Ko nga mea katoa hoki e mea ai koutou, ko nga kupu, ko nga mahi ranei, kia meinga katoatia i runga i te ingoa o te Ariki, o Ihu, me te whakawhetai ano ki te Atua, ara ki te Matua, i roto i a ia.\n"
                },
                "18": {
                    "verse_nr": 18,
                    "verse": "\u00b6 E nga wahine, kia ngohengohe ki a koutou tane ake, kia rite ai ta te Ariki tikanga.\n"
                },
                "19": {
                    "verse_nr": 19,
                    "verse": "E nga tane, arohaina a koutou wahine, kei kaha hoki te riri ki a ratou.\n"
                },
                "20": {
                    "verse_nr": 20,
                    "verse": "E nga tamariki, whakarongo ki o koutou matua i nga mea katoa: he mea pai hoki tenei ki te Ariki.\n"
                },
                "21": {
                    "verse_nr": 21,
                    "verse": "E nga matua, kei arita noa ki a koutou tamariki, kei ngakaukore ratou.\n"
                },
                "22": {
                    "verse_nr": 22,
                    "verse": "E nga pononga, kia whakarongo ki o koutou rangatira o te wahi ki te kikokiko i nga mea katoa: kaua hei ta te kanohi mahi, he whakamanawareka tangata hoki tera; engari hei runga i te ngakau tapatahi, me te wehi ano ki te Atua.\n"
                },
                "23": {
                    "verse_nr": 23,
                    "verse": "Ko nga mea katoa e mea ai koutou mahia a ngakautia, hei mea ki te Ariki, a ehara i te mea ki nga tangata;\n"
                },
                "24": {
                    "verse_nr": 24,
                    "verse": "Me te matau ano, ka homai e te Ariki ki a koutou te utu, ara te kainga: he pononga hoki koutou na te Ariki, na te Karaiti.\n"
                },
                "25": {
                    "verse_nr": 25,
                    "verse": "Ko te tangata hoki e he ana te mahi, ka whakawhiwhia ano ia ki tana he i mahi ai: kahore hoki he whakapai kanohi.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "\u00b6 E nga rangatira, hoatu ki nga pononga te mea e tika ana, te mea e rite ana; e mohio ana hoki koutou he Rangatira to koutou kei te rangi.\n"
                },
                "2": {
                    "verse_nr": 2,
                    "verse": "\u00b6 Kia u ki te inoi, kia mataara tonu ki taua mea i runga i te whakawhetai;\n"
                },
                "3": {
                    "verse_nr": 3,
                    "verse": "Me te inoi ano mo matou, kia whakapuaretia e te Atua he kuwaha korero ki a matou, hei korerotanga i te mea ngaro a te Karaiti i hereherea ai ahau.\n"
                },
                "4": {
                    "verse_nr": 4,
                    "verse": "Kia whakakitea atu ai e ahau, kia rite ai taku korero ki te mea i tika.\n"
                },
                "5": {
                    "verse_nr": 5,
                    "verse": "\u00b6 Hei runga i te whakaaro mohio to koutou whakahaere ki te hunga o waho. Hokona te taima.\n"
                },
                "6": {
                    "verse_nr": 6,
                    "verse": "Hei runga i te aroha noa ta koutou korero i nga wa katoa, he mea kinaki ki te tote, kia matau ai koutou ki te tikanga mo te whakahoki kupu atu ki tenei tangata, ki tenei tangata.\n"
                },
                "7": {
                    "verse_nr": 7,
                    "verse": "\u00b6 Ma Tikiku e whakaatu aku mea katoa ki a koutou; he teina aroha ia, he minita pono, he hoa pononga i roto i te Ariki.\n"
                },
                "8": {
                    "verse_nr": 8,
                    "verse": "Ko te tino putake tenei i tonoa atu ai ia e ahau ki a koutou, kia matau ai koutou ki to matou ahua, a kia whakamarietia ai o koutou ngakau;\n"
                },
                "9": {
                    "verse_nr": 9,
                    "verse": "Raua ko Onehimu, he teina pono, e arohaina ana, a no koutou hoki ia. Ma raua e whakaatu ki a koutou nga mahi katoa o konei.\n"
                },
                "10": {
                    "verse_nr": 10,
                    "verse": "He oha tenei ki a koutou na Aritaku, na toku hoa herehere, raua ko Maka iramutu o Panapa; kua tae atu na hoki nga tikanga mona ki a koutou; ki te tae atu ia ki a koutou, manaakitia;\n"
                },
                "11": {
                    "verse_nr": 11,
                    "verse": "Me Ihu ano hoki, tetahi ingoa ona ko Hutuha; no te kotinga ratou. Ko enei anake oku hoa mahi ki te rangatiratanga o te Atua, he oranga ngakau ano ratou ki ahau.\n"
                },
                "12": {
                    "verse_nr": 12,
                    "verse": "Tenei te oha atu nei ki a koutou a Epapara; no koutou ia, he pononga na te Karaiti. He tohe tonu tana ki te inoi mo koutou, kia tu koutou, he hunga tino tika, pumau tonu ki nga mea katoa i pai ai te Atua.\n"
                },
                "13": {
                    "verse_nr": 13,
                    "verse": "Ko ahau hoki tona pono mo tana mahi nui mo koutou, mo te hunga hoki i Raorikia, a mo te hunga i Hierapori.\n"
                },
                "14": {
                    "verse_nr": 14,
                    "verse": "Tenei te oha atu nei ki a koutou a Ruka, te rata aroha, raua ko Rimaha.\n"
                },
                "15": {
                    "verse_nr": 15,
                    "verse": "Oha atu ki nga teina i Raorikia, ki a Naimapa hoki, ki te hahi ano hoki i to ratou whare.\n"
                },
                "16": {
                    "verse_nr": 16,
                    "verse": "A ka korerotia tenei pukapuka ki a koutou, meinga kia korerotia ano hoki i roto i te hahi o nga Raorikia; korerotia ano hoki e koutou tera i tuhia mai i Raorikia.\n"
                },
                "17": {
                    "verse_nr": 17,
                    "verse": "Mea atu hoki ki a Arakipu, Kia mahara ki te mahi minita kua riro na i a koe i roto i te Ariki, kia ata mahia marietia.\n"
                },
                "18": {
                    "verse_nr": 18,
                    "verse": "Ko te aha aku, a Paora, na toku ringaringa ake. Kia mahara ki oku mekameka. Kia tau te aroha noa ki a koutou. Amine.\n"
                }
            }
        }
    }
}