{
    "version": "maori",
    "book_name": "Jonah",
    "book_nr": "32",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na i puta mai te kupu a Ihowa ki a Hona, tama a Amitai, i mea,\n"
                },
                "2": {
                    "verse_nr": 2,
                    "verse": "Whakatika, haere ki Ninewe, ki taua pa nui, karangatia he he mona; kua tae ake hoki to ratou kino ki toku aroaro.\n"
                },
                "3": {
                    "verse_nr": 3,
                    "verse": "Ko Hona ia i whakatika, he rere ki Tarahihi i te aroaro o Ihowa; haere ana ia ki raro, ki Hopa, a ka kitea e ia tetahi kaipuke e rere ana ki Tarahihi: ka hoatu e ia te utu mo te ekenga ki runga, kia haere atu ai ia i roto i a ratou ki Tarahihi i te aroaro o Ihowa.\n"
                },
                "4": {
                    "verse_nr": 4,
                    "verse": "\u00b6 Na ka tukua e Ihowa he hau nui ki te moana, a he nui te awha i te moana, no ka kiia ka pakaru te kaipuke.\n"
                },
                "5": {
                    "verse_nr": 5,
                    "verse": "Na ka wehi nga kaiwhakatere, ka karanga ki tona atua, ki tona atua; a akiritia ana e ratou nga taonga o runga o te kaipuke ki te moana kia mama ai ki a ratou. Ko Hona ia kua riro ki roto rawa i te kaipuke, a ka takoto ia, ka moe, au rawa.\n"
                },
                "6": {
                    "verse_nr": 6,
                    "verse": "Na ko te haerenga atu o te rangatira o te kaipuke, ka mea ki a ia, He aha tau, e te tangata e moe na? maranga, karanga ki tou Atua, me kahore te Atua e whakaaro ki a tatou, kei ngaro tatou.\n"
                },
                "7": {
                    "verse_nr": 7,
                    "verse": "Na ka mea ratou ki tona hoa, ki tona hoa, Haere mai, kia makamaka rota tatou, kia mohio ai ko wai te take o tenei he ki a tatou. Na kei te makamaka rota ratou, a ka tau te rota ki a Hona.\n"
                },
                "8": {
                    "verse_nr": 8,
                    "verse": "Katahi ratou ka mea ki a ia, Tena ra, whakaaturia ki a matou ko wai te take o tenei he ki a tatou? he mahi aha tau? i haere mai koe i hea? Ko hea tou whenua? no tehea iwi koe?\n"
                },
                "9": {
                    "verse_nr": 9,
                    "verse": "Ano ra ko ia ki a ratou, He Hiperu ahau; e wehi ana hoki ahu i a Ihowa, i te Atua o nga rangi, nana nei i hanga te moana me te whenua maroke.\n"
                },
                "10": {
                    "verse_nr": 10,
                    "verse": "Na nui atu te wehi i wehi ai aua tangata, ka mea ratou ki a ia, He aha tenei i meatia nei e koe? I mohio hoki aua tangata e rere ana ia i te aroaro o Ihowa, nana hoki i whakaatu ki a ratou.\n"
                },
                "11": {
                    "verse_nr": 11,
                    "verse": "\u00b6 Na ka mea ratou ki a ia, Me aha matou ki a koe, kia marino ai te moana ki a tatou? e nui haere ana hoki te ngaru o te moana.\n"
                },
                "12": {
                    "verse_nr": 12,
                    "verse": "A ka mea ia ki a ratou, Hapainga ake ahau, maka ki te moana; katahi ka marino te moana ki a koutou; e mohio ana hoki ahau he whakaaro ki ahau i puta mai ai tenei paroro ki a koutou.\n"
                },
                "13": {
                    "verse_nr": 13,
                    "verse": "Heoi hoe tonu aua tangata kia u ai ratou ki uta; otiia kihai i taea: e nui haere ana hoki te ngaru o te moana hei arai i a ratou.\n"
                },
                "14": {
                    "verse_nr": 14,
                    "verse": "Katahi aua tangata ka karanga ki a Ihowa, ka mea, Aue, e Ihowa, kaua ra matou e whakangaromia hei utu mo te matenga o tenei tangata: kaua ano e utaina he toto harakore ki runga ki a matou: kua mahia na hoki e koe, e Ihowa, tau i pai ai.\n"
                },
                "15": {
                    "verse_nr": 15,
                    "verse": "Na hapainga ana a Hona e ratou, maka ana ki te moana: a mutu ake te riri o te moana.\n"
                },
                "16": {
                    "verse_nr": 16,
                    "verse": "Na he nui te wehi i wehi ai aua tangata i a Ihowa; patua iho e ratou he patunga tapu ki a Ihowa, puaki ana a ratou kupu taurangi.\n"
                },
                "17": {
                    "verse_nr": 17,
                    "verse": "Na kua rite mai i a Ihowa tetahi ika nui hei horo i a Hona. A e toru nga ra, e toru nga po o Hona i roto i te kopu o te ika.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Katahi a Hona ka inoi ki a Ihowa, ki tona Atua, i roto i te kopu o te ika,\n"
                },
                "2": {
                    "verse_nr": 2,
                    "verse": "I mea ia, I karanga ahau, he ngakau mamae noku, ki a Ihowa; a whakahoki mai ana ia ki ahau; i tangi atu ahau i roto i te kopu o te reinga, a whakarongo ana koe ki toku reo.\n"
                },
                "3": {
                    "verse_nr": 3,
                    "verse": "I maka hoki ahau e koe ki te rire, ki waenga moana, a karapotia ana ahau e nga roma; tika ana au tuatea katoa me au ngaru i runga i ahau.\n"
                },
                "4": {
                    "verse_nr": 4,
                    "verse": "Na ka mea ahau, Kua oti ahau te pei i mua i ou kanohi; otiia tera ahau e titiro atu ano ki tou temepara tapu.\n"
                },
                "5": {
                    "verse_nr": 5,
                    "verse": "Karapotia ana ahau e te wai, tae tonu iho ki te wairua; i oku taha katoa te rire a taka noa; he rimu nga takai o toku mahunga.\n"
                },
                "6": {
                    "verse_nr": 6,
                    "verse": "I haere ahau ki raro ki nga take o nga maunga; kopia ana ahau e te whenua me ona tutaki ake ake; heoi whakaputaina ake ana e koe toku ora i roto i te poka, e Ihowa, e toku Atua.\n"
                },
                "7": {
                    "verse_nr": 7,
                    "verse": "I te hemonga o toku wairua i roto i ahau, i mahara ahau ki a Ihowa: i tae atu ano taku inoi ki a koe ki tou temepara tapu.\n"
                },
                "8": {
                    "verse_nr": 8,
                    "verse": "Ko te hunga e pupuri ana i nga mea tekateka noa e whakarere ana i te atawhai mo ratou.\n"
                },
                "9": {
                    "verse_nr": 9,
                    "verse": "Ko ahau ia ka mea patunga tapu ki a koe i runga i te reo whakawhetai; ka whakamana e ahau aku kupu taurangi. Na Ihowa te whakaoranga.\n"
                },
                "10": {
                    "verse_nr": 10,
                    "verse": "\u00b6 Na ka korero a Ihowa ki te ika, a ka ruakina e tera a Hona ki te wahi maroke.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 Na ka puta tuarua mai te kupu a Ihowa ki a Hona, i mea ia,\n"
                },
                "2": {
                    "verse_nr": 2,
                    "verse": "Whakatika, haere ki Ninewe, ki taua pa nui, kauwhautia hoki ki reira te kauwhau e korerotia e ahau ki a koe.\n"
                },
                "3": {
                    "verse_nr": 3,
                    "verse": "Na whakatika ana a Hona, haere ana ki Ninewe, pera ana me ta Ihowa i korero ai. Na he pa nui rawa a Ninewe, e toru nga ra e haerea ai.\n"
                },
                "4": {
                    "verse_nr": 4,
                    "verse": "Na ka timata ta Hona haere ki roto ki te pa, kotahi te ra i haere ai, kei te karanga, kei te mea, Kia wha tekau ake nga ra, ka hurihia a Ninewe.\n"
                },
                "5": {
                    "verse_nr": 5,
                    "verse": "\u00b6 A whakapono tonu nga tangata o Ninewe ki ta te Atua; karangatia ana e ratou he nohopuku, he taratara o ratou kakahu, o nga mea rarahi o ratou tae rawa iho ki nga mea ririki.\n"
                },
                "6": {
                    "verse_nr": 6,
                    "verse": "Na ka tae he korero ki te kingi o Ninewe, a whakatika ana ia i runga i tona torona, whakarerea atu ana e ia tona koroka, kei te hipoki i a ia ki te kakahu taratara, noho ana i roto i te pungarehu.\n"
                },
                "7": {
                    "verse_nr": 7,
                    "verse": "I meinga ano e ia kia karangatia te korero i roto i Ninewe, he mea whakatakoto na te kingi ratou ko ana metararahi, i mea ia, Kaua te tangata, te kararehe ranei, te kau ranei, te hipi ranei e pa ki tetahi aha: kaua ratou e kai, e inu wai ranei:\n"
                },
                "8": {
                    "verse_nr": 8,
                    "verse": "Engari kia hipokina te tangata me te kararehe ki te kakahu taratara, kia kaha ano ta ratou karanga ki te Atua: ae ra, kia hoki ano nga tangata i tona ara kino, i tona ara kino, i te tutu ano o o ratou ringa.\n"
                },
                "9": {
                    "verse_nr": 9,
                    "verse": "Ko wai ka tohu tera pea te Atua ka tahuri, a ka puta ke tona whakaaro, ka tahuri atu hoki i te muranga o tona riri, a e kore tatou e ngaro?\n"
                },
                "10": {
                    "verse_nr": 10,
                    "verse": "A ka kite te Atua i a ratou mahi, kua tahuri atu ratou i to ratou ara kino; na ka puta ke te whakaaro o te Atua mo te kino i kiia e ia kia meatia ki a ratou; a kihai i meatia e ia.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "\u00b6 Otiia ki ta Hona, nui atu te he, a mura ana tona riri.\n"
                },
                "2": {
                    "verse_nr": 2,
                    "verse": "A ka inoi ia, ki a Ihowa, ka mea, Aue, e Ihowa, he teka ianei ko taku tenei i mea ai i ahau ano i toku whenua? Na reira ahau i rere wawe ai ki Tarahihi; i mohio hoki ahau he Atua atawhai koe, he tohu tangata, he puhoi ki te riri, he nui te aroha, e puta ke ana te whakaaro mo te kino.\n"
                },
                "3": {
                    "verse_nr": 3,
                    "verse": "Na, tera ra, e Ihowa, kia mate ahau aianei; he pai atu hoki i te ora te mate moku.\n"
                },
                "4": {
                    "verse_nr": 4,
                    "verse": "Ano ra ko Ihowa, He mea pai ranei kia riri koe?\n"
                },
                "5": {
                    "verse_nr": 5,
                    "verse": "\u00b6 Na ka puta a Hona i roto i te pa, a noho ana i te taha ki te rawhiti o te pa; kei te hanga i tetahi tihokahoka mona ki reira, noho ana i raro i te taumarumarunga iho, kia kite ra ano ka ahatia ranei te pa.\n"
                },
                "6": {
                    "verse_nr": 6,
                    "verse": "Na kua rite i a Ihowa tetahi hue, meinga ana e ia kia eke ki runga ki a Hona, hei whakamarumaru mo tona mahunga, hei whakaora mona i a ia i mamae ra. Na nui atu te koa o Hona ki te hue ra.\n"
                },
                "7": {
                    "verse_nr": 7,
                    "verse": "Na kua rite ano i te Atua he huhu i te aonga ake o te ra, a ngaua iho e tera te hue, na kua maroke.\n"
                },
                "8": {
                    "verse_nr": 8,
                    "verse": "Na i te whitinga o te ra kua rite mai ano i te Atua tetahi hau pumahu, he marangai; aki tonu mai te ra ki runga ki te mahunga o Hona, whakaruhi noa iho, a inoi ana mona kia mate ia, i mea ia, Pai atu i te ora te mate moku.\n"
                },
                "9": {
                    "verse_nr": 9,
                    "verse": "Na ka mea te Atua ki a Hona, He pai ranei kia riri koe ki te hue? Ano ra ko ia, He pai ano kia riri ahau a mate noa.\n"
                },
                "10": {
                    "verse_nr": 10,
                    "verse": "Ano ra ko Ihowa, I manawapa koe ki te hue kihai na i mahia e koe, kihai ano i whakatupuria e koe; kotahi ano te po i tupu ake ai, kotahi ano te po i kore ai,\n"
                },
                "11": {
                    "verse_nr": 11,
                    "verse": "A kaua ianei ahau e manawapa ki Ninewe ki taua pa nui, he tokomaha nei ona tangata i nga mano e ono tekau topu, he hunga kahore nei e mohio ki o ratou ringa matau, ki o ratou ringa maui, he maha ano hoki nga kararehe?\n"
                }
            }
        }
    }
}