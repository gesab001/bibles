{
    "version": "maori",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na Paora, na ratou ko Hirawanu, ko Timoti, ki te hahi o te hunga o Teharonika i roto i te Atua, i to tatou Matua, i te Ariki hoki, i a Ihu Karaiti.\n"
                },
                "2": {
                    "verse_nr": 2,
                    "verse": "Kia tau ki a koutou te aroha noa me te rangimarie, he mea na te Atua, na to tatou Matua, na te Ariki hoki, na Ihu Karaiti.\n"
                },
                "3": {
                    "verse_nr": 3,
                    "verse": "He tika rawa kia whakawhetai matou ki te Atua i nga wa katoa mo koutou, e oku teina, he mea pai ra hoki ia, no te mea e neke ake ana to koutou whakapono, hu nui rawa hoki te aroha o koutou katoa, o tetahi ki tetahi.\n"
                },
                "4": {
                    "verse_nr": 4,
                    "verse": "I whakamanamana ai matou ki a koutou i roto i nga hahi a te Atua, ki to koutou u, ki to koutou whakapono i nga whakatoinga katoa i a koutou, i nga tukinotanga hoki e whakaririka kau na koutou;\n"
                },
                "5": {
                    "verse_nr": 5,
                    "verse": "\u00b6 He tohu tenei mo te tika o ta te Atua whakawa, kia kiia ai koutou he tau mo te kingitanga o te Atua, e mate nei koutou he whakaaro ki tera:\n"
                },
                "6": {
                    "verse_nr": 6,
                    "verse": "Mehemea ia he tika ki te Atua kia utua ki te kino te hunga e tukino ana i a koutou;\n"
                },
                "7": {
                    "verse_nr": 7,
                    "verse": "A, ki a koutou hoki e tukinotia na, kia okioki tahi me matou, i te whakakitenga mai o te Ariki, o Ihu, i runga i te rangi me nga anahera o tona kaha,\n"
                },
                "8": {
                    "verse_nr": 8,
                    "verse": "I roto i te mura ahi e rapu utu ana i te hunga kahore e matau ki te Atua, kahore nei hoki e ngohengohe ki te rongopai o to tatou Ariki, o Ihu Karaiti.\n"
                },
                "9": {
                    "verse_nr": 9,
                    "verse": "Ko te utu hoki e whakapangia ki a ratou he whakangaromanga, he mea mutungakore i te aroaro ano o te Ariki, i te kororia ano hoki o tona kaha;\n"
                },
                "10": {
                    "verse_nr": 10,
                    "verse": "Ina haere mai ia kia whakakororiatia i roto i tana hunga tapu, kia whakamoemititia i roto i te hunga whakapono katoa i taua ra; i whakapono na hoki koutou ki ta matou whakaatu i roto i a koutou.\n"
                },
                "11": {
                    "verse_nr": 11,
                    "verse": "\u00b6 Koia nei matou ka inoi tonu nei mo koutou, kia meinga koutou e to tatou Atua he tau mo tenei karangatanga, kia whakaotia ano hoki e ia i runga i te kaha nga mea katoa i ahuareka ai tona pai, me te mahi ano hoki o te whakapono,\n"
                },
                "12": {
                    "verse_nr": 12,
                    "verse": "Kia whakakororiatia ai te ingoa o to tatou Ariki, o Ihu Karaiti, i roto i a koutou, me koutou hoki i roto i a ia, kia rite ai ki ta te aroha noa o to tatou Atua, o te Ariki hoki, o Ihu Karaiti.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Na, he mea tenei na matou ki a koutou, e oku teina, mo te taenga mai o to tatou Ariki, o Ihu Karaiti, mo to tatou huihuinga atu ano ki a ia;\n"
                },
                "2": {
                    "verse_nr": 2,
                    "verse": "Kei hohoro te rurea o o koutou hinengaro, kei ohorere ranei i ta te wairua, i ta te kupu, i ta te pukapuka ranei e kiia ana na matou, e mea ana kua tae tonu mai inaianei te ra o te Ariki.\n"
                },
                "3": {
                    "verse_nr": 3,
                    "verse": "\u00b6 Kei tinihangatia koutou i tetahi mea e te tangata: e kore hoki e tae wawe mai, kia matua tae mai te takanga atu, kia whakakitea mai ano hoki te tangata o te hara, te tama a te whakangaro:\n"
                },
                "4": {
                    "verse_nr": 4,
                    "verse": "He hoariri nei ia, e whakakake ana i a ia ki runga ake i nga mea katoa e kiia ana he Atua, e karakiatia ana; kia noho ai ia i te whare tapu o te Atua, kia whakaatu ai i a ia ko ia te Atua.\n"
                },
                "5": {
                    "verse_nr": 5,
                    "verse": "Kahore ranei koutou e mahara i ahau ano i a koutou, i korerotia e ahau enei mea ki a koutou?\n"
                },
                "6": {
                    "verse_nr": 6,
                    "verse": "Na ka matau koutou inaianei ki te mea e arai ana, kia whakakitea mai ra ano ia a tona taima.\n"
                },
                "7": {
                    "verse_nr": 7,
                    "verse": "No te mea kei te mahi inaianei te mea huna o te kino, otira tera tetahi kei te arai inaianei, kia whakawateatia rawatia ano ia.\n"
                },
                "8": {
                    "verse_nr": 8,
                    "verse": "Ko reira whakakitea mai ai taua tangata kino, e whakangaromia e te Ariki ki te ha o tona mangai, e whakakahoretia ki te putanga nui o tona taenga mai;\n"
                },
                "9": {
                    "verse_nr": 9,
                    "verse": "Ara a ia pu, i rite nei tona taenga mai ki te mahinga a Hatana, i runga i te mana, i nga tohu, i nga merekara teka,\n"
                },
                "10": {
                    "verse_nr": 10,
                    "verse": "I nga mahi tinihanga katoa hoki o te he, i roto i te hunga e whakangaromia ana; no te mea kihai i riro i a ratou te aroha o te pono, kia ora ai ratou.\n"
                },
                "11": {
                    "verse_nr": 11,
                    "verse": "Mo konei hoki ka tukua atu e te Atua ki a ratou he pohehe e mahi ana, kia whakapono ai ratou ki te teka:\n"
                },
                "12": {
                    "verse_nr": 12,
                    "verse": "Kia tukua ai ki te he te hunga katoa kahore i whakapono ki te pono, i ahuareka ke ki te he.\n"
                },
                "13": {
                    "verse_nr": 13,
                    "verse": "\u00b6 Tika tonu ia kia whakawhetai atu matou ki te Atua mo koutou i nga wa katoa, e oku teina e arohaina nei e te Ariki, he mea whiriwhiri na hoki koutou na te Atua no te timatanga ra ano mo te ora, i runga i te whakatapu a te Wairua, i runga ano i te whakapono ki te pono;\n"
                },
                "14": {
                    "verse_nr": 14,
                    "verse": "Ko te mea tena i karangatia ai koutou e ia, he mea na to matou rongopai, ara kia whiwhi ki te kororia o to tatou Ariki, o Ihu Karaiti.\n"
                },
                "15": {
                    "verse_nr": 15,
                    "verse": "Heoi, e oku teina, e tu koutou: kia mau ki nga whakarerenga iho i whakaakona ai koutou e te kupu, e ta matou pukapuka ranei.\n"
                },
                "16": {
                    "verse_nr": 16,
                    "verse": "\u00b6 Na, ma to tatou Ariki, ma Ihu Karaiti pu ano, ma te Atua, ma to tatou Matua, i aroha mai nei ki a tatou, i homai nei i te whakamarie mutungakore, me te mea pai e tumanakohia atu nei, he meatanga na te aroha noa,\n"
                },
                "17": {
                    "verse_nr": 17,
                    "verse": "Mana e whakamarie o koutou ngakau, mana koutou e whakau ki runga ki nga kupu, ki nga mahi pai katoa.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 Heoi, E oku teina, inoi mo matou, kia rere te kupu a te Ariki, kia whai kororia, kia pena me tena i a koutou:\n"
                },
                "2": {
                    "verse_nr": 2,
                    "verse": "Kia whakaorangia hoki matou i nga tangata poauau, i nga tangata kino: kahore hoki nga tangata katoa e whakapono.\n"
                },
                "3": {
                    "verse_nr": 3,
                    "verse": "Otiia e pono ana te Atua, mana koutou e whakau, e tiaki i te tangata kino.\n"
                },
                "4": {
                    "verse_nr": 4,
                    "verse": "Na e u ana to matou whakaaro i roto i te Ariki ki a koutou, kei te mahi koutou, a ka mahi ano i a matou e whakaako nei ki a koutou.\n"
                },
                "5": {
                    "verse_nr": 5,
                    "verse": "Ma te Ariki hoki e whakatika o koutou ngakau ki te aroha o te Atua, ki te ngakau ata tatari o te Karaiti.\n"
                },
                "6": {
                    "verse_nr": 6,
                    "verse": "\u00b6 Na, ko ta matou whakahau atu tenei ki a koutou, e oku teina, i runga i te ingoa o to tatou Ariki, o Ihu Karaiti, mawehe ke i nga teina katoa e he ana te whakahaere, kahore nei e rite ki a matou whakarerenga iho i roto i a ratou.\n"
                },
                "7": {
                    "verse_nr": 7,
                    "verse": "E matau na hoki koutou ki nga mea e tika ai ta koutou whakarite ki a matou: kihai hoki i he ta matou whakahaere i roto i a koutou;\n"
                },
                "8": {
                    "verse_nr": 8,
                    "verse": "Kihai hoki matou i kai noa i te taro i te ringa o tetahi tangata, engari i roto i te mahi nui, i te uaua, me te mahi tonu i te ao, i te po, kei whakataimahatia e matou tetahi o koutou.\n"
                },
                "9": {
                    "verse_nr": 9,
                    "verse": "Ehara ra i te mea kahore o matou take, engari kia meinga ai matou hei tauria mo koutou, kia rite ai ta koutou ki ta matou.\n"
                },
                "10": {
                    "verse_nr": 10,
                    "verse": "Ana hoki i a matou e noho ana i a koutou, ko ta matou whakahau tenei ki a koutou, ki te kore tetahi e pai ki te mahi, kaua ia e tukua kia kai.\n"
                },
                "11": {
                    "verse_nr": 11,
                    "verse": "Kei te rongo hoki matou tera etahi e he ana te whakahaere i roto i a koutou, kahore rawa e mahi, engari e pokanoa ana ki a etahi.\n"
                },
                "12": {
                    "verse_nr": 12,
                    "verse": "Na, ko ta matou ako, ko ta matou whakahau tenei ki aua tangata pera, i roto i to tatou Ariki, i a Ihu Karaiti, me mahi marie ratou, ka kai i a ratou na ake kai.\n"
                },
                "13": {
                    "verse_nr": 13,
                    "verse": "Ko koutou ia, e oku teina, kei ngakaukore ki te mahi pai.\n"
                },
                "14": {
                    "verse_nr": 14,
                    "verse": "Na ki te kore tetahi e ngohengohe ki ta matou kupu i tenei pukapuka, kia marama te tohu i a ia, kei piri koutou ki a ia, kia whakama ai ia.\n"
                },
                "15": {
                    "verse_nr": 15,
                    "verse": "Otiia kaua e mea he hoariri ia, engari whakatupatoria, ano he teina.\n"
                },
                "16": {
                    "verse_nr": 16,
                    "verse": "\u00b6 Na, ma te Ariki pu o te rangimarie e hoatu te rangimarie ki a koutou i nga wa katoa, i nga mea katoa. Kia noho te Ariki ki a koutou katoa.\n"
                },
                "17": {
                    "verse_nr": 17,
                    "verse": "Ko te oha aku, a Paora, na toku ringaringa ake, ko te tohu ia i nga pukapuka katoa; he pena taku tuhituhi.\n"
                },
                "18": {
                    "verse_nr": 18,
                    "verse": "Kia tau te aroha noa o to tatou Ariki, o Ihu Karaiti ki a koutou katoa. Amine.\n"
                }
            }
        }
    }
}