{
    "version": "maori",
    "book_name": "Ephesians",
    "book_nr": "49",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Naku, na Paora, i paingia e te Atua hei Apotoro ma Ihu Karaiti, ki te hunga tapu e noho ana i Epeha, ara ki te hunga whakapono i roto i a Karaiti Ihu:\n"
                },
                "2": {
                    "verse_nr": 2,
                    "verse": "Kia tau ki a koutou te aroha noa me te rangimarie, he mea na te Atua, na to tatou Matua, na te Ariki hoki, na Ihu Karaiti.\n"
                },
                "3": {
                    "verse_nr": 3,
                    "verse": "\u00b6 Kia whakapaingia te Atua, te Matua o to tatou Ariki, o Ihu Karaiti, nana nei tatou i manaaki ki nga manaaki katoa o te wairua ki nga wahi o te rangi, i roto i a te Karaiti:\n"
                },
                "4": {
                    "verse_nr": 4,
                    "verse": "I runga i te tikanga i whiriwhiria ai tatou e ia i roto i a ia i mua i te orokohanganga o te ao, hei hunga tapu, kahakore i tona aroaro, i runga i te aroha.\n"
                },
                "5": {
                    "verse_nr": 5,
                    "verse": "He mea whakarite hoki tatou nana i mua, hei tama mana, i roto i a Ihu Karaiti, ko ta tona whakaaro hoki i pai ai,\n"
                },
                "6": {
                    "verse_nr": 6,
                    "verse": "Hei whakamoemiti mo te kororia o tona aroha noa, i atawhaitia ai tatou i roto i tana i aroha ai.\n"
                },
                "7": {
                    "verse_nr": 7,
                    "verse": "Kei roto nei i a ia to tatou whakaoranga i runga i ona toto, ara te murunga o nga he; he hua hoki no tona aroha noa,\n"
                },
                "8": {
                    "verse_nr": 8,
                    "verse": "I hira rawa nei ki a tatou i runga i nga whakaaro nui, i nga whakaaro mohio katoa;\n"
                },
                "9": {
                    "verse_nr": 9,
                    "verse": "Whakakitea mai ana hoki e ia ki a tatou tana whakaaro ngaro, tana hoki i ahuareka ai, tana i whakatakoto ai i mua i roto i a ia,\n"
                },
                "10": {
                    "verse_nr": 10,
                    "verse": "Mo te tikanga ina rite nga wa, kia huihuia nga mea katoa i roto i a te Karaiti, nga mea i te rangi, me nga mea i te whenua; i roto ano i a ia,\n"
                },
                "11": {
                    "verse_nr": 11,
                    "verse": "I whakawhiwhia nei matou i roto i a ia, he mea whakarite i mua i runga i tana i whakatakoto ai, e mahia ana hoki e ia nga mea katoa i runga i ta tona whakaaro i pai ai:\n"
                },
                "12": {
                    "verse_nr": 12,
                    "verse": "Kia ai matou hei whakamoemiti mo tona kororia, ara matou, te hunga kua tumanako wawe ki a te Karaiti.\n"
                },
                "13": {
                    "verse_nr": 13,
                    "verse": "Me koutou hoki tumanako ana ano koutou ki a ia, i to koutou rongonga ki te kupu o te pono, ki te rongopai o to koutou ora: a, i to koutou whakaponotanga ki a ia, na hiritia ana koutou e te Wairua Tapu i korerotia mai i mua:\n"
                },
                "14": {
                    "verse_nr": 14,
                    "verse": "Hei taumau i nga taonga mo tatou, kia whakaorangia ra ano ta te Atua mea i hokona, hei whakamoemiti mo tona kororia.\n"
                },
                "15": {
                    "verse_nr": 15,
                    "verse": "\u00b6 Na konei ahau, i toku rongonga ki to koutou whakapono ki te Ariki, ki a Ihu, ki te aroha ano hoki ki te hunga tapu katoa,\n"
                },
                "16": {
                    "verse_nr": 16,
                    "verse": "Kahore e mutu taku whakawhetai mo koutou, me te whakahua ano i a koutou i aku inoinga;\n"
                },
                "17": {
                    "verse_nr": 17,
                    "verse": "Kia homai ki a koutou e te Atua o to tatou Ariki, o Ihu Karaiti, e te Matua o te kororia, te wairua o te whakaaro nui, o te whakakitenga i runga i te mohio ki a ia:\n"
                },
                "18": {
                    "verse_nr": 18,
                    "verse": "Kia whakamaramatia nga kanohi o to koutou hinengaro; kia matau ai koutou ki te mea o tana karanga e tumanakohia atu nei, ki te kororia nui hoki o tona taonga i roto i te hunga tapu,\n"
                },
                "19": {
                    "verse_nr": 19,
                    "verse": "Ki te nui whakaharahara hoki o tona kaha ki a tatou ki te hunga e whakapono nei, i runga i te mahinga a te mana o tona kaha,\n"
                },
                "20": {
                    "verse_nr": 20,
                    "verse": "I mahi ai ia i roto i a te Karaiti i tana whakaarahanga i a ia i te hunga mate, a whakanohoia ana ia ki tona matau, ki nga wahi i te rangi,\n"
                },
                "21": {
                    "verse_nr": 21,
                    "verse": "Ki runga ake i nga kawanatanga katoa, i te mana, i te kaha, i te rangatiratanga, i nga ingoa katoa hoki e whakahuatia ana, ehara i te mea ko o tenei ao anake, ko o tera ao ano hoki:\n"
                },
                "22": {
                    "verse_nr": 22,
                    "verse": "A tukua ana e ia nga mea katoa ki raro i ona waewae, meinga ana hoki ia hei i runga i nga mea katoa mo te hahi,\n"
                },
                "23": {
                    "verse_nr": 23,
                    "verse": "Ara mo tona tinana, e ki tonu nei i a ia, i te kaiwhakaki o nga mea katoa i roto i te katoa.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Me koutou ano nana i whakaora, i te mea he tupapaku i nga he, i nga hara,\n"
                },
                "2": {
                    "verse_nr": 2,
                    "verse": "I haereerea ra e koutou i mua i runga i ta tenei ao tikanga, i ta te rangatira o te kaha o nga kapua, o te wairua e mahi nei inaianei i roto i nga tama a te tutu.\n"
                },
                "3": {
                    "verse_nr": 3,
                    "verse": "Ara i era hoa o tatou katoa i mua, i a tatou e noho ana i runga i nga hiahia o to tatou kikokiko, e mahi ana i nga mea e paingia ana e te kikokiko, e te whakaaro, i te maoritanga hoki he tamariki na te riri, he pera me era atu.\n"
                },
                "4": {
                    "verse_nr": 4,
                    "verse": "\u00b6 Ko ta te Atua ia tenei, ranea rawa hoki tana mahi tohu, nui atu tona aroha i arohaina mai ai tatou e ia,\n"
                },
                "5": {
                    "verse_nr": 5,
                    "verse": "I te mea he tupapaku tatou i nga he, whakaorangia ngatahitia ana tatou e ia me te Karaiti, he aroha noa i whakaorangia ai koutou;\n"
                },
                "6": {
                    "verse_nr": 6,
                    "verse": "A whakaarahia ngatahitia ana e ia, whakanohoia ngatahitia ana ki nga wahi o te rangi i roto i a Karaiti Ihu:\n"
                },
                "7": {
                    "verse_nr": 7,
                    "verse": "Kia whakakite ai e ia i nga wa e haere ake nei te hira o te taonga o tona aroha noa, i a ia ka manaaki i a tatou i roto i a Karaiti Ihu.\n"
                },
                "8": {
                    "verse_nr": 8,
                    "verse": "Na te aroha noa hoki koutou i whakaorangia ai i runga i te whakapono; ehara ano hoki tenei i te mea no koutou: he mea homai noa na te Atua:\n"
                },
                "9": {
                    "verse_nr": 9,
                    "verse": "Ehara i nga mahi, kei whakamanamana te tangata.\n"
                },
                "10": {
                    "verse_nr": 10,
                    "verse": "He mahinga hoki tatou nana, he mea hanga i roto i a Karaiti Ihu mo nga mahi pai i whakaritea e te Atua i mua hei haereerenga mo tatou.\n"
                },
                "11": {
                    "verse_nr": 11,
                    "verse": "\u00b6 Na, kia mahara he tauiwi koutou i mua no te wahi ki te kikokiko, e kiia ana hoki ko te Kotingakore e tenei e kiia nei ko te Kotinga, ara to te kikokiko, he mea na te ringa;\n"
                },
                "12": {
                    "verse_nr": 12,
                    "verse": "I taua wa he mea motu ke atu koutou i a te Karaiti, ehara i te tangata whenua no Iharaira, he tangata ke ki nga kawenata o te mea i whakaaria mai i mua, kahore he tumanakotanga atu, he hunga Atuakore i te ao.\n"
                },
                "13": {
                    "verse_nr": 13,
                    "verse": "Na, inaianei i roto i a Karaiti Ihu, ko koutou, ko te hunga i tawhiti i mua, kua meinga e nga toto o te Karaiti kia tata.\n"
                },
                "14": {
                    "verse_nr": 14,
                    "verse": "\u00b6 Ko ia hoki to tatou maunga rongo, nana i mea nga mea e rua kia kotahi, whakahoroa iho e ia te patu e arai ana i waenga;\n"
                },
                "15": {
                    "verse_nr": 15,
                    "verse": "Whakakahoretia ana hoki e ia ki tona kikokiko te mauahara, ara te ture i nga kupu ako, i nga tikanga; kia hanga ai i roto i a ia te tokorua hei tangata kotahi, hei tangata hou, kia mau ai te rongo i a ia;\n"
                },
                "16": {
                    "verse_nr": 16,
                    "verse": "Kia houhia ai ano hoki e ia te rongo a te tokorua ki te Atua i roto i te tinana kotahi, he meatanga na te ripeka, ma reira hoki e whakamate te mauahara;\n"
                },
                "17": {
                    "verse_nr": 17,
                    "verse": "A haere mai ana ia, kauwhau ana i te maunga rongo ki a koutou i tawhiti, ki te hunga hoki e tata ana.\n"
                },
                "18": {
                    "verse_nr": 18,
                    "verse": "Nana hoki tatou, te tokorua nei, i whai tatanga atu ai i roto i te Wairua kotahi ki te Matua.\n"
                },
                "19": {
                    "verse_nr": 19,
                    "verse": "Na reira ehara koutou i te tangata ke, i te manene ranei; engari he tangata whenua koutou tahi ko te hunga tapu, no te whare hoki o te Atua;\n"
                },
                "20": {
                    "verse_nr": 20,
                    "verse": "He mea hanga ki runga ki te turanga o nga apotoro ratou ko nga poropiti, ko Ihu Karaiti ano hei tino kamaka mo te kokonga;\n"
                },
                "21": {
                    "verse_nr": 21,
                    "verse": "Kei roto nei i a ia tena whare, tena whare, he mea ata tatai marie, ka tupu hei whare tapu i roto i te Ariki;\n"
                },
                "22": {
                    "verse_nr": 22,
                    "verse": "Me koutou ano e hanga tahitia ana i roto i a ia, hei nohoanga mo te Atua, he mea na te Wairua.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 Na konei taku, ta Paora, he herehere nei ahau na Karaiti Ihu, hei mahi ki a koutou ki nga Tauiwi;\n"
                },
                "2": {
                    "verse_nr": 2,
                    "verse": "Kua rongo pea koutou ki te mahi tuari i te aroha noa o te Atua kua homai nei ki ahau, hei mea ki a koutou:\n"
                },
                "3": {
                    "verse_nr": 3,
                    "verse": "Ara tana whakakitenga, tana whakaaturanga i te mea ngaro ki ahau; he pera hoki me ena kupu torutoru i tuhituhia na e ahau i mua;\n"
                },
                "4": {
                    "verse_nr": 4,
                    "verse": "Ka oti i a koutou tena te korero, ka mohio koutou ki toku matauranga ki te mea ngaro a te Karaiti,\n"
                },
                "5": {
                    "verse_nr": 5,
                    "verse": "Kihai nei i whakakitea i era atu whakatupuranga ki nga tama a te tangata, kihai i penei me te whakakitenga inaianei e te Wairua ki ana apotoro tapu ratou ko nga poropiti;\n"
                },
                "6": {
                    "verse_nr": 6,
                    "verse": "Ara mo nga Tauiwi kia uru tahi ki nga taonga, kia tinana kotahi, kia whiwhi ngatahi ki ana mea i whakaari i mua i roto i a te Karaiti, he meatanga na te rongopai:\n"
                },
                "7": {
                    "verse_nr": 7,
                    "verse": "Mo reira ahau i meinga nei hei minita, i runga i ta te aroha noa o te Atua, i homai nei ki ahau, he mahinga na tona kaha.\n"
                },
                "8": {
                    "verse_nr": 8,
                    "verse": "I homai ki ahau, ki te mea iti iho i te iti rawa o te hunga tapu katoa, tenei aroha noa, kia kauwhautia e ahau i roto i nga Tauiwi te taonga o te Karaiti e kore nei e taea te rapu;\n"
                },
                "9": {
                    "verse_nr": 9,
                    "verse": "Kia whakakitea ano hoki e ahau ki nga tangata katoa te whiwhinga tahitanga ki te mea ngaro, ki te mea i huna nei inamata noa atu i roto i te Atua, nana nei i hanga nga mea katoa:\n"
                },
                "10": {
                    "verse_nr": 10,
                    "verse": "Kia ai te hahi inaianei hei whakaatu ki nga rangatiratanga, ki nga mana i nga wahi o te rangi, i te maha o nga whakaaro nui o te Atua.\n"
                },
                "11": {
                    "verse_nr": 11,
                    "verse": "I runga i tana i whakatakoto ai i mua noa atu, he mea mahi nana i roto i to tatou Ariki, i a Karaiti Ihu:\n"
                },
                "12": {
                    "verse_nr": 12,
                    "verse": "Kei roto nei i a ia to tatou maiatanga me to tatou whakatatanga atu i te mea e u nei te whakaaro, he meatanga na te whakapono ki a ia.\n"
                },
                "13": {
                    "verse_nr": 13,
                    "verse": "Koia ahau ka mea nei kia kaua koutou e ngakaukore i oku tukinotanga mo koutou; ko to koutou kororia hoki tenei.\n"
                },
                "14": {
                    "verse_nr": 14,
                    "verse": "\u00b6 No konei i tuturi ai oku turi ki te Matua, o to tatou Ariki a Ihu Karaiti,\n"
                },
                "15": {
                    "verse_nr": 15,
                    "verse": "Nona nei te ingoa e huaina ana ki nga hapu katoa i te rangi, i te whenua,\n"
                },
                "16": {
                    "verse_nr": 16,
                    "verse": "Kia rite ki te nui rawa o tona kororia he homaitanga mana ki a koutou, kia pakari ai a roto i a koutou i te kaha o tona Wairua:\n"
                },
                "17": {
                    "verse_nr": 17,
                    "verse": "Kia noho ai a te Karaiti ki roto ki o koutou ngakau, he mea whakapono; a, i te mea kua whai pakiaka, me te whai turanga mo koutou i roto i te aroha,\n"
                },
                "18": {
                    "verse_nr": 18,
                    "verse": "Kia kaha ai koutou me te hunga tapu katoa ki te whakaaro i te whanui, i te roa, i te hohonu, i te tiketike,\n"
                },
                "19": {
                    "verse_nr": 19,
                    "verse": "A kia mohio ki te aroha o te Karaiti, e kore nei e taea te whakaaro; kia tino ki rawa ai koutou i te Atua.\n"
                },
                "20": {
                    "verse_nr": 20,
                    "verse": "Na ki a ia, e kaha nei ki te mahi i nga mea nui whakaharahara, nui noa atu i nga mea katoa e inoi ai, e whakaaro ai tatou, he penei ano me te kaha e mahi nei i roto i a tatou,\n"
                },
                "21": {
                    "verse_nr": 21,
                    "verse": "Waiho atu i a ia te kororia i roto i te hahi i runga i a Karaiti Ihu, a taea noatia nga whakatupuranga katoa, ake ake. Amine.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "\u00b6 Koia ahau, ta te Ariki herehere, ka whakahau nei i a koutou kia rite ta koutou haere ki te karangatanga i karangatia ai koutou,\n"
                },
                "2": {
                    "verse_nr": 2,
                    "verse": "\u00b6 Kia papaku rawa te ngakau, kia mahaki, kia manawanui, kia ata hanga tetahi ki tetahi, i runga i te aroha;\n"
                },
                "3": {
                    "verse_nr": 3,
                    "verse": "Me whai kia mau te kotahitanga o te Wairua, he mea paihere na te rangimarie.\n"
                },
                "4": {
                    "verse_nr": 4,
                    "verse": "Kotahi tonu te tinana, kotahi te Wairua, pera hoki me to koutou karangatanga, kotahi tonu te mea o to koutou karangatanga hei tumanakotanga atu;\n"
                },
                "5": {
                    "verse_nr": 5,
                    "verse": "Kotahi Ariki, kotahi whakapono, kotahi iriiri,\n"
                },
                "6": {
                    "verse_nr": 6,
                    "verse": "Kotahi Atua, ko te Matua o nga mea katoa, kei runga nei ia i nga mea katoa, puta noa ia i nga mea katoa, kei roto hoki i te katoa.\n"
                },
                "7": {
                    "verse_nr": 7,
                    "verse": "Kua oti ia te aroha noa te homai ki tenei, ki tenei, o tatou, i runga i te mehua o ta te Karaiti homaitanga.\n"
                },
                "8": {
                    "verse_nr": 8,
                    "verse": "Na reira hoki ia i mea ai, I tona kakenga ki runga, whakaraua ana e ia nga whakarau, a hoatu mea ana ia ma nga tangata.\n"
                },
                "9": {
                    "verse_nr": 9,
                    "verse": "Na ko tenei, I kake ia ki runga i te aha, mehemea kahore ia i matua heke ki nga wahi o raro rawa o te whenua?\n"
                },
                "10": {
                    "verse_nr": 10,
                    "verse": "Tera i heke ra, ko ia ano i kake atu nei ki runga ake i nga rangi katoa, kia ki ai nga mea katoa i a ia.\n"
                },
                "11": {
                    "verse_nr": 11,
                    "verse": "A homai ana e ia ko etahi hei apotoro; ko etahi hei poropiti; ko etahi hei kaikauwhau i te rongopai; ko etahi hei hepara, hei kaiwhakaako;\n"
                },
                "12": {
                    "verse_nr": 12,
                    "verse": "Kia tino rite ai te hunga tapu mo te mahi minita, mo te hanga i te whare, ara i te tinana o te Karaiti:\n"
                },
                "13": {
                    "verse_nr": 13,
                    "verse": "Kia tae katoa ra ano tatou ki te kotahitanga o te whakapono, o te matauranga hoki ki te Tama a te Atua, kia tino tangata, kia eke ki te mehua o te tino kaumatuatanga e tutuki ai ki to te Karaiti:\n"
                },
                "14": {
                    "verse_nr": 14,
                    "verse": "Kia mutu ai to tatou tamarikitanga, te akina, te kahakahakina e nga hau katoa o te whakaako, he whakawiringa ke na te tangata, he maminga, he whakapohehe;\n"
                },
                "15": {
                    "verse_nr": 15,
                    "verse": "Engari kia korero pono ai i runga i te aroha, kia tupu ai tatou ki roto ki a ia i nga mea katoa, ko te nei ia, ko te Karaiti:\n"
                },
                "16": {
                    "verse_nr": 16,
                    "verse": "Nona nei te tinana katoa, he mea whakapiri marie, he mea ata hono e nga meatanga a nga hononga katoa, whakarite rawa ki te nui o te mahinga a ia wahi, a ia wahi, e mea ana i te tinana kia neke ake, hei whare e hanga ana i a ia i runga i te aroha.\n"
                },
                "17": {
                    "verse_nr": 17,
                    "verse": "\u00b6 Na ko taku tenei e ki nei, e whakaatu nei i roto i te Ariki, kia kati ta koutou haere pera me era atu Tauiwi, e haere nei i roto i te whakahihi o to ratou hinengaro,\n"
                },
                "18": {
                    "verse_nr": 18,
                    "verse": "Kua oti nei te whakapouri o ratou whakaaro, kua tangata ke ki to te Atua ora, i te kuware o roto i a ratou, he pakeke hoki no o ratou ngakau:\n"
                },
                "19": {
                    "verse_nr": 19,
                    "verse": "Kahore o ratou ohoohonga, a tukua ana ratou e ratou ano ki te hiahia taikaha; riro pu ratou ki te mahi i nga mea poke katoa.\n"
                },
                "20": {
                    "verse_nr": 20,
                    "verse": "Ko koutou ia kihai i pera to koutou ako i a te Karaiti;\n"
                },
                "21": {
                    "verse_nr": 21,
                    "verse": "Ki te mea kua rongo koutou ki a ia, kua whakaakona e ia ki nga mea e rite ana ki te pono i roto i a Ihu:\n"
                },
                "22": {
                    "verse_nr": 22,
                    "verse": "Kia whakarerea e koutou te tangata tawhito, he ahua no to koutou whakahaere o mua; he mea pirau nei hoki ia i runga i nga hiahia tinihanga;\n"
                },
                "23": {
                    "verse_nr": 23,
                    "verse": "Kia whakahoutia te wairua o to koutou hinengaro;\n"
                },
                "24": {
                    "verse_nr": 24,
                    "verse": "Kia kakahuria iho hoki ki a koutou te tangata hou, no ta te Atua nei te hanganga i runga i te tika, i te tapu o te pono.\n"
                },
                "25": {
                    "verse_nr": 25,
                    "verse": "Heoi whakarerea atu te teka; kia pono te korero ki tona hoa, ki ona hoa: he wahi hoki tatou tetahi no tetahi.\n"
                },
                "26": {
                    "verse_nr": 26,
                    "verse": "Kia riri, a kaua e hara: kei toene te ra ki to koutou riri:\n"
                },
                "27": {
                    "verse_nr": 27,
                    "verse": "Kaua hoki tetahi wahi e tukua ki te rewera.\n"
                },
                "28": {
                    "verse_nr": 28,
                    "verse": "Ko te tangata tahae, me whakamutu tana tahae: engari me mahi, ko ona ringa ano hei mahi i te mea pai, kia whai rawa ai ia hei hoatutanga mana ki te rawakore.\n"
                },
                "29": {
                    "verse_nr": 29,
                    "verse": "Kei puta tetahi kupu kino i o koutou mangai, engari hei te mea e tau ana hei hanga i te pai, kia whiwhi ai ki te pai nga tangata e rongo ana.\n"
                },
                "30": {
                    "verse_nr": 30,
                    "verse": "Kaua hoki e whakapouritia te Wairua Tapu o te Atua, nana nei koutou i hiri mo te ra o te whakaoranga.\n"
                },
                "31": {
                    "verse_nr": 31,
                    "verse": "Kia wehea rawatia atu i roto i a koutou te nanakia, te riri, te aritarita, te ngaungau, te korero kino, me te mauahara katoa:\n"
                },
                "32": {
                    "verse_nr": 32,
                    "verse": "Kia ngawari to koutou tikanga tetahi ki tetahi, kia pai te ngakau, me te hohou roa iho i te rongo tetahi ki tetahi, kia pera ano me te Atua i hohou nei i te rongo ki a koutou i roto i a te Karaiti.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "\u00b6 Na, kia rite ta koutou ki ta te Atua, kia pera me ta nga tamariki e arohaina ana;\n"
                },
                "2": {
                    "verse_nr": 2,
                    "verse": "Haere hoki i runga i te aroha, kia pera me te Karaiti i aroha ki a tatou, i tuku i a ia ano mo tatou hei whakahere, hei patunga tapu ki te Atua, hei kakara pai.\n"
                },
                "3": {
                    "verse_nr": 3,
                    "verse": "\u00b6 Ko te moepuku ia, me nga mahi poke katoa, me te apo, kaua ena e whakahuatia i roto i a koutou, kia rite ki ta te hunga tapu tikanga;\n"
                },
                "4": {
                    "verse_nr": 4,
                    "verse": "Kaua hoki te mea paruparu, te korero wairangi, te korero maminga, kahore nei i tika, erangi ia te whakawhetai.\n"
                },
                "5": {
                    "verse_nr": 5,
                    "verse": "E tino matau ana hoki koutou ki tenei, e kore tetahi tangata moepuku, poke ranei, apo ranei, he kaikarakia nei hoki ia ki te whakapakoko, e whai wahi ki te rangatiratanga o te Karaiti, a o te Atua.\n"
                },
                "6": {
                    "verse_nr": 6,
                    "verse": "Kei tinihangatia koutou e te tangata ki nga kupu tekateka noa: na enei mea hoki te riri o te Atua e puta nei ki nga tamariki a te tutu.\n"
                },
                "7": {
                    "verse_nr": 7,
                    "verse": "Na, kaua koutou e uru ki ta ratou.\n"
                },
                "8": {
                    "verse_nr": 8,
                    "verse": "He pouri hoki koutou i mua, tena ko tenei, he marama i roto i te Ariki: kia rite ta koutou haere ki ta nga tamariki o te marama:\n"
                },
                "9": {
                    "verse_nr": 9,
                    "verse": "Kei runga hoki te hua o te marama i te pai katoa, i te tika, i te pono.\n"
                },
                "10": {
                    "verse_nr": 10,
                    "verse": "Me whakamatau ano e koutou ta te Ariki e pai ai.\n"
                },
                "11": {
                    "verse_nr": 11,
                    "verse": "Kei uru koutou ki nga mahi huakore o te pouri, engari whakahengia.\n"
                },
                "12": {
                    "verse_nr": 12,
                    "verse": "He mea whakama hoki te whakahua kau, i nga mea e meinga ngarotia nei e ratou.\n"
                },
                "13": {
                    "verse_nr": 13,
                    "verse": "Ko nga mea katoa hoki e whakahengia ana, ma te marama e whakakite: he marama hoki nga mea katoa e whakakitea ana.\n"
                },
                "14": {
                    "verse_nr": 14,
                    "verse": "Koia hoki tana kupu nei, Maranga, e tenei e moe nei, ara ake i roto i te hunga mate, a ka whiti a te Karaiti ki runga ki a koe.\n"
                },
                "15": {
                    "verse_nr": 15,
                    "verse": "Na reira kia ata tirotiro i ta koutou haere, kei rite ki ta nga whakaarokore, engari ki ta nga whakaaro nui;\n"
                },
                "16": {
                    "verse_nr": 16,
                    "verse": "Hokona te taima ma koutou, he kino hoki nga ra.\n"
                },
                "17": {
                    "verse_nr": 17,
                    "verse": "Mo konei ra kei whakaarokore koutou, engari kia matau ki ta te Ariki e pai ai.\n"
                },
                "18": {
                    "verse_nr": 18,
                    "verse": "Kaua hoki e haurangi i te waina, he toreretanga hoki tena ki te he; engari kia ki i te Wairua;\n"
                },
                "19": {
                    "verse_nr": 19,
                    "verse": "Ko ta koutou korero ki a koutou ano, hei te waiata tapu, hei te himene, hei te waiata wairua; waiata, himene atu, i roto i o koutou ngakau ki te Ariki;\n"
                },
                "20": {
                    "verse_nr": 20,
                    "verse": "Me te whakawhetai ki te Atua, ara ki te Matua i nga wa katoa, mo nga mea katoa, i runga i te ingoa o to tatou Ariki, o Ihu Karaiti;\n"
                },
                "21": {
                    "verse_nr": 21,
                    "verse": "\u00b6 Kia ngohengohe tetahi ki tetahi i runga i te wehi ki a te Karaiti.\n"
                },
                "22": {
                    "verse_nr": 22,
                    "verse": "E nga wahine, kia ngohengohe ki a koutou tane ake, hei mea ki te Ariki.\n"
                },
                "23": {
                    "verse_nr": 23,
                    "verse": "No te mea ko te tane te o te wahine, e rite ana hoki ki a te Karaiti, ko te ia o te hahi: ko te kaiwhakaora ano ia o te tinana.\n"
                },
                "24": {
                    "verse_nr": 24,
                    "verse": "Otiia e ngohengohe ana te hahi ki ta te Karaiti, kia pera ano nga wahine ki a ratou tane i nga mea katoa.\n"
                },
                "25": {
                    "verse_nr": 25,
                    "verse": "E nga tane, arohaina a koutou wahine, kia pera hoki me te Karaiti i aroha nei ki te hahi, i hoatu hoki i a ia ano mo taua hahi;\n"
                },
                "26": {
                    "verse_nr": 26,
                    "verse": "Hei whakatapunga mana, ma rawa i a ia i te horoinga ki te wai, i runga i te kupu,\n"
                },
                "27": {
                    "verse_nr": 27,
                    "verse": "Hei hahi tapae mana ki a ia ano, he hahi kororia rawa, kahore he ira, kahore he korukoru, tetahi atu mea pera ranei, engari kia tapu, kia kohakore.\n"
                },
                "28": {
                    "verse_nr": 28,
                    "verse": "Me aroha e nga tane a ratou wahine me te mea ko o ratou tinana ake ano. Ko te tangata e aroha ana ki tana wahine ake, e aroha ana ki a ia ake ano.\n"
                },
                "29": {
                    "verse_nr": 29,
                    "verse": "Kahore hoki tetahi kia kino noa ki tona kikokiko ake; engari e atawhai ana, e whakaahuru ana, e pera tonu ana me ta te Karaiti ki te hahi:\n"
                },
                "30": {
                    "verse_nr": 30,
                    "verse": "He wahi hoki tatou no tona tinana.\n"
                },
                "31": {
                    "verse_nr": 31,
                    "verse": "Mo konei ra ka whakarerea ai e te tangata tona papa me tona whaea, a ka piri ki tana wahine, ka kikokiko kotahi to raua tokorua.\n"
                },
                "32": {
                    "verse_nr": 32,
                    "verse": "He nui tenei mea ngaro; otiia mo te Karaiti raua ko te hahi taku korero.\n"
                },
                "33": {
                    "verse_nr": 33,
                    "verse": "Engari kia rite ki tona aroha ki a ia ake ano to koutou aroha, to tenei, to tenei, ki tana wahine, ki tana wahine; me te wahine ano, kia hopohopo ia ki tana tane.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "\u00b6 E nga tamariki, kia ngohengohe ki o koutou matua i roto i te Ariki: ko te mea tika hoki tenei.\n"
                },
                "2": {
                    "verse_nr": 2,
                    "verse": "Whakahonoretia tou papa me tou whaea; ko te ture tuatahi tenei i runga i te kupu whakaari,\n"
                },
                "3": {
                    "verse_nr": 3,
                    "verse": "Kia hua ai te pai ki a koe, kia roa ai hoki tou noho i te whenua.\n"
                },
                "4": {
                    "verse_nr": 4,
                    "verse": "Me koutou hoki, e nga matua, kei whakapataritari i a koutou tamariki kia riri; engari whakatupuria ake ratou i runga i te whakaako, i te whakatupato a te Ariki.\n"
                },
                "5": {
                    "verse_nr": 5,
                    "verse": "E nga pononga, kia ngohengohe ki o koutou rangatira o te wahi ki te kikokiko, me te wehi, me te wiri, i runga i te ngakau tapatahi, ano ki a te Karaiti;\n"
                },
                "6": {
                    "verse_nr": 6,
                    "verse": "Kaua hei ta te kanohi mahi, hei whakamanawareka tangata noa; engari hei ta nga pononga a te Karaiti, e mahi a ngakau ana i ta te Atua i pai ai;\n"
                },
                "7": {
                    "verse_nr": 7,
                    "verse": "Kia mahi i runga i te whakaaro pai, ano ki te Ariki, kahore ki te tangata:\n"
                },
                "8": {
                    "verse_nr": 8,
                    "verse": "Kia matau hoki, ko te pai e mea ai te tangata, ka whakawhiwhia mai ano ia ki tenei e te Ariki, ahakoa pononga, ahakoa rangatira.\n"
                },
                "9": {
                    "verse_nr": 9,
                    "verse": "E nga rangatira, kia pera ano hoki ta koutou ki a ratou; kati te whakawehi: kia matau hoki ko to koutou Ariki me to ratou kei te rangi; kahore hoki ana whakapai kanohi.\n"
                },
                "10": {
                    "verse_nr": 10,
                    "verse": "\u00b6 Heoi, kia kaha i roto i te Ariki, i te mana hoki o tona kaha.\n"
                },
                "11": {
                    "verse_nr": 11,
                    "verse": "Kakahuria iho nga mea whawhai katoa a te Atua, kia taea ai e koutou nga mahi tinihanga a te rewera te tu ki te riri.\n"
                },
                "12": {
                    "verse_nr": 12,
                    "verse": "Ehara hoki ta tatou i te pakanga ki te kikokiko, ki nga toto, engari ki nga rangatiratanga, ki nga mana, ki nga ariki o te pouri o tenei ao, ki nga taua wairua kino o nga wahi i te rangi.\n"
                },
                "13": {
                    "verse_nr": 13,
                    "verse": "Mo konei kia mau ki nga mea whawhai katoa a te Atua, kia taea ai e koutou te tu atu ki te riri i te ra kino, a ka poto i a koutou nga mea katoa te mahi, kia tu.\n"
                },
                "14": {
                    "verse_nr": 14,
                    "verse": "E tu ra, he mea whitiki o koutou hope ki te pono, kakahuria iho ano hoki ko te tika hei pukupuku;\n"
                },
                "15": {
                    "verse_nr": 15,
                    "verse": "Herea iho te rongopai o te rangimarie hei hu mo o koutou waewae, kia takatu ai;\n"
                },
                "16": {
                    "verse_nr": 16,
                    "verse": "Mo waho i enei mea katoa e mau ki te whakapono hei whakangungu rakau, e taea ai e koutou te tinei nga matia muramura katoa a te wairua kino.\n"
                },
                "17": {
                    "verse_nr": 17,
                    "verse": "E mau hoki ki te ora hei potae, ki te hoari hoki a te Wairua, ara ki te kupu a te Atua.\n"
                },
                "18": {
                    "verse_nr": 18,
                    "verse": "Kia pau te inoi me te tohe, me inoi i nga wa katoa i roto i te Wairua, kia mataara hoki koutou ki taua mea, me te u tonu ki te tohe mo te hunga tapu katoa;\n"
                },
                "19": {
                    "verse_nr": 19,
                    "verse": "\u00b6 Moku ano hoki, kia homai he kupu ki ahau, kia maia ai te puaki o toku mangai, ki te whakaatu i te mea ngaro, ara i te rongopai;\n"
                },
                "20": {
                    "verse_nr": 20,
                    "verse": "Ko tana karere nei ahau, he mea mekameka; kia maia ai ahau ki taua korero, kia rite ai taku korero ki te mea i tika.\n"
                },
                "21": {
                    "verse_nr": 21,
                    "verse": "Na, kia matau ai koutou ki akau mea, ki aku mahi, ma Tikiku e whakaatu nga mea katoa ki a koutou, he teina aroha nei ia, he minita pono i roto i te Ariki.\n"
                },
                "22": {
                    "verse_nr": 22,
                    "verse": "Mo reira i tonoa atu ai ia e ahau ki a koutou, kia matau ai koutou ki to matou ahua, a kia whakamarietia ai e ia o koutou ngakau.\n"
                },
                "23": {
                    "verse_nr": 23,
                    "verse": "Kia tau ki nga teina te rangimarie, te aroha, me te whakapono, he mea na te Atua Matua, na te Ariki hoki, na Ihu Karaiti.\n"
                },
                "24": {
                    "verse_nr": 24,
                    "verse": "Kia tau te aroha noa ki te hunga katoa e aroha ana, he aroha parakore, ki to tatou Ariki, ki a Ihu Karaiti. Amine.\n"
                }
            }
        }
    }
}