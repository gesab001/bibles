{
    "version": "maori",
    "book_name": "3 John",
    "book_nr": "64",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na te kaumatua ki a Kaiu, ki te hoa aroha, ki taku e aroha atu nei i runga i te pono.\n"
                },
                "2": {
                    "verse_nr": 2,
                    "verse": "E te hoa aroha, nui atu i nga mea katoa taku inoi kia kake koe ki te pai, kia ora, kia pera ano me tou wairua kua kake ki te pai.\n"
                },
                "3": {
                    "verse_nr": 3,
                    "verse": "\u00b6 Hari pu hoki ahau i nga teina i haere mai nei, i whakaatu mai i te pono i roto i a koe, ara i tau haere i runga i te pono.\n"
                },
                "4": {
                    "verse_nr": 4,
                    "verse": "Kahore oku hari e nui atu ana i tenei, ara kia rongo ahau e haere ana aku tamariki i runga i te pono.\n"
                },
                "5": {
                    "verse_nr": 5,
                    "verse": "E te hoa aroha, pono tonu tau mahi e mea na koe mo nga teina, mo nga tangata iwi ke ano hoki;\n"
                },
                "6": {
                    "verse_nr": 6,
                    "verse": "E whakaatu na i tou aroha i te aroaro o te hahi: na kia rite ki ta te Atua tau kawe i a ratou, a ka pai tau mahi:\n"
                },
                "7": {
                    "verse_nr": 7,
                    "verse": "He whakaaro hoki ki tona ingoa i haere atu ai ratou, kihai ano i riro i a ratou tetahi mea a nga Tauiwi.\n"
                },
                "8": {
                    "verse_nr": 8,
                    "verse": "Koia i tika ai kia whakamanuhiri tatou i nga tangata penei, kia ai hoki tatou hei hoa mahi mo te pono.\n"
                },
                "9": {
                    "verse_nr": 9,
                    "verse": "\u00b6 I tuhituhi atu ahau ki te hahi: otira kahore matou e manakohia mai e Rioterepi, ko tana hoki e pai ai ko ia kia meinga hei tuatahi mo ratou.\n"
                },
                "10": {
                    "verse_nr": 10,
                    "verse": "Mo konei ki te haere atu ahau, ka whakamahara ahau i ana mahi e mea nei ia, ki te kino o ana kupu i a ia e komeme mai nei mo matou; kahore hoki tana i mutu i konei, kahore ia e manako ki nga teina, e riria ana hoki e ia nga tangata e pai ana kia pera, e peia ana i roto i te hahi.\n"
                },
                "11": {
                    "verse_nr": 11,
                    "verse": "E te hoa aroha, kaua e arumia te kino, engari te pai. Ko te tangata e mahi pai ana, no te Atua ia: tena ko te kaimahi i te kino, kahore ano ia kia kite i te Atua.\n"
                },
                "12": {
                    "verse_nr": 12,
                    "verse": "\u00b6 E korerotia paitia ana a Rimitiriu e te katoa, e te pono ano hoki: ae ra ko matou ano etahi hei kaiwhakaatu; e mohio ana koutou he pono ta matou whakaatu.\n"
                },
                "13": {
                    "verse_nr": 13,
                    "verse": "He maha nga mea hei tuhituhinga atu maku, otira e kore ahau e pai kia tuhituhi atu ki a koe ki te mangumangu, ki te pene:\n"
                },
                "14": {
                    "verse_nr": 14,
                    "verse": "E mea ana hoki ahau tera ahau e kite wawe i a koe, a e korero taua, he mangai, he mangai. Kia tau te rangimarie ki a koe. Tenei nga hoa aroha te oha atu nei ki a koe. Oha atu ki nga hoa aroha me te whakahua ano i te ingoa o tera, o tera.\n"
                }
            }
        }
    }
}