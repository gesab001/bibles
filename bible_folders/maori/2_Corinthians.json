{
    "version": "maori",
    "book_name": "2 Corinthians",
    "book_nr": "47",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na Paora, i paingia e te Atua hei apotoro ma Ihu Karaiti, na te teina hoki, na Timoti, ki te hahi a te Atua i Koriniti, ratou ko te hunga tapu katoa i Akaia puta noa:\n"
                },
                "2": {
                    "verse_nr": 2,
                    "verse": "Kia tau ki a koutou te aroha noa me te rangimarie, he mea na te Atua, na to tatou Matua, na te Ariki hoki, na Ihu Karaiti.\n"
                },
                "3": {
                    "verse_nr": 3,
                    "verse": "\u00b6 Kia whakapaingia te Atua, te Matua o to tatou Ariki, o Ihu Karaiti, te Matua o nga mahi tohu, te Atua o te whakamarie katoa;\n"
                },
                "4": {
                    "verse_nr": 4,
                    "verse": "Ko ia hoki te kaiwhakamarie i a matou i o matou paweratanga katoa, e taea ai e matou te whakamarie te hunga e pehia ana e te aha, e te aha, ma te whakamarie e whakamarie nei te Atua i a matou.\n"
                },
                "5": {
                    "verse_nr": 5,
                    "verse": "I te mea kei te hira tonu nga mamae o te Karaiti i roto i a matou, kei te pera ano te hira o to matou whakamarietanga i roto i a te Karaiti.\n"
                },
                "6": {
                    "verse_nr": 6,
                    "verse": "Na, ahakoa tukinotia matou, he mea tena kia whakamarietia ai, kia whakaorangia ai koutou; ahakoa ranei whakamarietia matou, he mea tena kia whakamarietia ai koutou, koia tena e mahi na, i a koutou ka whakaririka kau na ki aua mamae e mamae nei ho ki matou:\n"
                },
                "7": {
                    "verse_nr": 7,
                    "verse": "\u00b6 E u ana hoki to matou whakaaro ki a koutou, i te mohio iho, ka uru na koutou ki nga mamae, ka uru ano hoki koutou ki te whakamarietanga.\n"
                },
                "8": {
                    "verse_nr": 8,
                    "verse": "Kahore hoki matou e pai kia ngaro i a koutou, e oku teina, te paweratanga i tupono ki a matou i Ahia, te tino taimaha o te pehanga i a matou, nuku noa atu i to matou kaha, na poroporoaki ana matou ki te ora:\n"
                },
                "9": {
                    "verse_nr": 9,
                    "verse": "Ae, i roto ano i a matou te kupu mo te mate, kia kaua o matou whakaaro e u ki a matou ano, engari ki te Atua, ki te kaiwhakaara i te hunga mate:\n"
                },
                "10": {
                    "verse_nr": 10,
                    "verse": "Nana matou i whakaora i taua mate nui, a e whakaora ano ia: e u ana o matou whakaaro ki a ia, tera ia e whakaora tonu i a matou;\n"
                },
                "11": {
                    "verse_nr": 11,
                    "verse": "Me koutou hoki ka awhina tahi na ki ta koutou inoi mo matou; kia whakawhetai te tokomaha mo matou, mo te aroha noa na te tokomaha i homai ki a matou.\n"
                },
                "12": {
                    "verse_nr": 12,
                    "verse": "\u00b6 Ko ta matou whakamanamana hoki ko tenei, ko te whakaaetanga ake o to matou hinengaro, kei runga i te tapu, i te tapatahi o te Atua, ehara i te mea kei runga i to te kikokiko mohio, engari i to te Atua aroha noa, ta matou whakahaere i te ao, ki a koutou rawa ano ia.\n"
                },
                "13": {
                    "verse_nr": 13,
                    "verse": "Ehara hoki ta matou e tuhituhi atu nei ki a koutou i te mea ke i ta koutou e korero na i te pukapuka, e whakaae na; a e u ana toku whakaaro, e whakaae koutou taea noatia te mutunga;\n"
                },
                "14": {
                    "verse_nr": 14,
                    "verse": "Me koutou ano i whakaae mai na ko tetahi wahi ki a matou, ko matou ta koutou e whakamanamana ai, pera hoki me koutou, ko koutou ta matou e whakamanamana ai i te ra o to tatou Ariki, o Ihu.\n"
                },
                "15": {
                    "verse_nr": 15,
                    "verse": "\u00b6 Na, i toku whakapono ki tenei, i mea ahau kia haere atu i mua ra ki a koutou, kia rua ai painga ki a koutou;\n"
                },
                "16": {
                    "verse_nr": 16,
                    "verse": "Kia tika atu ma koutou na ki Makeronia, a kia hoki mai i Makeronia ki a koutou, a ma koutou e whakatika atu taku haere ki Huria.\n"
                },
                "17": {
                    "verse_nr": 17,
                    "verse": "Na, i ahau ka whakaaro i tenei, i hanga noa iho ranei toku ngakau? he whakaaro ranei no te kikokiko oku whakaaro e mea ai ahau, Ae, ae, kahore, kahore?\n"
                },
                "18": {
                    "verse_nr": 18,
                    "verse": "Otira i te mea he pono te Atua, ehara ta matou kupu ki a koutou i te ae, i te kahore.\n"
                },
                "19": {
                    "verse_nr": 19,
                    "verse": "Ko te Tama hoki a te Atua, ko Ihu Karaiti, i kauwhautia ra e matou i roto i a koutou, ara e ahau, e Hirawanu, e Timoti, ehara i te ae, i te kahore ranei, engari he ae i roto i a ia.\n"
                },
                "20": {
                    "verse_nr": 20,
                    "verse": "Pewhea ake hoki te maha o nga kupu homai a te Atua, kei roto tonu i a ia te ae; a ma roto mai hoki i a ia te Amine, hei kororia mo te Atua i roto i a tatou.\n"
                },
                "21": {
                    "verse_nr": 21,
                    "verse": "Na, ko te kaiwhakau i a matou me koutou i roto i a te Karaiti, ko te kaiwhakawahi i a tatou, ko te Atua;\n"
                },
                "22": {
                    "verse_nr": 22,
                    "verse": "Nana tatou i hiri, nana hoki i homai te wahi tuatahi, ara te Wairua ki roto ki o tatou ngakau.\n"
                },
                "23": {
                    "verse_nr": 23,
                    "verse": "Na, ka karanga ahau ki te Atua hei kaititiro mo toku wairua, he tohu naku i a koutou te haere wawe atu ai ahau ki Koriniti.\n"
                },
                "24": {
                    "verse_nr": 24,
                    "verse": "Ehara i te mea hei rangatira matou mo to koutou whakapono, engari hei hoa mahi matou i te hari mo koutou: na te whakapono hoki koutou i tu ai.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Otira kua takoto tenei i roto i ahau, kia kaua toku hokinga atu ki a koutou e waiho i runga i te pouri.\n"
                },
                "2": {
                    "verse_nr": 2,
                    "verse": "Na, ki te whakapouri hoki ahau i a koutou, ko wai hoki hei whakaora i toku ngakau? ko ia anake e whakapouritia nei e ahau.\n"
                },
                "3": {
                    "verse_nr": 3,
                    "verse": "A i tuhituhi atu ahau i taua mea nei ano ki a koutou, kei tae atu ahau, ka whakapouritia ahau e te hunga i tika nei ma ratou ahau e whakahari; i te u o toku whakaaro ki a koutou katoa, ko toku hari te hari o koutou katoa.\n"
                },
                "4": {
                    "verse_nr": 4,
                    "verse": "He nui hoki no te pouri, no te mamae o te ngakau, i tuhituhi atu ai ahau ki a koutou me nga roimata maha: ehara i te mea hei whakapouri i a koutou, engari kia matau ai koutou ki toku aroha e hira rawa nei ki a koutou.\n"
                },
                "5": {
                    "verse_nr": 5,
                    "verse": "\u00b6 Mehemea na tetahi i whakapouri, ehara i te mea e whakapouri ana ia i ahau, engari i a koutou katoa; i tetahi wahi ia, e kore nei ahau e mea rawa he nui.\n"
                },
                "6": {
                    "verse_nr": 6,
                    "verse": "E rahi ana mo taua tu tangata ko tenei whiu i whakapangia nei e te tokomaha.\n"
                },
                "7": {
                    "verse_nr": 7,
                    "verse": "Engari rawa ia me whakarere noa iho tana e koutou, ka whakamarie i a ia, kei tupono ka horomia ia e tona pouri nui rawa.\n"
                },
                "8": {
                    "verse_nr": 8,
                    "verse": "Koia ahau ka inoi ki a koutou, kia whakaukia to koutou aroha ki a ia.\n"
                },
                "9": {
                    "verse_nr": 9,
                    "verse": "Na konei ano hoki ahau i tuhituhi atu ai, hei whakamatau i a koutou, mehemea e ngohengohe ana koutou i nga mea katoa.\n"
                },
                "10": {
                    "verse_nr": 10,
                    "verse": "Ko te tangata e whakarerea ai e koutou tana, ka whakarerea ano e ahau: ko taku hoki i whakarere noa ai, mehemea i pera ahau, he whakaaro ki a koutou, i whakarerea noatia e ahau i te aroaro o te Karaiti;\n"
                },
                "11": {
                    "verse_nr": 11,
                    "verse": "Kei ra rungatia mai tatou e Hatana: ehara hoki tatou i te kuware ki ana rauhanga.\n"
                },
                "12": {
                    "verse_nr": 12,
                    "verse": "\u00b6 Na, i toku taenga ki Toroa ki te kauwhau i te rongopai o te Karaiti, a ka puare mai ki ahau tetahi kuwaha, he mea na te Ariki,\n"
                },
                "13": {
                    "verse_nr": 13,
                    "verse": "Kahore he tanga mo toku wairua, he kore i kite i toku teina, i a Taituha: heoi ka poroporoaki ahau ki a ratou, ka haere ki Makeronia.\n"
                },
                "14": {
                    "verse_nr": 14,
                    "verse": "Na, me whakawhetai ki te Atua, e mea tonu nei i a matou kia whakamanamana i roto i a te Karaiti, e whakaatu nei ma roto i a matou i te ha o tona matauranga i nga wahi katoa.\n"
                },
                "15": {
                    "verse_nr": 15,
                    "verse": "He kakara pai hoki matou no te Karaiti ki te Atua, i runga i te hunga e whakaorangia ana, i runga ano i te hunga e whakangaromia ana:\n"
                },
                "16": {
                    "verse_nr": 16,
                    "verse": "Ki tetahi he kakara no te mate ki te mate; ki tetahi he kakara no te ora ki te ora. A ko wai e tau mo enei mea?\n"
                },
                "17": {
                    "verse_nr": 17,
                    "verse": "Kahore hoki matou e pera i te tokomaha e whakatutua nei i te kupu a te Atua: engari he pera i ta te pono, he pera i ta te Atua, e korero ana matou i te aroaro o te Atua i roto i a te Karaiti.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 E timata ana ano ranei matou te whakapai ki a matou ano? e pera ana ranei me etahi atu, e mea ana matou ki etahi pukapuka whakapai ma matou ki a koutou, ma koutou ranei ki a matou?\n"
                },
                "2": {
                    "verse_nr": 2,
                    "verse": "Ko koutou ta matou pukapuka, he mea tuhituhi ki o matou ngakau, e kitea ana, e korerotia ana e nga tangata katoa:\n"
                },
                "3": {
                    "verse_nr": 3,
                    "verse": "Kua marama na hoki, ko koutou he pukapuka na te Karaiti, he mea minita na matou, ehara i te mea tuhituhi ki te mangumangu, engari ki te Wairua o te Atua ora; he teka ki nga papa kohatu, engari ki runga ki nga papa kikokiko o te ngakau.\n"
                },
                "4": {
                    "verse_nr": 4,
                    "verse": "Ko tenei tu whakaaro o matou u tonu ki ta te Atua, he mea na te Karaiti:\n"
                },
                "5": {
                    "verse_nr": 5,
                    "verse": "He teka kei a matou ake te tikanga mo te whakaaro ki tetahi aha, me te mea na matou ake ano; engari na te Atua matou i whai tikanga ai;\n"
                },
                "6": {
                    "verse_nr": 6,
                    "verse": "\u00b6 Nana hoki matou i tau ai hei minita mo te kawenata hou; he teka no te reta, engari no te wairua: he whakamate hoki ta te reta, he whakaora ia ta te wairua.\n"
                },
                "7": {
                    "verse_nr": 7,
                    "verse": "Na, mehemea te minitatanga o te mate i tuhituhia nei, i whaoa nei ki nga kohatu, i puta kororia mai, i kore ai e taea e nga tama a Iharaira te titiro matatau atu ki te mata o Mohi i te kororia o tona mata; he kororia ia e memeha ana:\n"
                },
                "8": {
                    "verse_nr": 8,
                    "verse": "E kore ianei e nui noa atu te kororia o te minitatanga o te wairua?\n"
                },
                "9": {
                    "verse_nr": 9,
                    "verse": "Na, mehemea te minitatanga o te whakatau he he kororia, heoi hira rawa atu te kororia o te minitatanga o te tika.\n"
                },
                "10": {
                    "verse_nr": 10,
                    "verse": "He pono hoki, kahore te mea i whakakororiatia i whai kororia i tenei wahi, ara na te kororia e hira rawa nei.\n"
                },
                "11": {
                    "verse_nr": 11,
                    "verse": "Mehemea hoki he kororia to te mea e memeha ana, nui noa atu te kororia o te mea pumau.\n"
                },
                "12": {
                    "verse_nr": 12,
                    "verse": "\u00b6 Na, i a matou ka tumanako nei ki tenei, nui atu to matou maia ki te korero:\n"
                },
                "13": {
                    "verse_nr": 13,
                    "verse": "Kahore ano e pera me Mohi i maka nei i te hipoki ki tona mata, kei titiro matatau atu nga tama a Iharaira ki te tukunga iho o te mea e memeha haere ana:\n"
                },
                "14": {
                    "verse_nr": 14,
                    "verse": "Otira i whakapakeketia o ratou hinengaro: no te mea taea noatia mai tenei ra i te korerotanga o te kawenata tawhito e mau tonu ana taua hipoki ra ano, kahore ano i hurahia; i roto ia i a te Karaiti ka whakakahoretia.\n"
                },
                "15": {
                    "verse_nr": 15,
                    "verse": "Na, tae noa mai ki tenei ra, ki te korerotia a Mohi, e takoto ana he hipoki ki runga i to ratou ngakau.\n"
                },
                "16": {
                    "verse_nr": 16,
                    "verse": "Na, kia huri ki te Ariki, ka tangohia te hipoki.\n"
                },
                "17": {
                    "verse_nr": 17,
                    "verse": "Na, ko te Ariki, ko te Wairua ia; ko te wahi i noho ai te Wairua o te Ariki, kei reira te tikanga herekore.\n"
                },
                "18": {
                    "verse_nr": 18,
                    "verse": "Ko tatou katoa ia kahore he hipoki mo te mata, e whakaahua ana i te kororia o te Atua, ano kei roto i te whakaata, a e whakaputaia ketia ana kia rite ki taua ahua ano, he kororia hono iho ki te kororia, i runga i ta te Wairua o te Ariki.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "\u00b6 Na konei, i te mea kei a matou tenei mahi minita, i te mea ka tohungia nei matou, kahore matou e ngakaukore;\n"
                },
                "2": {
                    "verse_nr": 2,
                    "verse": "Engari kua whakarerea e matou nga mea huna o te whakama, kore ake matou e haere i runga i te tinihanga, kahore hoki e maminga ki te kupu a te Atua: ka waiho ia ko te whakapuakanga o te pono hei whakaatu i to matou pai ki te hinengaro tangata i te aroaro o te Atua.\n"
                },
                "3": {
                    "verse_nr": 3,
                    "verse": "Na, ki te mea he mea hipoko ta matou rongopai, he mea hipoki ki te hunga e whakangaromia ana:\n"
                },
                "4": {
                    "verse_nr": 4,
                    "verse": "I roto nei i a ratou te atua o tenei ao, e whakamatapo ana i nga whakaaro o te hunga kore whakapono, kei whitingia ratou e te marama o te rongopai o te kororia o te Karaiti, ko ia nei te ahua o te Atua.\n"
                },
                "5": {
                    "verse_nr": 5,
                    "verse": "He teka hoki ko matou te kauwhautia nei e matou, engari ko Karaiti Ihu hei Ariki, a ko matou nei hei pononga ma koutou, he whakaaro ki a Ihu.\n"
                },
                "6": {
                    "verse_nr": 6,
                    "verse": "Ko te Atua hoki nana nei i ki te marama kia whiti i roto i te pouri, kua whiti ki roto ki o matou ngakau, hei homai i te marama o te matauranga o te kororia o te Atua i te mata o Ihu Karaiti.\n"
                },
                "7": {
                    "verse_nr": 7,
                    "verse": "Ko tenei taonga ia o matou kei roto i te oko oneone, kia kiia ai te kaha nui whakaharahara no te Atua, ehara hoki i a matou;\n"
                },
                "8": {
                    "verse_nr": 8,
                    "verse": "\u00b6 E akina ana matou i nga taha katoa, heoi kahore e pau te whakaaro; e raruraru ana, heoi kahore e ngakaukore;\n"
                },
                "9": {
                    "verse_nr": 9,
                    "verse": "E whakatoia ana, heoi kahore i whakarerea; e taia ana ki raro, heoi kahore i whakangaromia;\n"
                },
                "10": {
                    "verse_nr": 10,
                    "verse": "E mau tonu ana hoki te matenga o Ihu ki o matou tinana, i a matou e haereere nei; kia marama ai to Ihu ora i roto i o matou tinana.\n"
                },
                "11": {
                    "verse_nr": 11,
                    "verse": "Ko matou hoki e ora nei, e tukua tonutia ana ki te mate mo te whakaaro ki a Ihu, kia marama ai hoki to Ihu ora i roto i o matou kikokiko matemate.\n"
                },
                "12": {
                    "verse_nr": 12,
                    "verse": "Na ko te mate te mahi ana i roto i a matou, ko te ora ia i roto i a koutou.\n"
                },
                "13": {
                    "verse_nr": 13,
                    "verse": "Otira, i te mea kei a matou taua wairua ra ano o te whakapono, te mea i tuhituhia ra, i whakapono ahau, koia ahau i korero ai; whakapono ana ano matou, koia hoki matou ka korero nei;\n"
                },
                "14": {
                    "verse_nr": 14,
                    "verse": "E matau ana hoki matou, tera te kaiwhakaara o te Ariki, o Ihu, e whakaara ano hoki i a matou me Ihu, e whakatu ngatahi ano i a matou me koutou.\n"
                },
                "15": {
                    "verse_nr": 15,
                    "verse": "Hei painga hoki ki a koutou na mea katoa, kia waiho ai ma te aroha noa, e whakanuia nei e te tokomaha, e whakawhetai, kia hira rawa ai te kororia o te Atua.\n"
                },
                "16": {
                    "verse_nr": 16,
                    "verse": "Koia hoki tatou te ngakaukore ai; heoi ahakoa haere iho tatou ki te pirau, ara to waho tangata, e whakahoutia ana ano to roto i tenei ra, i tenei ra.\n"
                },
                "17": {
                    "verse_nr": 17,
                    "verse": "Ko to tatou mamae mama nei hoki, rangitahi kau nei, hei whakawhiwhi i a tatou kia tino nui haere rawa atu te taimaha o te kororia, he mea mau tonu;\n"
                },
                "18": {
                    "verse_nr": 18,
                    "verse": "I a tatou kahore nei e titiro ki nga mea e kitea ana, engari ki nga mea kahore e kitea: he mea nonaianei noa hoki nga mea e kitea ana; he mea mau tonu ia nga mea kahore e kitea.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "\u00b6 E matau ana hoki tatou, ki te wahia to tatou whare wharau, te mea whenua nei, he whare ano to tatou, he mea hanga na te Atua, ehara i te whare hanga e te ringa, he mea mau tonu, i nga rangi.\n"
                },
                "2": {
                    "verse_nr": 2,
                    "verse": "He pono hoki i tenei e aue ana tatou, e hiahia ana ki to tatou whare o te rangi hei kakahu mo tatou:\n"
                },
                "3": {
                    "verse_nr": 3,
                    "verse": "Mehemea ia ki te whai kakahu tatou, e kore e rokohanga mai e noho tahanga ana.\n"
                },
                "4": {
                    "verse_nr": 4,
                    "verse": "Kei te aue hoki tatou, te hunga i tenei whare wharau, i te taimaha: ehara i te mea e hiahia ana kia unuhia o tatou nei, engari kia kakahuria iho kia horomia ai te mea matemate e te ora.\n"
                },
                "5": {
                    "verse_nr": 5,
                    "verse": "Na, ko te kaihanga i a tatou mo taua mea nei ano, ko te Atua, nana nei hoki i homai ki a tatou te wahi tuatahi, ara te Wairua.\n"
                },
                "6": {
                    "verse_nr": 6,
                    "verse": "No reira i te mea e maia tonu ana tatou, e matau ana hoki, i a tatou e noho nei i te tinana, he mea motu ke mai i te Ariki ta tatou noho:\n"
                },
                "7": {
                    "verse_nr": 7,
                    "verse": "Ko ta tatou haere hoki kei runga i te whakapono, kahore i runga i te titiro;\n"
                },
                "8": {
                    "verse_nr": 8,
                    "verse": "E mea ana ahau, e maia ana ano tatou, ko ta tatou hoki e tino pai ai, kia noho motu ke i te tinana, kia noho ai i te Ariki.\n"
                },
                "9": {
                    "verse_nr": 9,
                    "verse": "Koia hoki tatou ka whai nei, ahakoa i konei e noho ana, ahakoa e noho ke ana, kia ahuarekaina mai tatou e ia.\n"
                },
                "10": {
                    "verse_nr": 10,
                    "verse": "Kua takoto hoki te tikanga kia kitea tatou katoa ki mua i te nohoanga whakawa o te Karaiti; kia riro mai ai i tenei, i tenei, nga mea i mahia i te tinana, kia rite hoki ki tana i mahi ai, ahakoa pai, ahakoa kino.\n"
                },
                "11": {
                    "verse_nr": 11,
                    "verse": "Na, ka matau nei matou ki te wehi o te Atua, ka kukume matou i nga tangata, otira e kitea ana ano matou e te Atua; a e u ana toku whakaaro, kua kitea ano matou e o koutou hinengaro.\n"
                },
                "12": {
                    "verse_nr": 12,
                    "verse": "\u00b6 Ehara i te mea e whakapai ana ano matou i a matou ki a koutou, engari e korero ana hei hoatu i te take ki a koutou e whakamanamana ai koutou ki a matou, kia ai ai he mea hei whakautu ma koutou ki te hunga e whakamanamana ana ki to te kanohi, kah ore ki to te ngakau.\n"
                },
                "13": {
                    "verse_nr": 13,
                    "verse": "Ahakoa hoki porangi matou, hei mea ia mo te Atua: ahakoa ranei tika o matou mahara, hei mea mo koutou.\n"
                },
                "14": {
                    "verse_nr": 14,
                    "verse": "E akiakina ana hoki matou e te aroha o te Karaiti; i a matou e whakaaro ana i tenei, kotahi i mate mo te katoa, no reira he hunga mate te katoa;\n"
                },
                "15": {
                    "verse_nr": 15,
                    "verse": "I mate hoki ia mo te katoa, kia kaua ai te hunga e ora ana e ora mo ratou ano a muri ake nei, engari mo tenei i mate nei mo ratou, a i ara ake ano.\n"
                },
                "16": {
                    "verse_nr": 16,
                    "verse": "\u00b6 No reira a mua ake nei e kore matou e matau ki te tangata, ara ki tona kikokiko: ae ra, ahakoa matau matou ki a te Karaiti, ara ki tona kikokiko, otiia e kore matou e matau pena ki a ia a mua ake nei.\n"
                },
                "17": {
                    "verse_nr": 17,
                    "verse": "Na ki te mea kei roto i a te Karaiti tetahi, he mahinga hou ia: kua pahemo nga mea tawhito, na kua hou nga mea katoa.\n"
                },
                "18": {
                    "verse_nr": 18,
                    "verse": "Ko te putake ia o nga mea katoa ko te Atua, i hohou nei i ta tatou rongo ki a ia i runga i a te Karaiti, a homai ana e ia ki a matou te minitatanga o te houhanga rongo;\n"
                },
                "19": {
                    "verse_nr": 19,
                    "verse": "Ara, i roto te Atua i a te Karaiti e hohou ana i ta te ao rongo ki a ia, kore ake e whakairia ki a ratou o ratou he; a kua tukua mai ki a matou te kupu mo te houhanga rongo.\n"
                },
                "20": {
                    "verse_nr": 20,
                    "verse": "Na he karere matou na te Karaiti, me te mea ano ko te Atua tenei kei roto i a matou e karanga ana; ko matou hei whakakapi mo te Karaiti ki te tohe atu kia koutou, kia hohia ta koutou rongo ki te Atua.\n"
                },
                "21": {
                    "verse_nr": 21,
                    "verse": "Ko ia, kihai nei i matau ki te hara, meinga ana hei hara mo tatou, kia meinga ai tatou ko te tika o te Atua i roto i a ia.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "\u00b6 Na tenei matou ona hoa mahi te tohe atu nei i a koutou, kia kaua e kore hua te rironga mai o te aroha noa o te Atua i a koutou;\n"
                },
                "2": {
                    "verse_nr": 2,
                    "verse": "E mea ana hoki ia, No te wa manakohanga atu i whakarongo ai ahau ki a koe, awhinatia ana hoki koe e ahau i te ra o te whakaoranga: nana, tenei te wa manakohanga: nana, tenei te wa manakohanga mai; nana, tenei te ra o te whakaoranga.\n"
                },
                "3": {
                    "verse_nr": 3,
                    "verse": "E kore hoki e hoatu e matou tetahi take e he ai, ahakoa i te aha, kei whakahengia ta matou mahi minita;\n"
                },
                "4": {
                    "verse_nr": 4,
                    "verse": "Engari i nga mea katoa e whakakite ana i a matou, he minita na te Atua, i runga i te hua o te manawanui, i nga tukinotanga, i nga aitua, i nga rarunga,\n"
                },
                "5": {
                    "verse_nr": 5,
                    "verse": "I nga whiunga, i nga hereheretanga, i nga ngangaretanga, i nga mauiuitanga, i nga mataaratanga, i nga nohoanga pukutanga;\n"
                },
                "6": {
                    "verse_nr": 6,
                    "verse": "I runga i te kinokore, i te matauranga, i te manawanui, i te ngakau ngawari, i te Wairua Tapu, i te aroha tinihangakore,\n"
                },
                "7": {
                    "verse_nr": 7,
                    "verse": "I runga i te kupu o te pono, i te kaha o te Atua, i nga mea whawhai o te tika ki matau, ki maui,\n"
                },
                "8": {
                    "verse_nr": 8,
                    "verse": "I rungia i te kororia, i te honorekore, i te kupu kino, i te kupu pai; me te mea he hunga tinihanga, a he hunga pono ano:\n"
                },
                "9": {
                    "verse_nr": 9,
                    "verse": "Me te mea kahore e mohiotia, otiia e mohiotia nuitia ana; me te mea ka mate, heoi tenei ano matou te ora nei; me te mea e pakia ana, heoi kahore e whakamatea;\n"
                },
                "10": {
                    "verse_nr": 10,
                    "verse": "Me te mea e pouri ana, heoi e hari tonu ana; me te mea e rawakore ana, heoi e mea ana i te tokomaha kia whai taonga; me te mea kahore a matou aha, otiia kei a matou nga mea katoa.\n"
                },
                "11": {
                    "verse_nr": 11,
                    "verse": "\u00b6 Tuwhera tonu o matou mangai ki a koutou, e nga Koriniti, kua nui to matou ngakau.\n"
                },
                "12": {
                    "verse_nr": 12,
                    "verse": "Ehara i te mea no matou te kuiti i a koutou, engari no o koutou ngakau te kuiti.\n"
                },
                "13": {
                    "verse_nr": 13,
                    "verse": "Na, hei utu e rite ana, he kupu tenei naku ki aku tamariki, kia whakanuia ano hoki koutou.\n"
                },
                "14": {
                    "verse_nr": 14,
                    "verse": "Kei iokatia ketia koutou ki te hunga whakaponokore: no hea hoki te whakahoatanga o te tika raua ko te tutu? no hea hoki te huihuinga tahitanga o te marama ki te pouri?\n"
                },
                "15": {
                    "verse_nr": 15,
                    "verse": "Ko ehea mea a te Karaiti i huihuia ki a Periara? na tehea wahi ranei i huanga ai te tangata whakapono ki te tangata whakaponokore?\n"
                },
                "16": {
                    "verse_nr": 16,
                    "verse": "A kei hea he tatanga mo te whare tapu o te Atua ki nga whakapakoko? he whare tapu hoki koutou no te Atua ora; ko ta te Atua hoki tena i mea ai, ka noho ahau i roto i a ratou, ka haereere ahau i roto i a ratou; a ko ahau hei Atua mo ratou, ko rat ou hoki hei iwi maku.\n"
                },
                "17": {
                    "verse_nr": 17,
                    "verse": "Mo konei, Puta mai i roto i a ratou, kia motu ke, e ai ta te Ariki. Kaua hoki e pa ki te mea poke; a ka riro mai koutou i ahau;\n"
                },
                "18": {
                    "verse_nr": 18,
                    "verse": "Ko ahau ano hoki hei Matua mo koutou, ko koutou hoki hei tama hei tamahine ki ahau, e ai ta te Ariki Kaha Rawa.\n"
                }
            }
        },
        "7": {
            "chapter_nr": 7,
            "chapter": {
                "1": {
                    "verse_nr": 1,
                    "verse": "\u00b6 Na, i a tatou ka whiwhi nei ki enei kupu whakaari, e oku hoa aroha, tahuri tatou ki te horoi atu i a tatou i nga mea poke katoa o te kikokiko, o te wairua, me te whai ano ki te tino tapu i runga i te wehi ki te Atua.\n"
                },
                "2": {
                    "verse_nr": 2,
                    "verse": "Manako mai ki a matou; kahore a matou whakahaere he ki tetahi, kahore matou i kukume i tetahi ki te kino, kahore a matou whakapati i nga taonga a tetahi.\n"
                },
                "3": {
                    "verse_nr": 3,
                    "verse": "Ehara taku kupu nei i te mea hei whakatau he ki a koutou: kua mea atu na hoki ahau, kei o matou ngakau koutou mo te mate tahi, mo te ora tahi.\n"
                },
                "4": {
                    "verse_nr": 4,
                    "verse": "Nui atu toku maia ki te korero ki a koutou, nui atu toku whakamanamana mo koutou: ki tonu ahau i te whakamarie, hira ake toku koa i o matou matenga katoa.\n"
                },
                "5": {
                    "verse_nr": 5,
                    "verse": "\u00b6 I to matou taenga mai hoki ki Makeronia, kihai i whai okiokinga to matou kikokiko, heoi mate ana matou i nga taha katoa; i waho ko nga whawhai, i roto ko nga mataku.\n"
                },
                "6": {
                    "verse_nr": 6,
                    "verse": "Otira na te kaiwhakamarie o te hunga e whakaititia ana, ara na te Atua, nana matou i whakamarie, i a Taituha ka tae mai nei;\n"
                },
                "7": {
                    "verse_nr": 7,
                    "verse": "Ehara i te mea na tona taenga mai anake, engari na te whakamarietanga ano hoki i whakamarietia ai ia e koutou, i tana korerotanga mai ki a matou i to koutou hiahia nui, i to koutou tangi, i to koutou ngakau nui ki ahau; a ka koa rawa ahau.\n"
                },
                "8": {
                    "verse_nr": 8,
                    "verse": "Ahakoa hoki i whakapouritia koutou e ahau ki taku pukapuka, kahore ahau i te mea e he ana ahau, ahakoa i mahara pera i mua ra: kua kite nei hoki ahau na taua pukapuka koutou i mea kia pouri, ara pouri potopoto nei.\n"
                },
                "9": {
                    "verse_nr": 9,
                    "verse": "E hari ana tenei ahau, ehara i te mea mo te whakapouritanga i a koutou, engari no te mea i whakapouritia koutou a ripeneta iho: ko to koutou pouri hoki no ta te Atua, e kore noa iho ai koutou e whai he i a matou.\n"
                },
                "10": {
                    "verse_nr": 10,
                    "verse": "E meinga ana hoki e ta te Atua pouri he ripeneta e ora ai, he ripeneta kahore ona haku: ko ta te pouri ia o te ao e mahi ai he mate.\n"
                },
                "11": {
                    "verse_nr": 11,
                    "verse": "Titiro hoki, ko taua mea nei ano, ko ta te Atua whakapouritanga i a koutou, na, tana mahinga nui i roto i a koutou, ae ra, nga kupu whakatikatika i a koutou, te riri, te wehi, te hiahia, te ngakau nui, te whakapa riri! I nga mea katoa kua whakak ite nui koutou, kahore o koutou hara i tenei mea.\n"
                },
                "12": {
                    "verse_nr": 12,
                    "verse": "\u00b6 No reira, ahakoa i tuhituhi ahau ki a koutou, kahore ahau i tuhituhi atu mo te tangata nana te he, mo te tangata ranei ki a ia nei te he, engari kia whakakitea ai ki a koutou i te aroaro o te Atua te nui o to koutou matapopore ki a matou.\n"
                },
                "13": {
                    "verse_nr": 13,
                    "verse": "Koia matou i whai marietanga ai: a i to matou whakamarietanga hira noa ake to matou koa i te koa hoki o Taituha, no te mea kua whakahauoratia tona wairua e koutou katoa.\n"
                },
                "14": {
                    "verse_nr": 14,
                    "verse": "Mehemea hoki ahau i whakamanamana ki a ia ki tetahi mea a koutou, kahore ahau i meinga kia whakama; no te mea i korerotia e matou nga mea katoa ki a koutou i runga i te pono, waihoki ko to matou whakamanamana, i meinga nei e ahau i te aroaro o T aituha, kua kitea he pono.\n"
                },
                "15": {
                    "verse_nr": 15,
                    "verse": "A hira ake ano hoki tona ngakau aroha ki a koutou, i a ia e mahara ana ki te ngohengohe o koutou katoa, ki te wehi me te wiri i manako ai koutou ki a ia.\n"
                },
                "16": {
                    "verse_nr": 16,
                    "verse": "E hari ana ahau, no te mea ka marama toku whakaaro ki a koutou i nga mea katoa.\n"
                }
            }
        },
        "8": {
            "chapter_nr": 8,
            "chapter": {
                "1": {
                    "verse_nr": 1,
                    "verse": "\u00b6 Na, he whakarite atu tenei na matou ki a koutou, e oku teina, i te aroha noa o te Atua kua homai nei ki nga hahi o Makeronia;\n"
                },
                "2": {
                    "verse_nr": 2,
                    "verse": "Ahakoa he nui te whakamatautauranga a nga mate, whakaputaina nuitia ana mai e te nui o to ratou koa, i roto i to ratou tino rawakoretanga, nga tahua o ta ratou manaaki.\n"
                },
                "3": {
                    "verse_nr": 3,
                    "verse": "Ko ahau hei kaiwhakaatu, hihiko tonu ratou ki te tapae i nga mea i taea e ratou, ae ra, i nga mea ano kihai i taea e ratou;\n"
                },
                "4": {
                    "verse_nr": 4,
                    "verse": "Me te nui o ta ratou tohe ki a matou, kia manako matou ki tenei aroha noa, kia uru tahi hoki ki te mahi ki te hunga tapu:\n"
                },
                "5": {
                    "verse_nr": 5,
                    "verse": "Kihai hoki ratou i pera me ta matou i whakaaro ai, engari i te tuatahi tuku ana ratou i a ratou ano ki te Ariki, ki a matou hoki i runga i ta te Atua i pai ai.\n"
                },
                "6": {
                    "verse_nr": 6,
                    "verse": "Koia matou i whakahau ai i a Taituha, nana hoki tena mahi i timata, mana ano e whakaoti tenei aroha noa hoki i roto i a koutou.\n"
                },
                "7": {
                    "verse_nr": 7,
                    "verse": "\u00b6 Na, e hua na i a koutou nga mea katoa, te whakapono, te whai kupu, te matauranga, te whakaaro hohonu, me to koutou aroha ano ki a matou, kia hua ano hoki tenei mahi aroha noa a koutou.\n"
                },
                "8": {
                    "verse_nr": 8,
                    "verse": "Ehara taku i te korero a ture, engari he mea i te kakama o era atu, hei whakamatautau ano i te pono o to koutou aroha.\n"
                },
                "9": {
                    "verse_nr": 9,
                    "verse": "E matau ana hoki koutou ki te aroha noa o to tatou Ariki, o Ihu Karaiti, ara i a ia e whai taonga ana, whakarawakoretia iho ana ia, he whakaaro ki a koutou, kia whai taonga ai koutou i tona rawakoretanga.\n"
                },
                "10": {
                    "verse_nr": 10,
                    "verse": "A ka hoatu nei ahau i toku whakaaro mo tenei: he mea pai hoki tenei mo koutou, ko koutou na te tuatahi ki te timata i tera tau, ehara i te mea ko te mahi anake, engari ko te hiahia ano hoki.\n"
                },
                "11": {
                    "verse_nr": 11,
                    "verse": "Na inaianei whakaotia hoki te mahi; i hihiko na te whakaaro i mua, kia whai otinga hoki i roto i to koutou kaha.\n"
                },
                "12": {
                    "verse_nr": 12,
                    "verse": "Ki te mea hoki kei kona te ngakau hihiko, ka whakaaroa ko nga mea i te tangata, haunga nga mea kahore i a ia.\n"
                },
                "13": {
                    "verse_nr": 13,
                    "verse": "Ehara taku korero i tenei, kia mama ai etahi, a ko koutou kia taimaha;\n"
                },
                "14": {
                    "verse_nr": 14,
                    "verse": "Engari kia taurite; ko nga mea a koutou i hira i tenei wa hei mea mo to ratou hapa, a ko nga mea a ratou e hira hei mea ma koutou ina hapa; kia rite ai:\n"
                },
                "15": {
                    "verse_nr": 15,
                    "verse": "Kia pera me te mea i tuhituhia, Ko te tangata i nui tana whakaemi kahore he tuhene; ko te tangata i nohinohi tana kihai i hapa.\n"
                },
                "16": {
                    "verse_nr": 16,
                    "verse": "\u00b6 Otiia me whakawhetai atu ki te, Atua, nana nei i homai ki roto ki te ngakau o Taituha taua kakama mo koutou.\n"
                },
                "17": {
                    "verse_nr": 17,
                    "verse": "I tahuri mai hoki ia ki ta matou whakahau; he nui no tona kakama i hihiko ai ia ki te haere atu ki a koutou.\n"
                },
                "18": {
                    "verse_nr": 18,
                    "verse": "A na matou i tono tahi atu me ia te teina, ka paku nei ki nga hahi katoa te whakamoemiti ki a ia i roto i te rongopai;\n"
                },
                "19": {
                    "verse_nr": 19,
                    "verse": "A ehara i te mea ko tera anake, engari i whiriwhiria ano hoki ia hei hoa haere mo matou, ki te kawe i tenei aroha noa e mahia nei e matou hei whakakororia mo te Ariki, hei whakakite hoki i to matou hihiko:\n"
                },
                "20": {
                    "verse_nr": 20,
                    "verse": "Me te tupato ano, kei whai kupu tetahi tangata ki a matou mo enei taonga maha e whakahaerea nei e matou:\n"
                },
                "21": {
                    "verse_nr": 21,
                    "verse": "E whakaaro ana hoki matou ki nga mea rangatira, ehara i te mea i te aroaro anake o te Ariki, engari i te aroaro ano o nga tangata.\n"
                },
                "22": {
                    "verse_nr": 22,
                    "verse": "A kua tonoa atu ano e matou hei hoa mo raua to matou teina, kua maha nei o matou kitenga i tona uaua i nga mea maha, heoi nui ke atu tona uaua inaianei, na te nui o te u o tona whakaaro ki a koutou.\n"
                },
                "23": {
                    "verse_nr": 23,
                    "verse": "Ki te ui tetahi mo Taituha, ko ia toku hoa, he hoa mahi noku ki a koutou: ki te ui ranei mo o matou teina, he karere ratou na nga hahi, he kororia no te Karaiti.\n"
                },
                "24": {
                    "verse_nr": 24,
                    "verse": "Na, whakakitea e koutou ki a ratou i te aroaro o nga hahi te tohu o to koutou aroha, o ta matou whakamanamana hoki mo koutou.\n"
                }
            }
        },
        "9": {
            "chapter_nr": 9,
            "chapter": {
                "1": {
                    "verse_nr": 1,
                    "verse": "\u00b6 Na, Mo te minitatanga ki te hunga tapu, kahore noa he tikanga i tuhituhi atu ai ahau ki a koutou:\n"
                },
                "2": {
                    "verse_nr": 2,
                    "verse": "E mohio ana hoki ahau ki to koutou ngakau hihiko, i whakamanamanatia ai koutou e ahau ki nga tangata o Makeronia, ara ko ta Akaia kua rite noa ake i tera tau ra ano; a he tokomaha o ratou i oho i to koutou ngakau hihiri.\n"
                },
                "3": {
                    "verse_nr": 3,
                    "verse": "Heoi kua tonoa atu nei e ahau nga teina, kei whakakahoretia tenei wahi o taku whakamanamana ki ta koutou mahi; kia rite ai ta koutou, kia pera ai me taku i mea ai:\n"
                },
                "4": {
                    "verse_nr": 4,
                    "verse": "Kei tupono ka haere atu i ahau etahi o Makeronia, a ka rokohanga atu kahore ano kia rite noa ta koutou, na, ko te whakama mo matou, e kore matou e ki mo koutou, i tenei whakamanamana e kaha nei.\n"
                },
                "5": {
                    "verse_nr": 5,
                    "verse": "Koia ahau i whakaaro ai he tika kia whakahaua nga teina, kia haere atu ratou i mua ki a koutou, kia wawe te rite i a ratou tenei manaaki a koutou kua korerotia ra, kia noho rite, kia tu a manaaki ai, kei rite ki te mea e manawapatia ana.\n"
                },
                "6": {
                    "verse_nr": 6,
                    "verse": "\u00b6 Ko taku ia tenei, He torutoru a tetahi i rui ai, he torutoru ano ana e kokoti ai; a ko te mea he maha ana i rui ai, he maha ano ana e kokoti ai.\n"
                },
                "7": {
                    "verse_nr": 7,
                    "verse": "Kia rite te mahi a ia tangata ki tana i whakaaro ai i roto i tona ngakau; kaua e tu a pouri, kaua e whakauaua: ko ta te Atua hoki e aroha ai, ko te tangata ringa mahorahora.\n"
                },
                "8": {
                    "verse_nr": 8,
                    "verse": "E taea ano hoki e te Atua te mea kia hira nga aroha noa katoa ki a koutou; na, i te mea ka ranea na o koutou taonga i nga mea katoa i nga wa katoa, kia hira ano a koutou mahi pai katoa:\n"
                },
                "9": {
                    "verse_nr": 9,
                    "verse": "Kia rite ai ki te mea i tuhituhia, Kua titaritaria e ia, kua hoatu e ia ki te hunga rawakore: he pumau tonu tona tika ake ake.\n"
                },
                "10": {
                    "verse_nr": 10,
                    "verse": "Na ma te kaihomai i te purapura ki te kaiwhakato, i te taro hoki hei kai, e homai, e mea kia maha ta koutou e whakato ai, e whakanui hoki nga hua o to koutou tika;\n"
                },
                "11": {
                    "verse_nr": 11,
                    "verse": "Me te hua ano o koutou taonga i nga mea katoa hei ohaoha, e puta ai i a matou nga whakawhetai ki te Atua.\n"
                },
                "12": {
                    "verse_nr": 12,
                    "verse": "Na tenei mahi hoki e minitatia nei i whiwhi ai te hunga tapu ki nga mea i kore i a ratou, a na reira ano i hua noa atu ai nga whakawhetai ki te Atua;\n"
                },
                "13": {
                    "verse_nr": 13,
                    "verse": "Na te mea hoki ka kitea koutou i tenei mahi minita, ka whakakororia ratou i te Atua mo koutou kua whakaae nei, kua ngohengohe nei ki te rongopai o te Karaiti, a mo to koutou pono ki a koutou ohaoha ki a ratou me te katoa;\n"
                },
                "14": {
                    "verse_nr": 14,
                    "verse": "I a ratou ano e inoi ana mo koutou, me te koingo ano ratou ki a koutou, he whakaaro hoki ki te aroha noa o te Atua ka nui rawa nei ki a koutou.\n"
                },
                "15": {
                    "verse_nr": 15,
                    "verse": "Me whakawhetai ki te Atua mo tana mea homai noa, e kore nei e taea te korero.\n"
                }
            }
        },
        "10": {
            "chapter_nr": 10,
            "chapter": {
                "1": {
                    "verse_nr": 1,
                    "verse": "\u00b6 Na, naku ake, na Paora, tenei tohe ki a koutou na te tikanga mahaki me te ngakau ngawari o te Karaiti, he mea iti nei ahau i ahau i kona i roto i a koutou, i tawhiti nei ia e maia ana ki a koutou:\n"
                },
                "2": {
                    "verse_nr": 2,
                    "verse": "Ae ra, e tohe ana ahau ki a koutou, kia kaua ahau ina tae atu e maro ki te whakaputa i te maia, pera me taku e mea nei kia maia ki etahi, e whakaaro nei ki a matou, ano ko ta matou whakahere no te kikokiko.\n"
                },
                "3": {
                    "verse_nr": 3,
                    "verse": "No te mea ahakoa haereere matou i roto i te kikokiko, ehara i te kikokiko ta matou whawhai;\n"
                },
                "4": {
                    "verse_nr": 4,
                    "verse": "Ehara hoki nga rakau o ta matou pakanga i te mea no te kikokiko, engari he kaha i roto i te Atua hei whakahoro i nga pa kaha:\n"
                },
                "5": {
                    "verse_nr": 5,
                    "verse": "Horo ana i a matou nga whakaaroaronga me nga mea ikeike katoa e whakakake ana kite matauranga ki te Atua, a riro parau mai ana nga whakaaro katoa, ka meinga kia ngohengohe ki a te Karaiti;\n"
                },
                "6": {
                    "verse_nr": 6,
                    "verse": "Me te noho rite ano ki te whakapa riri mo nga mahi tutu katoa, ina tino ngohengohe rawa koutou.\n"
                },
                "7": {
                    "verse_nr": 7,
                    "verse": "\u00b6 E titiro ana koutou ki nga mea kei mua i to koutou mata. Ki te u te whakaaro o tetahi no te Karaiti ia, me mahara ia ki tenei mea ano hoki, no te Karaiti ia, pena ano hoki matou.\n"
                },
                "8": {
                    "verse_nr": 8,
                    "verse": "Ahakoa hoki ahua rahi ake taku whakamanamana mo nga tikanga i a matou nei, na te Ariki nei i homai hei hanga ake i a koutou, ehara i te mea hei tuku i a koutou ki raro, e kore ahau e meinga kia whakama:\n"
                },
                "9": {
                    "verse_nr": 9,
                    "verse": "Kia kaua ahau e meatia e whakawehi ana i a koutou ki aku pukapuka.\n"
                },
                "10": {
                    "verse_nr": 10,
                    "verse": "Ko ana pukapuka hoki, e ai ki ta ratou, he taimaha, he kaha; ko tona tinana ia i a ia i konei he ngoikore, ko tana korero he korekore noa iho.\n"
                },
                "11": {
                    "verse_nr": 11,
                    "verse": "Kia mahara taua tu tangata ki tenei, na ko to matou ahua i nga kupu o nga pukapuka i a matou e ngaro mai nei, koia ano to matou rite ki nga mahi me i kona matou.\n"
                },
                "12": {
                    "verse_nr": 12,
                    "verse": "\u00b6 E kore hoki matou e maia ki te whakauru atu, ki te whakariterite ranei i a matou ki etahi e whakapai nei ki a ratou ano: i a ratou ia e mehua nei i a ratou ki a ratou ano, e whakariterite nei i a ratou ki a ratou ano, kahore o ratou matauranga.\n"
                },
                "13": {
                    "verse_nr": 13,
                    "verse": "E kore hoki matou e whakamanamana ki tua atu i to matou mehua, engari ka rite ki te mehua o te wahanga i whakaritea mai e te Atua ma matou, e tae atu ai ki a koutou rawa.\n"
                },
                "14": {
                    "verse_nr": 14,
                    "verse": "Kahore hoki a matou totoro noa atu, e kiia ai kahore he taenga atu mo matou ki a koutou: i tae atu na hoki matou ki a koutou rawa na i runga i te rongopai o te Karaiti:\n"
                },
                "15": {
                    "verse_nr": 15,
                    "verse": "E kore hoki matou e whakamanamana ki ko atu i to matou mehua, ara, ki nga mahi a etahi atu; engari e u ana to matou whakaaro, ka tupu haere to koutou whakapono, ka ai koutou hei whakanui i a matou, e tino rite rawa ai ki to matou ruri;\n"
                },
                "16": {
                    "verse_nr": 16,
                    "verse": "Kia kauwhautia ai te rongopai ki nga wahi i ko atu i a koutou, kia kaua hoki e whakamanamana i runga i to te tangata ke ruri ki nga mea e noho tata ana ki to matou ringa.\n"
                },
                "17": {
                    "verse_nr": 17,
                    "verse": "Ki te whakamanamana ia tetahi, me whakamanamana ia ki te Ariki.\n"
                },
                "18": {
                    "verse_nr": 18,
                    "verse": "He teka hoki ko te tangata e whakapai ana ki a ia ano ka tikangatia, engari ko ta te Ariki e whakapai ai.\n"
                }
            }
        },
        "11": {
            "chapter_nr": 11,
            "chapter": {
                "1": {
                    "verse_nr": 1,
                    "verse": "\u00b6 Ko taku e hiahia nei kia ata hanga mai koutou ki ahau, kia iti nei, i ahau e wairangi nei: ae ra, kia ata hanga mai ano ki ahau.\n"
                },
                "2": {
                    "verse_nr": 2,
                    "verse": "Nui atu hoki toku ngakau ki a koutou, he ngakau no te Atua: kua oti hoki koutou te taumau e ahau ma te tane kotahi, kia tapaea atu ai hei wahine kore he ki a te Karaiti.\n"
                },
                "3": {
                    "verse_nr": 3,
                    "verse": "E wehi ana ia ahau, kei pera me Iwi i whakawaia e te tinihanga o te nakahi, kei kumea atu o koutou whakaaro ki te he, kei mahue te tapatahi o te ngakau ki a te Karaiti.\n"
                },
                "4": {
                    "verse_nr": 4,
                    "verse": "Ki te tae atu hoki te tangata, me te kauwhau i tetahi Ihu e rere ke ana i ta matou i kauwhau ai, ki te whiwhi ranei koutou i tetahi wairua ke atu i tena i whiwhi na koutou, ki tetahi rongopai ranei e rere ke ana i ta koutou i whakaae ai, e tika a na koutou kia ata hanga ki a ia.\n"
                },
                "5": {
                    "verse_nr": 5,
                    "verse": "\u00b6 Ki ahau hoki kahore rawa ahau i hoki iho i nga tino apotoro.\n"
                },
                "6": {
                    "verse_nr": 6,
                    "verse": "Na, ahakoa tangata ware ahau kite korero, kahore ia ki te matauranga; heoi i nga mea katoa kua tino kitea tenei i roto i a koutou.\n"
                },
                "7": {
                    "verse_nr": 7,
                    "verse": "I hara oti ahau i ahau i whakaiti ra i ahau kia kake ai koutou, i kauwhau utukore ra i te rongopai o te Atua ki a koutou?\n"
                },
                "8": {
                    "verse_nr": 8,
                    "verse": "I pahuatia e ahau era atu hahi, i tango utu ahau i a ratou kia minita ai ahau ki a koutou.\n"
                },
                "9": {
                    "verse_nr": 9,
                    "verse": "A i ahau i a koutou na, a i kore tetahi mea maku, kahore ahau i taimaha ki tetahi: na nga teina hoki, i to ratou haerenga mai i Makeronia, i whakawhiwhi ahau ki nga mea i kore i ahau: i nga mea katoa hoki i tiaki ahau i ahau kei taimaha iho ki a koutou; ina, ka tiaki pera ano ahau i ahau.\n"
                },
                "10": {
                    "verse_nr": 10,
                    "verse": "I te mea kei ahau te pono o te Karaiti, e kore tenei whakamanamana aku e araia e tetahi i nga wahi o Akaia.\n"
                },
                "11": {
                    "verse_nr": 11,
                    "verse": "Na te aha? na te mea koia kahore oku aroha ki a koutou? e matau ana te Atua.\n"
                },
                "12": {
                    "verse_nr": 12,
                    "verse": "Ko taku ia e mea nei, e meinga ano e ahau, kia motuhia atu ai e ahau te take a te hunga e hiahia ana ki te take; kia kitea ai ratou i runga i ta ratou e whakamanamana nei e rite tahi ana ano ki a matou nei.\n"
                },
                "13": {
                    "verse_nr": 13,
                    "verse": "He apotoro teka hoki nga pera, he kaimahi i te tinihanga, e whakaahua ana i a ratou kia rite ki nga apotoro a te Karaiti.\n"
                },
                "14": {
                    "verse_nr": 14,
                    "verse": "A ehara i te mea whakamiharo rawa; ina hoki a Hatana, e whakaahua ke ana i a ia hei anahera mo te marama.\n"
                },
                "15": {
                    "verse_nr": 15,
                    "verse": "Heoi ehara i te mea nui ki te whakaahua ke ano ana minita i a ratou kia rite ki nga minita o te tika; na, ko to ratou whakamutunga e rite ki a ratou mahi.\n"
                },
                "16": {
                    "verse_nr": 16,
                    "verse": "\u00b6 Me ki atu ano e ahau, Kaua tetahi e mea he wairangi ahau; a, ahakoa pena, heoi tahuri mai ki ahau, ki te wairangi, kia whakamanamana ai ano ahau, he mea iti nei.\n"
                },
                "17": {
                    "verse_nr": 17,
                    "verse": "Ko taku e korero nei, ehara i te korero i runga i ta te Ariki, engari me te mea i runga i te wairangi, i tenei whakamanamana ka kaha nei.\n"
                },
                "18": {
                    "verse_nr": 18,
                    "verse": "Na, ka tokomaha nei e whakamanamana i runga i to te kikokiko, ka whakamanamana ano hoki ahau.\n"
                },
                "19": {
                    "verse_nr": 19,
                    "verse": "E pai ana hoki koutou, e ata hanga ana ki te hunga wairangi, he hunga whakaaro hoki koutou.\n"
                },
                "20": {
                    "verse_nr": 20,
                    "verse": "Ka ata hanga hoki koutou ki te whakataurekareka tetahi i a koutou, ki te pau a koutou mea i tetahi, ki te tangohia e ia hei herehere, ki te whakakake ia, ki te pahiatia e ia to koutou mata.\n"
                },
                "21": {
                    "verse_nr": 21,
                    "verse": "He korero whakaiti taku, ano he ngoikore matou. Na, ki te maia tetahi ki tetahi mea; he korero wairangi nei taku, ka maia ano ahau.\n"
                },
                "22": {
                    "verse_nr": 22,
                    "verse": "\u00b6 He Hiperu ratou? ahau ano hoki. No Iharaira ratou? ahau ano hoki. He whanau ratou na Aperahama? pera ano hoki ahau.\n"
                },
                "23": {
                    "verse_nr": 23,
                    "verse": "He minita ratou na te Karaiti? He korero porangi taku nei, tera atu ano toku; hira atu oku mauiuitanga, maha noa atu oku meatanga ki roto ki nga whare herehere, nui noa atu oku whiunga, maha atu oku mate.\n"
                },
                "24": {
                    "verse_nr": 24,
                    "verse": "E rima nga wa i whiua ai ahau e nga Hurai, e wha tekau panga o te whiu, haunga te kotahi.\n"
                },
                "25": {
                    "verse_nr": 25,
                    "verse": "E toru oku whiunga ki te rakau, kotahi toku akinga ki te kohatu, tuatoru ahau ki te kaipuke pakaru, kotahi oku po, kotahi oku ra i te rire;\n"
                },
                "26": {
                    "verse_nr": 26,
                    "verse": "I nga haereerenga maha, i nga oranga noatanga i nga awa, i nga oranga noatanga i nga kaipahua, i nga oranga noatanga i oku whanaunga, i nga oranga noatanga i nga tauiwi, i nga oranga noatanga i te pa, i nga oranga noatanga i te koraha, i nga ora nga noatanga i te moana, i nga oranga noatanga i nga teina teka;\n"
                },
                "27": {
                    "verse_nr": 27,
                    "verse": "Mauiui ana, ngenge ana, he maha nga mataaratanga, nga matekaitanga, nga matewaitanga, he maha nga wa i nohopuku ai, i matao ai, i kore ai he kakahu.\n"
                },
                "28": {
                    "verse_nr": 28,
                    "verse": "Hei tapiri mo nga mea o waho, ko te mea e pehi nei i ahau i tenei ra, i tenei ra, ko te manukanuka ki nga hahi katoa.\n"
                },
                "29": {
                    "verse_nr": 29,
                    "verse": "Ko wai te ngoikore ana, a kahore ahau e ngoikore? ko wai kua tutuki te waewae, a kahore ahau e pawerawera?\n"
                },
                "30": {
                    "verse_nr": 30,
                    "verse": "Ki te takoto te tikanga kia whakamanamana ahau, me whakamanamana ahau ki toku ngoikoretanga.\n"
                },
                "31": {
                    "verse_nr": 31,
                    "verse": "E matau ana te Atua, te Matua o to tatou Ariki, o Ihu, koia nei te whakapaingia ana ake tonu atu, kahore aku teka.\n"
                },
                "32": {
                    "verse_nr": 32,
                    "verse": "I Ramahiku e tiakina ana e te kawana i raro i a Kingi Areta te pa o nga tangata o Ramahiku, he mea kia hopukina ai ahau:\n"
                },
                "33": {
                    "verse_nr": 33,
                    "verse": "Heoi tukua iho ana ahau i roto i te kete, ra te matapihi, ra te taiepa kohatu, a mawhiti atu ana i roto i ona ringa.\n"
                }
            }
        },
        "12": {
            "chapter_nr": 12,
            "chapter": {
                "1": {
                    "verse_nr": 1,
                    "verse": "\u00b6 Ehara hoki i te pai kia whakamanamana ahau; heoi me neke atu ahau ki nga putanga, ki nga whakakitenga mai a te Ariki.\n"
                },
                "2": {
                    "verse_nr": 2,
                    "verse": "E matau ana ahau ki tetahi tangata i roto i a te Karaiti, ka tekau ma wha enei tau, i roto ranei i te tinana, kahore ahau e matau; i waho ranei o te tinana, kahore ahau e matau: ko te Atua te matau ana; kahakina atu ana taua tangata ki te tuatoru ra ano o nga rangi.\n"
                },
                "3": {
                    "verse_nr": 3,
                    "verse": "Heoi matau tonu ahau ki taua tangata, i roto ranei i te tinana, i waho ranei o te tinana, kahore ahau e matau: ko te Atua te matau ana;\n"
                },
                "4": {
                    "verse_nr": 4,
                    "verse": "Kahakina atu ana ia ki Pararaiha, a rongo ana i nga mea e kore e taea te korero, e kore ano e tika kia korerotia e te tangata.\n"
                },
                "5": {
                    "verse_nr": 5,
                    "verse": "Ka whakamanamana ahau ki taua tangata: otiia e kore ahau e whakamanamana ki ahau ake, engari ki oku ngoikoretanga.\n"
                },
                "6": {
                    "verse_nr": 6,
                    "verse": "Ki te hiahia hoki ahau kia whakamanamana, e kore ahau e wairangi; ka korero tonu ahau i te mea pono: heoi ka waiho e ahau, kei nui atu ta tetahi e whakaaro ai ki ahau i tana e kite nei i ahau, i tana ranei e rongo ai ki ahau.\n"
                },
                "7": {
                    "verse_nr": 7,
                    "verse": "Na, i te tino nui rawa o nga whakakitenga mai, he mea kei kake rawa ake ahau, kua homai ki ahau he koikoi i te kikokiko, he anahera na Hatana hei kuru i ahau, kia kaua ai ahau e kake rawa.\n"
                },
                "8": {
                    "verse_nr": 8,
                    "verse": "E toru aku inoinga ki te Atua mo tenei mea kia neke atu i ahau.\n"
                },
                "9": {
                    "verse_nr": 9,
                    "verse": "A kua mea mai ia ki ahau, E ranea ana toku atawhai hei mea mou: mana tonu hoki toku kaha i runga i te ngoikore. Na pai rawa atu ki ahau te whakamanamana ki oku ngoikore, kia ai ai te kaha o te Karaiti hei taupoki moku.\n"
                },
                "10": {
                    "verse_nr": 10,
                    "verse": "Mo reira ahuareka tonu ahau ki nga ngoikoretanga, ki nga tukinotanga, kinga aitua, ki nga whakatoinga, ki nga rarunga, mo te Karaiti; i ahau hoki e ngoikore ana ko reira ahau kaha ai.\n"
                },
                "11": {
                    "verse_nr": 11,
                    "verse": "\u00b6 Na kua wairangi ahau: he kaha mo ta koutou ki ahau: i tika ke hoki ma koutou ahau e whakapai: kahore hoki ahau i hoki iho i nga tino apotoro i te aha, i te aha, ahakoa ra he kahore noa iho ahau nei.\n"
                },
                "12": {
                    "verse_nr": 12,
                    "verse": "He pono i mahia i roto i a koutou nga tohu o te apotoro, pau rawa ano hoki te manawanui, i runga i nga tohu, i nga mea whakamiharo, i nga merekara.\n"
                },
                "13": {
                    "verse_nr": 13,
                    "verse": "He aha koia te mea i iti iho ai koutou i era atu hahi, ko tenei anake pea, ko toku korenga e taimaha ki a koutou? whakarerea noatia iho tenei he oku.\n"
                },
                "14": {
                    "verse_nr": 14,
                    "verse": "Na, ko te tuatoru tenei o nga wa ka takatu nei ahau ki te haere atu ki a koutou: e kore ano koutou e pehia e ahau ki tetahi mea maku; ehara hoki i te mea ko ta koutou taku e rapu nei, engari ko koutou: na ehara ma nga tamariki te whakapuranga ta onga ma nga matua, engari ma nga matua ma nga tamariki.\n"
                },
                "15": {
                    "verse_nr": 15,
                    "verse": "Na ka tino pai ahau ki te whakapau i aku, kia whakapaua hoki ahau i te meatanga mo o koutou wairua. Mehemea i hira ake toku aroha ki a koutou, e hoki iho ranei te aroha moku?\n"
                },
                "16": {
                    "verse_nr": 16,
                    "verse": "Heoi ra, kihai ahau i whakataimaha i a koutou; engari i toku koroke, hopukina ana koutou e ahau ki te tinihanga.\n"
                },
                "17": {
                    "verse_nr": 17,
                    "verse": "I meinga ranei e ahau tetahi o te hunga i tonoa atu e ahau ki a koutou hei whakapati i a koutou taonga moku?\n"
                },
                "18": {
                    "verse_nr": 18,
                    "verse": "I whakahaua atu e ahau a Taituha, i tonoa atu hoki tetahi teina hei hoa mona. I whakapati ranei a Taituha i a koutou taonga mona? he teka ianei i runga i te Wairua kotahi ta maua haere? he teka ranei i haere tahi maua ko aua tapuwae ra ano?\n"
                },
                "19": {
                    "verse_nr": 19,
                    "verse": "Tenei koutou te mahara nei i enei wa katoa he whakatikatika mo matou ta matou ki a koutou. I te aroaro o te Atua e korero ana matou i roto i a te Karaiti: otiia ko enei mea katoa, e oku hoa aroha, hei pai mo koutou, hei hanga mo te whare.\n"
                },
                "20": {
                    "verse_nr": 20,
                    "verse": "E wehi ana hoki ahau, kei rokohanga atu koutou e ahau, ina tae atu, kahore e rite ki taku e pai nei, kei kitea hoki ahau e koutou, kahore e rite ki ta koutou e pai ai: kei rokohanga atu he whawhai, he hae, he riri, he totohe, he ngautuara, he ko muhumuhu, he whakaputa, he tutu;\n"
                },
                "21": {
                    "verse_nr": 21,
                    "verse": "Kei whakaititia ahau e toku Atua i o koutou aroaro, ina tae atu ano ahau, a kei tokomaha hoki e tangihia e ahau o te hunga i hara i mua, a kahore ano i ripeneta mo te poke, mo te moepuku, mo te hiahia taikaha, i mahia nei e ratou.\n"
                }
            }
        },
        "13": {
            "chapter_nr": 13,
            "chapter": {
                "1": {
                    "verse_nr": 1,
                    "verse": "\u00b6 Hei tuatoru tenei mo oku haerenga atu ki a koutou. Ma te mangai o nga kaiwhakaatu tokorua, tokotoru ranei, ka u ai nga kupu katoa.\n"
                },
                "2": {
                    "verse_nr": 2,
                    "verse": "Kua korero ano ahau i mua, ka korero ano inaianei, pera i te tuarua o oku wa i kona, a i ahau e ngaro mai nei, ki te hunga i hara i mua, ki era katoa ano hoki, na, ki te tae atu ano ahau, e kore e tohungia e ahau;\n"
                },
                "3": {
                    "verse_nr": 3,
                    "verse": "E rapu tohu na hoki koutou o te Karaiti e korero ana i roto i ahau; kahore nei ia e ngoikore ki a koutou, engari e kaha ana i roto i a koutou:\n"
                },
                "4": {
                    "verse_nr": 4,
                    "verse": "I ripekatia hoki ia i te mea e ngoikore ana, otiia kei te ora ia, na te kaha o te Atua. He ngoikore hoki matou i roto i a ia, heoi ka ora tahi ano me ia, he meatanga na te kaha o te Atua ki a koutou.\n"
                },
                "5": {
                    "verse_nr": 5,
                    "verse": "Whakamatauria iho koutou ano, mehemea ranei koutou kei roto i te whakapono; tirohia iho o koutou tohu e koutou ano. Tena ranei kahore koutou e matau ana ki a koutou ano, kei roto i a koutou a Ihu Karaiti? ki te mea ia ehara koutou i te mea akiri.\n"
                },
                "6": {
                    "verse_nr": 6,
                    "verse": "Otira e u ana toku whakaaro, e matau ana ano koutou, ehara matou i te mea akiri.\n"
                },
                "7": {
                    "verse_nr": 7,
                    "verse": "\u00b6 Na, ko ta matou inoi tenei ki te Atua, kia kaua koutou e mea i tetahi kino; ehara i te mea mo matou kia kitea e paingia ana, engari mo koutou kia mahi i te pai, ahakoa ko matou hei mea akiri.\n"
                },
                "8": {
                    "verse_nr": 8,
                    "verse": "E kore hoki e taea e matou tetahi mea e he ai te pono, engari te mea e u ai te pono.\n"
                },
                "9": {
                    "verse_nr": 9,
                    "verse": "E hari ana hoki matou ina ngoikore matou, ina kaha koutou: ko ta matou hoki tenei e inoi nei, ko koutou kia tino tika.\n"
                },
                "10": {
                    "verse_nr": 10,
                    "verse": "Koia ahau ka tuhituhi atu nei i enei mea, i ahau e ngaro mai nei, kei tae atu ahau ki kona, ka koi taku i runga i te mana kua tukua mai nei e te Ariki ki ahau hei hanga mo te whare, ehara i te mea hei wahi.\n"
                },
                "11": {
                    "verse_nr": 11,
                    "verse": "\u00b6 Kati ra, e oku teina, hei kona. Kia tino tika; kia marie te ngakau; kia kotahi te whakaaro; kia mau te rongo: a tera te Atua o te aroha, o te maunga rongo, e noho ki a koutou.\n"
                },
                "12": {
                    "verse_nr": 12,
                    "verse": "Oha atu tetahi ki tetahi, hei te kihi tapu ano.\n"
                },
                "13": {
                    "verse_nr": 13,
                    "verse": "Tenei te hunga tapu katoa te oha atu nei ki a koutou.\n"
                },
                "14": {
                    "verse_nr": 14,
                    "verse": "Kia tau ki a koutou katoa te atawhai o te Ariki, o Ihu Karaiti, me te aroha o te Atua, me te whiwhinga tahitanga ki te Wairua Tapu. Amine.\n"
                }
            }
        }
    }
}