{
    "version": "maori",
    "book_name": "Titus",
    "book_nr": "56",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na Paora, he pononga na te Atua, he apotoro na Ihu Karaiti, i runga i te whakapono o te hunga whiriwhiri a te Atua, i te matauranga hoki ki ta te pono e rite ai te karakia;\n"
                },
                "2": {
                    "verse_nr": 2,
                    "verse": "I runga ano i te tumanako atu ki te ora tonu, i whakaaria mai nei i mua atu o te ao e te Atua e kore nei e teka;\n"
                },
                "3": {
                    "verse_nr": 3,
                    "verse": "Nana nei i whakakite mai tana kupu i ona wa, ra te kupu i tukua mai ki ahau, he mea whakarite mai na te Atua, na to tatou Kaiwhakaora;\n"
                },
                "4": {
                    "verse_nr": 4,
                    "verse": "Ki a Taituha, ki taku tamaiti pono i runga i to tatou whakapono tahi: Kia tau te aroha noa me te rangimarie, he mea na te Atua Matua, na Karaiti Ihu, na to tatou kaiwhakaora.\n"
                },
                "5": {
                    "verse_nr": 5,
                    "verse": "\u00b6 Ko te mea tenei i waiho atu ai koe e ahau ki Kariti, kia whakatikaia ai e koe nga mea i mahue, kia whakaritea ai ano hoki he kaumatua ki ia pa, ki ia pa, kia pera ai me taku i whakatakoto atu ai ki a koe:\n"
                },
                "6": {
                    "verse_nr": 6,
                    "verse": "\u00b6 Ki te mea he tangata kahore e ekengia e te kupu, he tahu no te wahine kotahi, he tamariki whakapono ana, kahore e korerotia to ratou toreretanga ki te kino, kahore e tutu.\n"
                },
                "7": {
                    "verse_nr": 7,
                    "verse": "Ko te tikanga hoki mo te pihopa, kia kaua e ekengia e te kupu, kia rite ki ta te Atua tuari: ehara i te mea tohe ki tana ake, kahore ona aritarita, kahore ana kakai waina, kahore ana papatu, kahore e whai i te taonga he;\n"
                },
                "8": {
                    "verse_nr": 8,
                    "verse": "Engari e atawhai ana i te manuhiri, e aroha ana ki te pai, e whai whakaaro ana, e tika ana, e tapu ana, e pehi ana i ona hiahia;\n"
                },
                "9": {
                    "verse_nr": 9,
                    "verse": "E u ana te pupuri i te kupu pono i whakaakona atu na, kia taea ai e ia, i te mea ka tika nei tana whakaako, te whakahauhau, te turaki ano i ta te hunga e totohe mai ana.\n"
                },
                "10": {
                    "verse_nr": 10,
                    "verse": "He tokomaha hoki te hunga tutu, korero teka noa, tinihanga; nui atu ia o te hunga o te kotinga,\n"
                },
                "11": {
                    "verse_nr": 11,
                    "verse": "Me kuku o ratou waha; riro pu hoki etahi whare te whakaputa ke e ratou, e whakaako ana i nga mea e kore e tika, he whakaaro hoki ki te taonga he.\n"
                },
                "12": {
                    "verse_nr": 12,
                    "verse": "I mea tetahi o ratou, he poropiti no ratou ake, He teka tonu ta nga Kariti, he kararehe kino, he pukukai, he mangere.\n"
                },
                "13": {
                    "verse_nr": 13,
                    "verse": "Ka pono tenei korero. Na reira kia koi tau kupu riri ki a ratou; kia ora ai to ratou whakapono;\n"
                },
                "14": {
                    "verse_nr": 14,
                    "verse": "Kei tahuri hoki ratou ki nga kupu tito a nga Hurai, ki nga ture a nga tangata e whakaputa ke ana i te pono.\n"
                },
                "15": {
                    "verse_nr": 15,
                    "verse": "He ma nga mea katoa ki te hunga ma: tena ki te hunga poke, kahore nei o ratou whakapono, kahore he mea ma: heoi he mea poke o ratou whakaaro, o ratou hinengaro.\n"
                },
                "16": {
                    "verse_nr": 16,
                    "verse": "Ki ta ratou ki kua matau ratou ki te Atua; heoi ko a ratou mahi hei whakakahore ki a ia, he hunga whakarihariha ratou, he hunga tutu, e kore ano e tikangatia mo tetahi mahi pai.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Ko koe ia, korerotia nga mea e rite ana ki to te whakaako ora:\n"
                },
                "2": {
                    "verse_nr": 2,
                    "verse": "Ko nga kaumatua kia ata whakahaere i a ratou, kia tu kaumatua, kia whai whakaaro, kia ora te whakapono, te aroha, te manawanui:\n"
                },
                "3": {
                    "verse_nr": 3,
                    "verse": "Me nga wahine taikaumatua hoki, kia rite nga tikanga ki a te hunga e whakaaro ana ki te tapu, kia kaua e ngautuara, kia kaua e riro hei pononga ma te waina, kia whakaako i nga mea pai;\n"
                },
                "4": {
                    "verse_nr": 4,
                    "verse": "Kia meinga e ratou nga wahine taitamariki kia whai whakaaro, kia aroha ki a ratou tane, kia aroha ki a ratou tamariki.\n"
                },
                "5": {
                    "verse_nr": 5,
                    "verse": "Kia whai whakaaro, kia tika, kia pukumahi i te kainga, kia atawhai, kia ngohengohe ki a ratou tane, kei korerotia kinotia te kupu a te Atua.\n"
                },
                "6": {
                    "verse_nr": 6,
                    "verse": "Me whakahau atu hoki nga taitamariki kia whai whakaaro;\n"
                },
                "7": {
                    "verse_nr": 7,
                    "verse": "I nga mea katoa kia kitea koe he tauira mo nga mahi pai; ko tau whakaako kia tapatahi, kia tu kaumatua,\n"
                },
                "8": {
                    "verse_nr": 8,
                    "verse": "Kia ora te kupu, kei taea te whakahe; kia whakama ai te tangata tikanga ke, te ai he mea e korerotia kinotia ai tatou e ia.\n"
                },
                "9": {
                    "verse_nr": 9,
                    "verse": "Ko nga pononga kia ngohengohe ki o ratou rangatira, kia whakamanawarekatia ratou i nga mea katoa; kaua e whakahoki kupu;\n"
                },
                "10": {
                    "verse_nr": 10,
                    "verse": "Kaua e kaia, engari kia kitea he pai, he nui, to ratou pono; kia ai ratou i nga mea katoa hei whakapaipai i te whakaako i te Atua, a to tatou Kaiwhakaora.\n"
                },
                "11": {
                    "verse_nr": 11,
                    "verse": "\u00b6 Kua puta mai hoki te aroha noa o te Atua e ora ai nga tangata katoa,\n"
                },
                "12": {
                    "verse_nr": 12,
                    "verse": "Hei whakaako i a tatou, kia whakakahoretia e tatou te karakiakore me nga hiahia o te ao, kia noho whakaaro tatou, i runga ano i te tika, i te karakia pai, i tenei ao;\n"
                },
                "13": {
                    "verse_nr": 13,
                    "verse": "Me te tatari ano ki te mea whakahari e tumanakohia atu nei, ki te putanga kororia mai o to tatou Atua nui, o to tatou Kaiwhakaora ano hoki, o Ihu Karaiti;\n"
                },
                "14": {
                    "verse_nr": 14,
                    "verse": "I tuku nei i a ia mo tatou, hei hoko i a tatou i roto i nga kino katoa, hei horoi hoki i a tatou hei iwi mana ake, e ngakau nui ana ki nga mahi pai.\n"
                },
                "15": {
                    "verse_nr": 15,
                    "verse": "\u00b6 Korerotia enei mea, whakahaua; kia nui tou maia ki te riri i te he. Kei whakahawea tetahi ki a koe.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 Whakamaharatia ratou kia ngohengohe ki nga rangatiratanga, ki nga mana, kia rongo ki nga rangatira, kia takatu ki nga mahi pai katoa;\n"
                },
                "2": {
                    "verse_nr": 2,
                    "verse": "Kia kaua e korero kino ki tetahi tangata, kia kaua e whawhai, kia ngakau ngawari, kia nui te mahaki o te ngakau e whakaputaina ki nga tangata katoa.\n"
                },
                "3": {
                    "verse_nr": 3,
                    "verse": "He whakaarokore hoki tatou i mua, he tutu, e tinihangatia ana, he pononga na nga hiahia, na nga whakaahuareka maha, e noho ana i runga i te nanakia, i te hae, he hunga whakarihariha, e mauahara ana tetahi ki tetahi.\n"
                },
                "4": {
                    "verse_nr": 4,
                    "verse": "Otira i te mea ka puta mai nei te tikanga ngawari me te aroha o te Atua, o to tatou Kaiwhakaora ki nga tangata,\n"
                },
                "5": {
                    "verse_nr": 5,
                    "verse": "Ehara i te mea na nga mahi tika i mahia e tatou, engari na tana mahi tohu i whakaorangia ai tatou e ia, he meatanga na te horoinga o te whanautanga houtanga, na te whakahoutanga a te Wairua Tapu,\n"
                },
                "6": {
                    "verse_nr": 6,
                    "verse": "I ringihia nuitia mai nei e ia ki runga ki a tatou, he mea na Ihu Karaiti, na to tatou Kaiwhakaora;\n"
                },
                "7": {
                    "verse_nr": 7,
                    "verse": "Kia whakatikaia ai tatou e tona aroha noa, kia whiwhi ai ki te taonga, ara ki te ora tonu e tumanakohia atu nei.\n"
                },
                "8": {
                    "verse_nr": 8,
                    "verse": "He korero pono tenei; e mea ana hoki ahau kia kaha tau kauwhau i enei mea, kia mahara ai te hunga kua whakapono ki te Atua ki te mahi i nga mahi pai. Ko nga mea enei e ataahua ana, e whai pai ana mo nga tangata.\n"
                },
                "9": {
                    "verse_nr": 9,
                    "verse": "\u00b6 Ko nga uiuinga kuware ia, me nga whakapapa tupuna, whakarerea atu, me nga totohe, me nga whawhai ki nga mea o te ture, kahore hoki he pai o aua mea, he mea hanga noa.\n"
                },
                "10": {
                    "verse_nr": 10,
                    "verse": "Ko te tangata whakapono he, ka kotahi, ka rua nga whakatupatotanga, whakarerea atu;\n"
                },
                "11": {
                    "verse_nr": 11,
                    "verse": "E matau ana hoki koe kua whakaputaia ketia taua tangata pera, kei te hara ano hoki, kua mau tona he i a ia ano.\n"
                },
                "12": {
                    "verse_nr": 12,
                    "verse": "Ka tonoa atu e ahau ki a koe a Aretema, a Tikiku ranei, kia puta tou uaua ki te haere mai ki ahau ki Nikopori: kua takoto hoki taku tikanga kia noho ki reira i te hotoke.\n"
                },
                "13": {
                    "verse_nr": 13,
                    "verse": "Kia puta tou whakaaro kia kawea mai a Hina kaiako ture, raua ko Aporo: kei hapa tetahi mea mo raua.\n"
                },
                "14": {
                    "verse_nr": 14,
                    "verse": "Me ako hoki o tatou ki te mahi i nga mahi pai mo nga wa o te rawakore kei huakore ratou.\n"
                },
                "15": {
                    "verse_nr": 15,
                    "verse": "Tenei te oha atu nei ki a koe oku hoa katoa. Oha atu ki te hunga e aroha ana ki a matou i runga i te whakapono. Kia tau te aroha noa ki a koutou katoa. Amine.\n"
                }
            }
        }
    }
}