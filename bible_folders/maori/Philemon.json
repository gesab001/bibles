{
    "version": "maori",
    "book_name": "Philemon",
    "book_nr": "57",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na Paora, na te herehere a Karaiti Ihu, na to taua teina hoki, na Timoti, ki ta maua e aroha nei, ki to maua hoa mahi, ki a Pirimona,\n"
                },
                "2": {
                    "verse_nr": 2,
                    "verse": "Ki a Apia hoki, ko to maua tuahine, ki to maua hoa hoia, ki a Arakipu, ki te hahi hoki i tou whare:\n"
                },
                "3": {
                    "verse_nr": 3,
                    "verse": "Kia tau te aroha noa ki a koutou, me te rangimarie, he mea na te Atua, na to tatou Matua, na te Ariki hoki, na Ihu Karaiti.\n"
                },
                "4": {
                    "verse_nr": 4,
                    "verse": "Tenei ahau te whakawhetai atu nei ki toku Atua, mau tonu toku mahara ki a koe i aku karakiatanga:\n"
                },
                "5": {
                    "verse_nr": 5,
                    "verse": "He rongo noku ki tou aroha, ki tou whakapono ki te Ariki, ki a Ihu, a ki te hunga tapu katoa;\n"
                },
                "6": {
                    "verse_nr": 6,
                    "verse": "Mo te whakahoatanga mai o tou whakapono kia whai mana, i runga i te matauranga ki nga pai katoa i roto i a koutou, he mea ki a Karaiti Ihu.\n"
                },
                "7": {
                    "verse_nr": 7,
                    "verse": "He nui hoki to matou koa, marie ana hoki te ngakau i tou aroha, no te mea e ora ana nga ngakau o te hunga tapu i a koe, e toku teina.\n"
                },
                "8": {
                    "verse_nr": 8,
                    "verse": "\u00b6 Heoi ahakoa he nui toku maia i roto i a te Karaiti ki te whakatakoto atu i te mea tika ki a koe,\n"
                },
                "9": {
                    "verse_nr": 9,
                    "verse": "Na te aroha ke taku ka inoi atu nei, ara taku, ta te koroheke, ta Paora, he herehere nei inaianei na Ihu Karaiti;\n"
                },
                "10": {
                    "verse_nr": 10,
                    "verse": "He kupu tenei naku ki a koe mo taku tamaiti, mo Onehimu, he mea whanau naku i ahau nei i te herehere:\n"
                },
                "11": {
                    "verse_nr": 11,
                    "verse": "I mua, kahore tetahi mea pai ana ki a koe; inaianei ia, kua whai pai koe i a ia, ahau ano hoki.\n"
                },
                "12": {
                    "verse_nr": 12,
                    "verse": "Kua whakahokia atu nei ia e ahau, tona tinana tonu, ko toku manawa ake ia.\n"
                },
                "13": {
                    "verse_nr": 13,
                    "verse": "I mea ano ahau kia puritia ia ki ahau, hei whakakapi mou ki te mahi ki ahau i roto i nga mekameka o te rongopai:\n"
                },
                "14": {
                    "verse_nr": 14,
                    "verse": "Otira kahore nei tau kupu, kihai ahau i pai kia meatia tetahi mea; kei riro whakauaua mai tou pai; engari i roto ano i te ngakau.\n"
                },
                "15": {
                    "verse_nr": 15,
                    "verse": "Ko te mea ano pea tenei i motuhia mai ai ia i a koe mo tetahi wa, kia mau pu ai ia i a koe ake ake;\n"
                },
                "16": {
                    "verse_nr": 16,
                    "verse": "Ehara i te mea hei pononga ia i enei wa, engari tera atu i te pononga, he teina i nui rawa ai toku aroha, tera ia e nui rawa atu tou, i te kikokiko, i te Ariki ano hoki.\n"
                },
                "17": {
                    "verse_nr": 17,
                    "verse": "Na, ki te mea kua waiho ahau hei hoa mou, manako mai ki a ia me te mea ko ahau.\n"
                },
                "18": {
                    "verse_nr": 18,
                    "verse": "Ki te mea ia kua he ia ki tetahi mea au, kei a ia ranei tetahi mea au, waiho mai maku tena e whakaaro;\n"
                },
                "19": {
                    "verse_nr": 19,
                    "verse": "He tuhituhi tenei naku, na Paora, na toku ringaringa ake, maku e whakautu; na kahore aku meatanga atu ki a koe, tera ano taku taonga kei a koe, ko koe ano.\n"
                },
                "20": {
                    "verse_nr": 20,
                    "verse": "Ae ra, e toku teina, kia whai pai ahau i a koe i roto i te Ariki: kia ora toku ngakau i roto i te Ariki.\n"
                },
                "21": {
                    "verse_nr": 21,
                    "verse": "He u no toku whakaaro ki a koe ka ngohengohe, i tuhituhi atu ai ahau ki a koe, e mohio ana hoki, tera e nui atu tau e mea ai i taku e korero atu nei.\n"
                },
                "22": {
                    "verse_nr": 22,
                    "verse": "Tenei ano hoki, kia rite mai i a koe tetahi whare moku: e mea ana hoki ahau tera e mana a koutou inoi, a ka tukua atu ahau kia a koutou.\n"
                },
                "23": {
                    "verse_nr": 23,
                    "verse": "Tenei te oha atu nei ki a koe a Epapara, toku hoa herehere i roto i a Karaiti Ihu,\n"
                },
                "24": {
                    "verse_nr": 24,
                    "verse": "Ratou tahi ko Maka, ko Aritaku, ko Rimaha, ko Ruka, oku hoa mahi.\n"
                },
                "25": {
                    "verse_nr": 25,
                    "verse": "Kia tau te aroha noa o to tatou Ariki, o Ihu Karaiti ki o koutou wairua. Amine.\n"
                }
            }
        }
    }
}