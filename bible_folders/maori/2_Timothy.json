{
    "version": "maori",
    "book_name": "2 Timothy",
    "book_nr": "55",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "\u00b6 Na Paora, i paingia e te Atua hei apotoro ma Ihu Karaiti, mo te ora i whakaaria mai i roto i a Karaiti Ihu,\n"
                },
                "2": {
                    "verse_nr": 2,
                    "verse": "Ki a Timoti, ki taku tamaiti aroha: Kia tau te aroha noa, te mahi tohu, te rangimarie, he mea na te Atua Matua, na Karaiti Ihu hoki, na to tatou Ariki.\n"
                },
                "3": {
                    "verse_nr": 3,
                    "verse": "E whakawhetai ana ahau ki te Atua, e mahi atu nei ahau ki a ia, he mea no oku tupuna iho i runga i te hinengaro ma, no te mea kahore e mutu toku mahara ki a koe i aku inoinga i te po, i te ao;\n"
                },
                "4": {
                    "verse_nr": 4,
                    "verse": "Nui atu toku hiahia kia kite i a koe, i ahau e mahara ana ki ou roimata, kia ki ai ahau i te hari;\n"
                },
                "5": {
                    "verse_nr": 5,
                    "verse": "Ka hoki ake nei toku mahara ki te whakapono tinihangakore i roto i a koe; i noho tuatahi ra i roto i tou tupuna wahine, i a Roihi, i tou whaea hoki, i a Unihi; a e tino mohio ana ahau kei roto ano i a koe.\n"
                },
                "6": {
                    "verse_nr": 6,
                    "verse": "\u00b6 Koia ahau ka whakamahara nei i a koe, kia whakaungia ano te ahi, te mea i hoatu na e te Atua, tena kei roto i a koe, he mea na te whakapanga atu o oku ringaringa.\n"
                },
                "7": {
                    "verse_nr": 7,
                    "verse": "Kahore hoki i homai e te Atua ki a tatou te wairua o te wehi; engari to te kaha, to te aroha, to te ngakau mahara.\n"
                },
                "8": {
                    "verse_nr": 8,
                    "verse": "Na, kei whakama koe ki te whakaatu i to tatou Ariki, ki ahau ranei, kia tona herehere: engari uru atu koe ki nga mate o te rongopai, kia rite ki ta te Atua whakakahanga;\n"
                },
                "9": {
                    "verse_nr": 9,
                    "verse": "Nana nei tatou i whakaora, nana hoki tatou i karanga ki te karangatanga tapu; kihai i rite ki a tatou mahi, engari ki tana ake tikanga i whakatakoto ai i mua, ki te aroha noa hoki i homai nei ki a tatou i roto i a Karaiti Ihu, i mua atu o te tima tanga o te ao;\n"
                },
                "10": {
                    "verse_nr": 10,
                    "verse": "A kua whakakitea mai nei inaianei i te putanga nui mai o to tatou Kaiwhakaora, o Ihu karaiti, i whakakahore nei i te mate, a whakakitea mai ana e ia te ora me te matengakore, he mea na te rongopai:\n"
                },
                "11": {
                    "verse_nr": 11,
                    "verse": "Meinga iho nei ahau hei kaikauwhau mo tenei, hei apotoro, hei kaiwhakaako.\n"
                },
                "12": {
                    "verse_nr": 12,
                    "verse": "Ko te mea hoki tenei i pangia ai ahau e enei mate: he ahakoa ra kahore ahau e whakama: e matau ana hoki ahau ki taku i whakapono ai, e u ana toku whakaaro e taea e ia te tiaki taku i tuku atu ai ki a ia, a taea noatia taua ra.\n"
                },
                "13": {
                    "verse_nr": 13,
                    "verse": "Kia mau ki te tauira mo nga kupu tika i rongo ra koe ki ahau, puritia i runga i te whakapono, i te aroha i roto i a Karaiti Ihu.\n"
                },
                "14": {
                    "verse_nr": 14,
                    "verse": "Ko te mea pai i tukua ra ki a koe, me tiaki e koe, ara e te Wairua Tapu e noho ana i roto i a tatou.\n"
                },
                "15": {
                    "verse_nr": 15,
                    "verse": "\u00b6 E matau ana ko tenei, i tahuri ke i ahau te hunga katoa i Ahia; no ratou a Paikeru raua ko Heremokeni.\n"
                },
                "16": {
                    "verse_nr": 16,
                    "verse": "Kia tohungia e te Ariki nga tangata o te whare o Onehipora; he maha hoki oku oranga ngakau i a ia, kihai hoki ia i whakama ki toku mekameka.\n"
                },
                "17": {
                    "verse_nr": 17,
                    "verse": "A, i a ia i Roma, i rapu marietia ahau e ia, a kitea ana.\n"
                },
                "18": {
                    "verse_nr": 18,
                    "verse": "Ma te Ariki e tuku ki a ia kia kite i te mahi tohu a te Ariki a taua ra: ko ana mahinga mea hoki maku i Epeha. erangi koe e mohio ana.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "\u00b6 Na, ko koe, e taku tamaiti, kia kaha i runga i te aroha noa i roto i a Ihu.\n"
                },
                "2": {
                    "verse_nr": 2,
                    "verse": "Ko nga mea hoki i rongo ra koe ki ahau i nga kaiwhakaatu tokomaha, tukua ena ki etahi tangata pono, e pai ana hei whakaako ki era atu hoki.\n"
                },
                "3": {
                    "verse_nr": 3,
                    "verse": "Tukua atu nga mamae ki a koe, kia rite ki te hoia pai a Ihu Karaiti.\n"
                },
                "4": {
                    "verse_nr": 4,
                    "verse": "Ki te whakahoia tetahi tangata, e kore ia e whakararurarutia e nga mea o te ao; kia ahuareka ai ki a ia te kaiwhakatu i a ia hei hoia.\n"
                },
                "5": {
                    "verse_nr": 5,
                    "verse": "Ki te whakataetae ano tetahi e kore ia e karaunatia, ki te kore e rite ki te tikanga tana whakataetae.\n"
                },
                "6": {
                    "verse_nr": 6,
                    "verse": "Ko te tikanga tenei, ko te kaingaki e mahi ana kia kai wawe i nga hua.\n"
                },
                "7": {
                    "verse_nr": 7,
                    "verse": "Whakaaroa aku e korero nei; a ma te Ariki e homai ki a koe he ngakau mahara i nga mea katoa.\n"
                },
                "8": {
                    "verse_nr": 8,
                    "verse": "\u00b6 Kia mahara ki a Ihu Karaiti, i whakaarahia nei i te hunga mate, he uri no Rawiri, e ai ki taku rongopai:\n"
                },
                "9": {
                    "verse_nr": 9,
                    "verse": "Ko te mea ano ia i pangia ai ahau e nga mamae, a hereherea noatia iho, ano he tangata mahi kino; otira e kore ta te Atua kupu e herea.\n"
                },
                "10": {
                    "verse_nr": 10,
                    "verse": "Koia hoki ahau i whakaririka kau ai ki nga mea katoa he mea mo te hunga whiriwhiri; kia whiwhi ai ratou ki te ora i roto i a Karaiti Ihu, ki te kororia mutungakore ano hoki.\n"
                },
                "11": {
                    "verse_nr": 11,
                    "verse": "E pono ana hoki te korero, Ki te mate tahi tatou me ia, ka ora tahi ano hoki tatou me ia.\n"
                },
                "12": {
                    "verse_nr": 12,
                    "verse": "Ki te manawanui tatou, ka whakakingitia ngatahitia tatou me ia: ki te whakakahore tatou, ka whakakahoretia hoki tatou e ia:\n"
                },
                "13": {
                    "verse_nr": 13,
                    "verse": "Ki te kore tatou e whakapono, e mau ana ano tona pono: e kore e ahei kia whakakahore ia i a ia ano.\n"
                },
                "14": {
                    "verse_nr": 14,
                    "verse": "\u00b6 Whakamaharatia ratou ki enei mea, me kauwhau i te aroaro o te Ariki, kia kaua e tautohetohe ki nga kupu huakore, ki nga mea whakaputa ke i nga kaiwhakarongo.\n"
                },
                "15": {
                    "verse_nr": 15,
                    "verse": "Kia puta tau tohe mou kia tu ki te aroaro o te Atua, he mea e manakohia ana, he kaimahi e kore e whakama, e whawha tika ana i te kupu o te pono.\n"
                },
                "16": {
                    "verse_nr": 16,
                    "verse": "Mawehe ki i nga korero whakarihariha, teka noa: ka neke ake hoki te karakia kore o era:\n"
                },
                "17": {
                    "verse_nr": 17,
                    "verse": "A ka kaikai ta ratou kupu, ano he mea kua kikohangatia: no ratou a Himeniu raua ko Piritu;\n"
                },
                "18": {
                    "verse_nr": 18,
                    "verse": "Kua he nei ki te pono, e mea ana, kua pahemo ke te aranga mai; a whakaputaia ketia ake e ratou te whakapono o etahi.\n"
                },
                "19": {
                    "verse_nr": 19,
                    "verse": "\u00b6 E u ana ia te mau o ta te Atua turanga, ko tona hiri hoki tenei, E matau ana te Ariki ki ana ake: me tenei hoki, Kia mawehe ke i te he nga tangata katoa e whakahua ana i te ingoa o te Karaiti.\n"
                },
                "20": {
                    "verse_nr": 20,
                    "verse": "Otiia i te whare nui ehara i te mea he koura kau, he hiriwa kau ranei nga oko, tera ano etahi he mea rakau, he mea oneone; etahi hei mea honore, etahi hei mea honorekore.\n"
                },
                "21": {
                    "verse_nr": 21,
                    "verse": "Na, ki te mea te tangata i a ia kia ma i ena mea, hei oko ia mo te honore, kua oti te whakatapu, te whakapai mo a te rangatira tikanga, rite rawa mo nga mahi pai katoa.\n"
                },
                "22": {
                    "verse_nr": 22,
                    "verse": "\u00b6 Oma atu i nga hiahia taitamariki: whaia te tika, te whakapono, te aroha, te rangimarie, e koutou tahi ko te hunga e karanga ana ki te Ariki i roto i te ngakau ma.\n"
                },
                "23": {
                    "verse_nr": 23,
                    "verse": "Araia atu ano nga uiuinga wairangi, kuware, kia mahara hoki ko aua mea hei whakatupu whawhai.\n"
                },
                "24": {
                    "verse_nr": 24,
                    "verse": "Na e kore e pai kia ririhau te pononga a te Ariki; engari kia ngawari ki nga tangata katoa, kia whai ngakau ki te whakaako, kia manawanui.\n"
                },
                "25": {
                    "verse_nr": 25,
                    "verse": "Kia whakaako marie i te hunga e totohe ana; me kore e hoatu e te Atua ki a ratou he ripeneta e whakaae ai ki te pono;\n"
                },
                "26": {
                    "verse_nr": 26,
                    "verse": "Kia ara ake ai hoki i roto i te mahanga a te rewera te hunga i hopukia oratia e te pononga a te Ariki hei mahi i ta te Atua i pai ai.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "\u00b6 Kia matau koe ki tenei, ko a nga ra o te whakamutunga puta mai ai nga wa o te he.\n"
                },
                "2": {
                    "verse_nr": 2,
                    "verse": "E aroha hoki nga tangata ki a ratou ano, e aroha ki te moni, e whakapehapeha, e whakakake, e kohukohu, e tutu ki nga matua, kahore he whakawhetai, kahore he tapu,\n"
                },
                "3": {
                    "verse_nr": 3,
                    "verse": "Kahore he aroha, he upoko maro, he ngautuara, e kore e pehi i te ngakau, he hunga nanakia, kahore e aroha ki te pai,\n"
                },
                "4": {
                    "verse_nr": 4,
                    "verse": "He hunga taku tangata, he hunga hikaka, whakakake, to ratou aroha kei nga mahi takaro kahore ia ki te Atua;\n"
                },
                "5": {
                    "verse_nr": 5,
                    "verse": "Ko te ahua o te karakia kei a ratou, tona kaha ia whakakahoretia iho: tahuri ke koe i nga tangata pera.\n"
                },
                "6": {
                    "verse_nr": 6,
                    "verse": "No ratou hoki te hunga e kuhu nei ki nga whare, a riro parau ana i a ratou nga wahine heahea, e taimaha nei i te hara, he mea kawhaki na nga hiahia maha,\n"
                },
                "7": {
                    "verse_nr": 7,
                    "verse": "E ako tonu ana, heoi kahore rawa kia tae ki te matauranga o te pono.\n"
                },
                "8": {
                    "verse_nr": 8,
                    "verse": "E rite ana ki a Hani raua ko Hamapiri i totohe ki a Mohi; waihoki ko enei tangata e totohe ana ki te pono: he hunga kua kino ke te hinengaro, he rukenga atu i roto i te whakapono.\n"
                },
                "9": {
                    "verse_nr": 9,
                    "verse": "Heoi e kore ratou e kake haere: ka kitea hoki to ratou kuwaretanga e te katoa, ka pera hoki me to raua.\n"
                },
                "10": {
                    "verse_nr": 10,
                    "verse": "\u00b6 Otira kua mau na i a koe taku whakaako, taku whakahaere, toku whakaaro whakatakoto, toku whakapono, toku puhoi ki te riri, toku aroha, toku manawanui,\n"
                },
                "11": {
                    "verse_nr": 11,
                    "verse": "Oku whakatoinga, oku matenga i mate ai ahau i Anatioka, i Ikoniuma, i Raihitara; nga whakatoinga i whakatoia ai ahau: heoi whakaorangia ake ahau e te Ariki i roto i te katoa.\n"
                },
                "12": {
                    "verse_nr": 12,
                    "verse": "A e whakatoia ano te hunga katoa e hiahia ana kia noho i runga i te karakia i roto i a Karaiti Ihu.\n"
                },
                "13": {
                    "verse_nr": 13,
                    "verse": "Ko te hunga kino ia, me te hunga maminga, ka kake haere te kino, ka tinihanga, a ka tinihangatia.\n"
                },
                "14": {
                    "verse_nr": 14,
                    "verse": "Tena ko koe kia mau ki nga mea i ako ra koe, i whakaaetia ra e koe, e matau na hoki koe ki tou kaiwhakaako ki ena mea:\n"
                },
                "15": {
                    "verse_nr": 15,
                    "verse": "Ki a koe ano i mohio o tou tamarikitanga ake, ki nga karaipiture tapu, ko nga mea era e whai matauranga ai koe, e ora ai, i runga i te whakapono ki a Karaiti Ihu.\n"
                },
                "16": {
                    "verse_nr": 16,
                    "verse": "No te ha o te Atua nga karaipiture katoa, he pai hoki hei whakaako, hei riri i te he, hei whakatikatika, hei whakaako ki te tika;\n"
                },
                "17": {
                    "verse_nr": 17,
                    "verse": "Kia tino rite ai te tangata a te Atua, rite rawa mo nga mahi pai katoa.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "\u00b6 Ko taku kupu tenei ki a koe i te aroaro o te Atua, o Karaiti Ihu hoki, mana nei e whakawa te hunga ora me te hunga mate, i te ahua o tona putanga mai me tona rangatiratanga,\n"
                },
                "2": {
                    "verse_nr": 2,
                    "verse": "Kauwhautia te kupu; tohea i nga wa pai, i nga wa kino; riria te he, whakahengia iho, whakahaua, whakapaua te manawanui me te whakaako.\n"
                },
                "3": {
                    "verse_nr": 3,
                    "verse": "Tenei ake hoki te wa e kore ai ratou e whakarongo ki te whakaako tika; heoi, i te mea he taringa minamina o ratou, ka apohia e ratou he kaiwhakaako e rite ana ki o ratou na hiahia.\n"
                },
                "4": {
                    "verse_nr": 4,
                    "verse": "Ka tahuri ke o ratou taringa i te pono, ka anga atu ki nga korero tito noa.\n"
                },
                "5": {
                    "verse_nr": 5,
                    "verse": "Kia mau ia koe i nga mea katoa; tukua atu nga mamae ki a koe; mahia te mahi a te kaikauwhau i te rongopai; whakapaua tau mahi minita.\n"
                },
                "6": {
                    "verse_nr": 6,
                    "verse": "Tenei hoki ahau kei te ringihia, kua rite ano te wa hei haerenga moku.\n"
                },
                "7": {
                    "verse_nr": 7,
                    "verse": "Kua whawhaitia e ahau te whawhai pai, kua omakia toku omanga, kua rite i ahau te whakapono:\n"
                },
                "8": {
                    "verse_nr": 8,
                    "verse": "Kei te takoto mai moku i nga wa o muri nei e karauna o te tika, e homai ki ahau a taua ra e te Ariki, e te kaiwhakawa tika: he teka ki ahau anake, engari ki te hunga katoa ano hoki kua matenui ki tona putanga mai.\n"
                },
                "9": {
                    "verse_nr": 9,
                    "verse": "\u00b6 Kia puta tou uaua ki te haere wawe mai ki ahau:\n"
                },
                "10": {
                    "verse_nr": 10,
                    "verse": "Kua whakarerea ahau e Rimaha, he aroha nona ki tenei ao, a haere ana a ki Teharonika; kua riro atu a Kerekena ki Karatia, a Taituha ki Raramatia.\n"
                },
                "11": {
                    "verse_nr": 11,
                    "verse": "Ko Ruka anake kei ahau. Tena a Maka mauria mai hei hoa mou; he pai hoki ia mo taku mahi minita.\n"
                },
                "12": {
                    "verse_nr": 12,
                    "verse": "Kua tonoa e ahau a Tikiku ki Epeha.\n"
                },
                "13": {
                    "verse_nr": 13,
                    "verse": "Ka haere mai koe, mauria mai te koroka i mahue atu i ahau ki Toroa, ki a Karapu, me nga pukapuka; tena rawa ia nga kirihipi.\n"
                },
                "14": {
                    "verse_nr": 14,
                    "verse": "He maha nga kino i meatia mai e Arehanera, e te kaimahi parahi ki ahau: ma te Ariki e hoatu ki a ia he utu e rite ana ki ana mahi:\n"
                },
                "15": {
                    "verse_nr": 15,
                    "verse": "Kia tupato hoki koe ki a ia; he rahi rawa hoki tana totohe ki a matou kupu.\n"
                },
                "16": {
                    "verse_nr": 16,
                    "verse": "\u00b6 I taku korerotanga tuatahi, i karo ai i ahau, kahore he tangata hei tuara moku, heoi whakarerea ake ahau e te katoa. Kaua tenei e whakairia ki a ratou.\n"
                },
                "17": {
                    "verse_nr": 17,
                    "verse": "I tu ia te Ariki ki toku taha, nana hoki ahau i whakakaha; kia whakapaua rawatia ai e ahau te kauwhau, kia rongo katoa ai nga tauiwi: a toia mai ana ahau i roto i te mangai o te raiona.\n"
                },
                "18": {
                    "verse_nr": 18,
                    "verse": "Tera ahau e toia mai e te Ariki i roto i nga mahi kino katoa, e whakaorangia hoki tae noa ki tona rangatiratanga i te rangi: waiho atu i a ia te kororia ake ake. Amine.\n"
                },
                "19": {
                    "verse_nr": 19,
                    "verse": "Oha atu ki a Pirihira raua ko Akuira, ki te hunga ano hoki o te whare o Onehipora.\n"
                },
                "20": {
                    "verse_nr": 20,
                    "verse": "I noho atu a Eratu i Koriniti: ko Toropimu i mahue atu i ahau ki Miretu, he mate.\n"
                },
                "21": {
                    "verse_nr": 21,
                    "verse": "Kia puta tou uaua ki te haere mai i mua o te hotoke. Tenei te oha atu nei ki a koe a Upuru, a Purena, a Rinuha, a Karauria, me nga teina katoa.\n"
                },
                "22": {
                    "verse_nr": 22,
                    "verse": "Kia noho te Ariki ki tou wairua, Kia tau te aroha noa ki a koutou.\n"
                }
            }
        }
    }
}