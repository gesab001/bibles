{
    "version": "MBBSAM",
    "book_name": "Jonah",
    "book_nr": "32",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Usa ka adlaw naghimangraw an GINOO kan Jonas nga anak ni Amitai."
                },
                "2": {
                    "verse_nr": "2",
                    "verse": "Nagsiring hiya, \u201cPakadto ha Ninibe, hito nga dako nga syudad, ngan busai an mga tawo didto kay hinsabotan ko an kamagraogdaog hini nga mga tawo.\u201d"
                },
                "3": {
                    "verse_nr": "3",
                    "verse": "Kundi nagtipahirayo lugod hi Jonas basi makalikay hiya han GINOO. Kinmadto hiya ha Jope, diin nakaagi hiya hin sakayan nga tigirikan na ngadto ha Espania. Binaydan niya an iya pasahe ngan sinmakay tipakadto ha Espania basi mahirayo hiya han GINOO."
                },
                "4": {
                    "verse_nr": "4",
                    "verse": "Kundi nagpadara an GINOO hin makusog nga subasko. Makusog ini hin duro sanglit haros na maruba an sakayan."
                },
                "5": {
                    "verse_nr": "5",
                    "verse": "Nagkalilisang an mga tripulante ngan naggogliat hin pakibulig, an kada usa nagsangpit han iya kalugaringon nga diyos. Ngan basi maiban-ibanan an kataragman, iginlabog nira ha dagat an mga kargamento. Hito nga takna, nakadto hi Jonas ha ubos han sakayan ngan nahigda nga maupay an paghingaturog."
                },
                "6": {
                    "verse_nr": "6",
                    "verse": "Hin-agian hiya didto han kapitan ngan ginsiring, \u201cKay ano nga nagkikinaturog ka? Bangon ngan pag-ampo ha imo diyos hin pakibulig. Bangin pa malooy hiya ha aton ngan talwason an aton mga kinabuhi.\u201d"
                },
                "7": {
                    "verse_nr": "7",
                    "verse": "Nagkasarabot an mga tripulante nga magriripa hira basi hisabotan kon hin-o an angay pagbasolon hini nga ira kasugaran. Ginbuhat nira ini ngan nabunot an ngaran ni Jonas."
                },
                "8": {
                    "verse_nr": "8",
                    "verse": "Sanglit ira ginsiring hiya, \u201cYana pagsumati kami! Hin-o an angay pagbasolon hini? Nag-aano ka dinhe? Taga diin ka nga nasod? Ano an ngaran han imo mga tawo?\u201d"
                },
                "9": {
                    "verse_nr": "9",
                    "verse": "\u201cHebreo ako,\u201d binmaton hi Jonas. \u201cNagsisingba ako han GINOO nga Dyos han langit, nga naghimo han tuna ug dagat.\u201d"
                },
                "10": {
                    "verse_nr": "10",
                    "verse": "Nagpadayon hi Jonas hin pagsumat ha ira nga napalagiw hiya han GINOO.\nNagkahadlok hin duro an mga tripulante ngan nagsiring ha iya, \u201cMakaharadlok ini nga imo ginbuhat!\u201d"
                },
                "11": {
                    "verse_nr": "11",
                    "verse": "Nagtikakusog la an subasko, sanglit nagpakiana ha iya an mga tripulante, \u201cAno man an amon pagbubuhaton ha imo basi humugpoy an hangin?\u201d"
                },
                "12": {
                    "verse_nr": "12",
                    "verse": "Binmaton hi Jonas, \u201cIlabog ako niyo ngadto ha dagat ngan mahugpoy an hangin. Maaram ako nga akon ini sayop nga hinsakban kamo hini nga makusog nga subasko.\u201d"
                },
                "13": {
                    "verse_nr": "13",
                    "verse": "Kundi nagtalinguha lugod an mga tripulante hin pagrinimo ha bug-os nira nga kusog basi mahitabi an sakayan. Kundi nagtikakusog la an subasko ngan waray gud nira nahimo."
                },
                "14": {
                    "verse_nr": "14",
                    "verse": "Sanglit nagtawag hira han GINOO, \u201cO GINOO, nag-aampo kami, ayaw gad itugot nga mamatay kami tungod hin pagpatay namon hini nga tawo! Ikaw, O GINOO, an nagbubuot hini ngatanan kay imo man ini pagbuhat.\u201d"
                },
                "15": {
                    "verse_nr": "15",
                    "verse": "Niyan gin-alsa nira hi Jonas ngan ilinabog ngadto han dagat, ngan hito ngahaw nga takna linminaw dayon."
                },
                "16": {
                    "verse_nr": "16",
                    "verse": "Tungod hini, nagkahadlok han GINOO an mga tripulante, sanglit naghalad nira hin halad nga tinubod ngan nagsaad hin pag-alagad ha iya."
                },
                "17": {
                    "verse_nr": "17",
                    "verse": "Ha pagsugo han GINOO, ginlam-oy hi Jonas hin dako nga isda, ngan nakadto hiya ha tiyan han isda sulod hin tulo ka adlaw ug gab-i."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tikang ha sakob han tiyan han isda nag-ampo hi Jonas han GINOO nga iya Dyos"
                },
                "2": {
                    "verse_nr": "2",
                    "verse": "\u201cDida han akon kakurian, O GINOO, nagtawag ako ha imo,\nngan ginbaton mo ako.\nTikang ha kahiladman didto han tuna han mga patay\nnagtawag ako hin pakibulig ngan pinamatian mo ako."
                },
                "3": {
                    "verse_nr": "3",
                    "verse": "Ilinabog mo ako ngadto ha kahiladman,\nngadto ha salad gud han dagat\ndiin ginpalibotan ako han katubigan,\nngan natahoban ako han dagko nga mga balod."
                },
                "4": {
                    "verse_nr": "4",
                    "verse": "Naghunahuna ako nga ginpaiwas na ako tikang ha imo atubangan,\nngan diri na gud makakakita han imo baraan nga Templo."
                },
                "5": {
                    "verse_nr": "5",
                    "verse": "Linmapwas ha akon an tubig ngan ginlumos ako;\nnaputos gud ako han dagat,\nngan ginsangburan an akon ulo hin mga lusay ha dagat."
                },
                "6": {
                    "verse_nr": "6",
                    "verse": "Linmusad ako ngadto gud ha kahiladman han kabukiran,\nngadto han tuna kanay mga ganghaan trinangkahan gud ha kadayonan.\nKundi iginbalik mo ako nga buhi, O GINOO nga akon Dyos,\ntikang ha kahiladman."
                },
                "7": {
                    "verse_nr": "7",
                    "verse": "Han pag-abat ko nga nagtitikaluya na ako,\nnag-ampo ako ha imo, O GINOO,\nngan hinbatian mo ako didto han imo baraan nga Templo."
                },
                "8": {
                    "verse_nr": "8",
                    "verse": "Adton mga nagsisingba hin waray pulos nga mga diyosdiyos\nwaray na magmaunongon ha imo."
                },
                "9": {
                    "verse_nr": "9",
                    "verse": "Kundi magkakanta ako hin mga pagdayaw ha imo;\npaghahalaran ko ikaw hin halad nga tinubod,\nngan pagtutumanon ko an akon iginsaad.\nNatikang ha GINOO an katalwasan!\u201d"
                },
                "10": {
                    "verse_nr": "10",
                    "verse": "Niyan ginsugo han GINOO an isda nga isuka hi Jonas didto ha baybayon, ngan gintuman ini han isda."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nagyakan na liwat kan Jonas an GINOO."
                },
                "2": {
                    "verse_nr": "2",
                    "verse": "Nagsiring hiya, \u201cKadto ha Ninibe, hito nga bantogan nga syudad, ngan igsangyaw ha mga tawo an mensahe nga iginhatag ko ha imo.\u201d"
                },
                "3": {
                    "verse_nr": "3",
                    "verse": "Sanglit ginsugot ni Jonas an GINOO ngan kinmadto hiya ha Ninibe nga usa nga hiluag kaupay nga syudad nga tulo gud ka adlaw an paglatas hini."
                },
                "4": {
                    "verse_nr": "4",
                    "verse": "Nagtikang hi Jonas hin paglatas han syudad ngan kahuman niya paglinakat hin usa ka adlaw, nagsangyaw hiya, \u201cKwarenta na la ka adlaw ngan pagbubungkagon na an Ninibe!\u201d"
                },
                "5": {
                    "verse_nr": "5",
                    "verse": "Tinmoo han mensahe han Dyos an mga tawo ha Ninibe. Sanglit nagkasarabot hira nga kinahanglan magpuasa an tagsatagsa, ngan magbado hin sako an ngatanan nga mga tawo, tikang han gilalabawi ngadto han giuubosi ha pagpakita nga nagbasol hira."
                },
                "6": {
                    "verse_nr": "6",
                    "verse": "Han pakabati hini han hadi han Ninibe, linmusad hiya ha iya trono, ginlubas an iya bado nga hilaba, nagbado hiya hin sako, ngan linmingkod hiya dida hin mga agbon."
                },
                "7": {
                    "verse_nr": "7",
                    "verse": "Nagpagawas hiya hin usa nga pasangyaw ngadto han mga tawo ha Ninibe: \u201cUsa ini nga sugo tikang han hadi ngan han iya mga opisyal: Waray bisan usa nga kumaon hin bisan ano; gindidid-an hin pagkaon o pag-inom an ngatanan nga mga tawo, kabakahan, ngan kakarnerohan."
                },
                "8": {
                    "verse_nr": "8",
                    "verse": "Kinahanglan magbado hin sako an ngatanan nga mga tawo ngan mga mananap. Kinahanglan an tagsatagsa mag-ampo hin kinasingkasing ngadto han Dyos ngan kinahanglan bayaan an magraot niya nga mga panggawi ngan an mga magraot niya nga mga binuhatan."
                },
                "9": {
                    "verse_nr": "9",
                    "verse": "Manggad na la magliwat an Dyos han iya hunahuna; manggad na la umukoy na hiya hin kasina ngan diri kita magkamatay!\u201d"
                },
                "10": {
                    "verse_nr": "10",
                    "verse": "Hinkit-an han Dyos an ira ginbuhat; hinkit-an niya nga binayaan nira an magraot nira nga mga panggawi. Sanglit ginliwat niya an iya hunahuna ngan waray hira pagkastigoha sumala han iya ginsaad ha ira."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Waray gud malipay hi Jonas hiunong hini ngan nasina hiya."
                },
                "2": {
                    "verse_nr": "2",
                    "verse": "Sanglit nag-ampo hiya, \u201cGINOO, diri ba ako nagsiring ha imo han waray pa ako lalakat nga amo gud ini an imo pagbubuhaton? Sanglit nagtalinguha ako hin pagkalagiw ngadto ha Espania! Maaram ako nga mahigugmaon ngan malolooyon ka nga Dyos, dayuday mapailobon, dayuday malolooyon, ngan dayuday andam hin pagliwat han imo hunahuna ngan diri hin pagkastigo."
                },
                "3": {
                    "verse_nr": "3",
                    "verse": "Sanglit, GINOO, tugoti na la nga mamatay ako. Gabay pa ako mamatay kay mabuhi.\u201d"
                },
                "4": {
                    "verse_nr": "4",
                    "verse": "Binmaton an GINOO, \u201cAno an imo katungod hin pagkasina?\u201d"
                },
                "5": {
                    "verse_nr": "5",
                    "verse": "Ginmawas hi Jonas ngadto ha sinirangan han syudad ngan linmingkod. Naghimo hiya hin iya sirongan ngan linmingkod dida han lindong hini, ngan naghulat hin pagkita kon ano an mahinanabo han Ninibe."
                },
                "6": {
                    "verse_nr": "6",
                    "verse": "Niyan ginpatubo han GINOO nga Dyos in usa nga tanom ha igbaw ni Jonas basi kalindongan hiya ngan makapahalibway. Nalipay hin duro hi Jonas tungod han tanom."
                },
                "7": {
                    "verse_nr": "7",
                    "verse": "Kundi ha agaaga pa han pagkabuwas, ha pagsugo han Dyos, ginkutkot hin usa nga ulod an tanom ngan namatay."
                },
                "8": {
                    "verse_nr": "8",
                    "verse": "Han pagsirang na han adlaw, nagpadara an Dyos hin mapaso nga hangin nga kabunghan, ngan haros na mahiraptay hi Jonas tungod han kapaso han adlaw nga nasirak ngada han iya ulo. Sanglit naghingyap na la hiya nga mamatay. Nagsiring hiya, \u201cGabay pa ako mamatay kay mabuhi.\u201d"
                },
                "9": {
                    "verse_nr": "9",
                    "verse": "Kundi nagsiring ha iya an Dyos, \u201cAno an imo katungod hin pagkasina hiunong han tanom?\u201d\nBinmaton hi Jonas, \u201cMay-ada ko gud katungod hin pagkasina\u2014pagkasina nga angay ikamatay!\u201d"
                },
                "10": {
                    "verse_nr": "10",
                    "verse": "Nagsiring ha iya an GINOO, \u201cTinmubo ini nga tanom hin usa ka gab-i ngan nawara han pagkasunod nga gab-i; waray ka magkabudlay para hini ngan waray ka hini magpatubo\u2014kundi nalolooy ka hini nga tanom!"
                },
                "11": {
                    "verse_nr": "11",
                    "verse": "Sanglit labi na nga malolooy ako han Ninibe, ito nga bantogan nga syudad nga may-ada kapin 120,000 nga mga inosente nga kabataan ngan damo liwat nga kahayopan.\u201d"
                }
            }
        }
    }
}