{
    "version": "MBBSAM",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang kan Pablo nga apostol ni Cristo Jesus tungod han pagbuot han Dyos nga aton Magtaralwas ngan ni Cristo Jesus nga aton paglaom"
                },
                "2": {
                    "verse_nr": "2",
                    "verse": "Ngadto kan Timoteo nga akon matuod nga anak ha pagtoo:\nAn Dyos nga aton Amay ngan hi Cristo Jesus nga aton Ginoo maghatag unta han gugma, kalooy, ngan kamurayaw ha imo!"
                },
                "3": {
                    "verse_nr": "3",
                    "verse": "Karuyag ko nga magpabilin ka dida ha Efeso, sugad han paghangyo ko ha imo hadto han pag-agi ko tipakadto ha Macedonia. May mga tawo dida nga nagtututdo hin buwa nga mga pagturon-an, ngan kinahanglan nga pagdid-an mo hira."
                },
                "4": {
                    "verse_nr": "4",
                    "verse": "Sidnga hira nga bayaan nira ito nga mga hinimohimo nga susumaton ngan higlaba nga lista hin mga ginikanan, kay nagigin tinikangan la ito hin mga lantugi; diri ito nakakabulig han larang han Dyos nga hinbabaroan pinaagi hin pagtoo."
                },
                "5": {
                    "verse_nr": "5",
                    "verse": "An tuyo hini nga sugo amo an pagpukaw han gugma nga natikang hin putli nga kasingkasing, malinis nga panhunahuna, ngan tinuod nga pagtoo."
                },
                "6": {
                    "verse_nr": "6",
                    "verse": "May mga tawo nga binmulag na ngan nawara ha ira mga dalan tungod hin binuang nga larulantugi."
                },
                "7": {
                    "verse_nr": "7",
                    "verse": "Karuyag nira magin magturutdo han balaod han Dyos, kundi diri nira hinsasabtan an ira kalugaringon nga mga pulong o an mga butang nga ira ginhihimangraw upod in dako nga pagtapod."
                },
                "8": {
                    "verse_nr": "8",
                    "verse": "Sayod kita nga maupay an Balaod kon gamiton hin igo ngan angay nga paagi."
                },
                "9": {
                    "verse_nr": "9",
                    "verse": "Matuod, kinahanglan hinumdoman ta nga ginhimo an mga balaod diri para han mag-upay nga mga tawo, kundi para han mga nasupak han balaod ngan mga kriminal, para han mga makasasala ngan mga diri nahadlok han Dyos ngan para han mga diri nagsisingba han Dyos ngan mga diri baraan, para han napatay han ira mga kag-anak, para han mga parapanmatay"
                },
                "10": {
                    "verse_nr": "10",
                    "verse": "para han mga magpakimalaw-ay, para han mga nakikighilawas han ira igkasi lalaki o igkasi babaye, para han mga mamirihag hin tawo, para han mga buwaon ngan nagbubuhat hin ano man nga butang nga supak han matuod nga pagturon-an."
                },
                "11": {
                    "verse_nr": "11",
                    "verse": "Hin-aagian ito nga pagturon-an dida han Maupay nga Sumat nga igintapod ha akon hin pagpasangyaw, an Maupay nga Sumat nga tikang han mahimayaon ngan darayawon nga Dyos."
                },
                "12": {
                    "verse_nr": "12",
                    "verse": "Nagpapasalamat ako kan Cristo Jesus nga aton Ginoo, nga naghatag ha akon hin kusog para han akon buruhaton, tungod nga gintungdan ngan gin-isip ako niya nga takos mag-alagad ha iya"
                },
                "13": {
                    "verse_nr": "13",
                    "verse": "bisan kon ginpakaraot, ginpakurian, ngan gintamay ko hiya hadto anay. Kundi nalooy an Dyos ha akon kay waray pa ako hadto pagtoo ngan waray ako sabot han akon ginbuhat."
                },
                "14": {
                    "verse_nr": "14",
                    "verse": "Ngan igin-ipis ha akon han Ginoo an iya hura nga grasya ngan iginhatag ha akon an pagtoo ngan gugma nga aton naaangkon pinaagi hin pakig-usa kan Cristo Jesus."
                },
                "15": {
                    "verse_nr": "15",
                    "verse": "Matuod ini nga mga pulong nga angay ta karawaton ngan tuohan hin hingpit: kinmanhi ha kalibutan hi Cristo Jesus hin pagtalwas han mga makasasala. Ako an labi nga kamaraot ha ira"
                },
                "16": {
                    "verse_nr": "16",
                    "verse": "kundi nalooy ha akon an Dyos, basi magpakita hi Cristo Jesus han iya hingpit nga pagpailob hin pagdumara ha akon nga labi kamaraot han mga makasasala. Susbaranan ini para han ngatanan nga matoo ha iya onina ngan makarawat han dayon nga kinabuhi."
                },
                "17": {
                    "verse_nr": "17",
                    "verse": "Ngadto han dayon nga Hadi, waray kamatayon ngan diri kinikita, han amo la nga Dyos\u2014ha iya an kadungganan ngan an pagdayaw hin waray kataposan. Amen."
                },
                "18": {
                    "verse_nr": "18",
                    "verse": "Timoteo, anak ko, igintatapod ko ini nga sugo ha imo. Sumala ini han mga pulong han panagna nga iginyakan hadto pa hiunong ha imo. Gamita ini nga mga pulong nga imo mga hinganiban, basi magmaupay an imo pakig-away."
                },
                "19": {
                    "verse_nr": "19",
                    "verse": "Ipadayon an imo pagtoo ngan malinis nga konsyensya. May mga tawo nga waray mamati han ira konsensya, ngan napakyas an ira pagtoo."
                },
                "20": {
                    "verse_nr": "20",
                    "verse": "Nahiupod ha ira hira Himeneo ug Alejandro, nga akon na igintubyan ngadto han gahom ni Satanas, basi katutdoan hira hin diri na pagpakaraot han Dyos."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sanglit, una ha ngatanan, nag-aaghat ako nga ihalad niyo ngadto sa Dyos an mga pangamuyo, mga pag-ampo, ngan mga pagpasalamat para han ngatanan nga mga tawo"
                },
                "2": {
                    "verse_nr": "2",
                    "verse": "para han mga hadi ngan han ngatanan nga iba nga mga pamunoan, basi mag-ukoy kita hin mamingaw ngan malinawon nga kinabuhi, dida ha pag-alagad han Dyos ha matadong nga pamatasan."
                },
                "3": {
                    "verse_nr": "3",
                    "verse": "Maupay ngan nakakalipay ini han Dyos nga aton Magtaralwas"
                },
                "4": {
                    "verse_nr": "4",
                    "verse": "nga naruruyag nga matalwas an ngatanan nga mahibaro han kamatuoran."
                },
                "5": {
                    "verse_nr": "5",
                    "verse": "Kay uusa la an Dyos, ngan uusa la an makakag-usa han Dyos nga han mga tawo; amo ini hi Cristo Jesus"
                },
                "6": {
                    "verse_nr": "6",
                    "verse": "nga nagtubyan han iya kalugaringon hin pagtubos han ngatanan nga mga tawo. Amo ito an kamatuoran nga ha igo nga panahon tatalwason han Dyos an ngatanan nga mga tawo kon umabot na an gintalaan nga panahon."
                },
                "7": {
                    "verse_nr": "7",
                    "verse": "Amo ini an hinungdan nga ginsugo ako nga apostol ngan magturutdo han mga Hentil, hin pagsangyaw han mensahe han pagtoo ngan kamatuoran. Nagsusumat ako han kamatuoran, diri ako nagbubuwa!"
                },
                "8": {
                    "verse_nr": "8",
                    "verse": "Karuyag ko nga mag-ampo an kalalaken-an ha ngatanan nga dapit, kalalaken-an nga hinalad ngadto han Dyos, nga binayaw an ira mga kamot ha pag-ampo hin waray kasina o pagkaaway-away."
                },
                "9": {
                    "verse_nr": "9",
                    "verse": "Karuyag ko man nga magmaligdong an kababayen-an, ngan mahibaro hira hin pagkamananong ha ira pamanapton, ngan magbado hin kaangayan; diri hin linainlain nga uso hin pag-ayad han buhok o mga rayandayan nga bulawan, perlas o mahal nga mga bado"
                },
                "10": {
                    "verse_nr": "10",
                    "verse": "kundi hin mag-upay nga mga panggawi nga angay hin kababayen-an nga mainampoon."
                },
                "11": {
                    "verse_nr": "11",
                    "verse": "Kinahanglan nga mahibaro an kababayen-an hin hilom ngan hingpit nga pagpaubos."
                },
                "12": {
                    "verse_nr": "12",
                    "verse": "Diri ako natugot nga an kababayen-an magtutdo o maagaron han kalalaken-an; kinahanglan humilom la hira."
                },
                "13": {
                    "verse_nr": "13",
                    "verse": "Kay una paghimoon hi Adan, san-o hi Eva."
                },
                "14": {
                    "verse_nr": "14",
                    "verse": "Ngan diri hi Adan kundi hi Eva, an babaye, an ginlimbongan ngan nagtalapas han sugo han Dyos."
                },
                "15": {
                    "verse_nr": "15",
                    "verse": "Kundi matatalwas an babaye pinaagi hin kamay-ada anak, kon magpadayon hiya hin pagtoo, paghigugma, ngan pagkaputli, upod an kaligdong."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Matuod ini nga darahunon: kon karuyag in tawo pagpangulo hin singbahan, naungara hiya hin maupay gud nga buruhaton."
                },
                "2": {
                    "verse_nr": "2",
                    "verse": "Kinahanglan diri sarawayon in pangulo han singbahan; kinahanglan usa la an iya asawa, buotan, nakakapugong han iya kalugaringon, ngan diri masamok; kinahanglan maabiabihon hiya hin mga sumasaka ha iya panimalay; kinahanglan maaram hiya magtutdo"
                },
                "3": {
                    "verse_nr": "3",
                    "verse": "kinahanglan diri hiya parahubog o maisog nga tawo, kundi mapuanguron ngan diri makiawayon; kinahanglan diri hiya makisalapi"
                },
                "4": {
                    "verse_nr": "4",
                    "verse": "kinahanglan nakakagdumara hiya hin maupay han iya kalugaringon nga panimalay, ngan nakakapasunod hiya han iya mga anak hin pagsugot ug pagtahod ha iya."
                },
                "5": {
                    "verse_nr": "5",
                    "verse": "Kay kon diri hiya maaram magdumara han iya kalugaringon nga panimalay, uunanhon man hin pakagmangno niya han singbahan han Dyos?"
                },
                "6": {
                    "verse_nr": "6",
                    "verse": "Kinahanglan nga hamtong na hiya ha pagtoo, basi diri hiya pumarayaw ngan paghukman hiya ha karat-an sugad han Yawa."
                },
                "7": {
                    "verse_nr": "7",
                    "verse": "Kinahanglan tawo hiya nga tinatahod han iba nga mga tawo nga diri sakop han singbahan, basi diri hiya maalohan ngan mahulog ha bitik han Yawa."
                },
                "8": {
                    "verse_nr": "8",
                    "verse": "Kinahanglan liwat nga tangkod ngan may maupay nga pamatasan an mga kabulig han singbahan; kinahanglan diri gud hira maghubog kon mainom hira hin bino, ngan diri halot"
                },
                "9": {
                    "verse_nr": "9",
                    "verse": "kinahanglan nga pagtumanon nira an iginpadayag nga kamatuoran han pagtoo, upod in limpyo nga konsensya."
                },
                "10": {
                    "verse_nr": "10",
                    "verse": "Kinahanglan sarihan hira anay, ngan kon makapasar hira hini makakahimo na hira hin pag-alagad ha singbahan."
                },
                "11": {
                    "verse_nr": "11",
                    "verse": "Kinahanglan liwat maupay an pamatasan han ira mga asawa, ngan diri maglibak; kinahanglan buotan ngan tangkod hira ha ngatanan nga butang."
                },
                "12": {
                    "verse_nr": "12",
                    "verse": "Kinahanglan usa la an asawa han kabulig han singbahan, ngan maupay magdumara han iya mga anak ngan panimalay."
                },
                "13": {
                    "verse_nr": "13",
                    "verse": "Adton may maupay nga buhat nakakaangkon hin maupay nga dungog, ngan nakakaghimangraw hin waray kahadlok hiunong han ira pagtoo kan Cristo Jesus."
                },
                "14": {
                    "verse_nr": "14",
                    "verse": "Samtang ginsusurat ko ini ha imo, naglalaom ako hin diri maiha hin pagkada ngan pagkigkita ha imo."
                },
                "15": {
                    "verse_nr": "15",
                    "verse": "Kundi kon malangan ako, ini nga surat an magpapahibaro ha imo kon uunanhon ta an paggawi han panimalay han Dyos, nga amo an singbahan han buhi nga Dyos, an harigi ngan sinarigan han kamatuoran."
                },
                "16": {
                    "verse_nr": "16",
                    "verse": "Waray makakaglirong han pagkadako han tinago han aton tuloohan!\nPinmakita hiya nga usa nga tawo,\niginpakita nga matadong pinaagi han Espiritu,\nngan hinkit-an han mga anghel.\nIginwali hiya ha mga nasod,\ngintoohan ha bug-os nga\nkalibutan, ngan ginbayaw\nngadto ha langit."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Dayag kaupay an siring han Espiritu, nga may mga tawo nga mabaya han pagtoo ha tiarabot nga mga panahon; asay susugton nira an buwaon nga mga espiritu ngan magsusunod hira han mga pagturon-an han mga yawa."
                },
                "2": {
                    "verse_nr": "2",
                    "verse": "Gintututdo ini nga mga pagturon-an hin maglimbong nga mga tawo nga buwaon kanay konsensya patay na sugad hin naogtang pinaagi hin binangga nga puthaw."
                },
                "3": {
                    "verse_nr": "3",
                    "verse": "Nagtututdo in sugad nga mga tawo nga sayop an pangasawa ngan pagkaon hin pira kalain nga karaonon. Kundi ginhimo han Dyos ini nga mga pagkaon basi, katapos pagpasalamati, kaonon han mga magtinuohon ngan han nakasabot na han kamatuoran."
                },
                "4": {
                    "verse_nr": "4",
                    "verse": "Maupay an nga-tanan nga ginhimo han Dyos; waray bisan usa nga igsalikway, kundi angay karawaton an ngatanan inupdan hin pagpasalamat"
                },
                "5": {
                    "verse_nr": "5",
                    "verse": "kay pinaagi han pulong han Dyos ngan han pag-ampo, kinakarawat ini han Dyos."
                },
                "6": {
                    "verse_nr": "6",
                    "verse": "Kon igtutdo mo ini nga mga pagturon-an ngadto han imo kabugtoan, magmamaupay ka nga surugoon ni Cristo Jesus, samtang nahiaagom ka hin pagkaon nga espirituhanon pinaagi han mga pulong han pagtoo ngan han matuod nga pagturon-an nga imo ginsunod."
                },
                "7": {
                    "verse_nr": "7",
                    "verse": "Kundi likayi adton diri dyosnon nga mga susumaton, nga diri angay igsinumat. Pahiaraa an imo kalugaringon para han dyosnon nga kinabuhi."
                },
                "8": {
                    "verse_nr": "8",
                    "verse": "May kapulsanan an pagpalaksi han lawas, kundi labaw kamapulsanon an espirituhanon nga pagpalaksi, kay nagsasaad ito hin kinabuhi para yana ngan para han tiarabot."
                },
                "9": {
                    "verse_nr": "9",
                    "verse": "Matuod ini nga pulong, ngan angay karawaton ngan tuohan hin hingpit."
                },
                "10": {
                    "verse_nr": "10",
                    "verse": "Amo man ngani nga nanlilimbasog ngan nagbubuhat kita, kay aada an aton paglaom han buhi nga Dyos nga amo an Magtaralwas han ngatanan nga mga tawo, ngan labi na gud han mga natoo."
                },
                "11": {
                    "verse_nr": "11",
                    "verse": "Isugo ngan itutdo ini nga mga butang."
                },
                "12": {
                    "verse_nr": "12",
                    "verse": "Ayaw tugot nga may magtamay ha imo tungod nga batan-on ka pa, kundi magin susbaranan ka han mga magtinuohon ha imo pagyakan, pamatasan, paghigugma, pagtoo, ngan pagkaputli."
                },
                "13": {
                    "verse_nr": "13",
                    "verse": "Gamita an imo panahon ug kusog hin pagbasa ha kadam-an han mga Kasuratan ngan hin pagwali ngan hin pagtutdo, tubtob han akon pag-abot."
                },
                "14": {
                    "verse_nr": "14",
                    "verse": "Ayaw pagpasibay-i an espirituhanon nga hatag nga aada ha imo, nga iginhatag ha imo dida han pagyakan han mga manaragna ngan han pagpandongi ha imo han mga kamot han mga katigurangan."
                },
                "15": {
                    "verse_nr": "15",
                    "verse": "Buhata ini nga mga butang ngan tumana hin kinasingkasing, basi hikit-an han ngatanan an imo pag-uswag."
                },
                "16": {
                    "verse_nr": "16",
                    "verse": "Bantayi an imo kalugaringon, ngan bantayi man an imo pagturon-an. Padayona pagbuhat hini nga mga butang, kay kon buhaton mo ini, matatalwas mo an imo kalugaringon ngan adton mga nanmamati ha imo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ayaw pagbusa hin tawo nga magurang ha imo, kundi panginyupo ha iya sugad hin amay mo. Isipa nga imo kabugtoan an kalalaken-an nga manghod mo"
                },
                "2": {
                    "verse_nr": "2",
                    "verse": "nga mga iroy an kababayen-an nga magurang ha imo, ngan ha bug-os nga pagkaputli, isipa liwat nga imo kabugtoan an kababayen-an nga manghod ha imo."
                },
                "3": {
                    "verse_nr": "3",
                    "verse": "Tahora an mga balo nga kababayen-an nga tinuod nga nag-uusaan."
                },
                "4": {
                    "verse_nr": "4",
                    "verse": "Kundi kon may mga anak o mga apo in balo nga babaye, kinahanglan hira anay an magtuman han ira dyosnon nga mga katungdanan ha ira kalugaringon nga panimalay, ngan ha sugad nga paagi makakabalos hira han ira mga kag-anak ngan mga apoy kay amo ito an nakakalipay han Dyos."
                },
                "5": {
                    "verse_nr": "5",
                    "verse": "An tinuod nga balo nga babaye nga nag-uusaan nga waray naninimangno ha iya, naglalaom na la han Dyos ngan nagpapadayon hin pag-ampo ngan pangaro han Dyos hin tabang adlaw-gab-i."
                },
                "6": {
                    "verse_nr": "6",
                    "verse": "Kundi, an balo nga babaye nga nagpapatakas hin kalipayan, patay na paghunahunaon bisan kon buhi pa hiya."
                },
                "7": {
                    "verse_nr": "7",
                    "verse": "Ihatag ini nga sugo ha ira, basi waray makagsuson ha ira."
                },
                "8": {
                    "verse_nr": "8",
                    "verse": "Kon may tawo nga diri nanginginano han iya mga kauropdan, labi na an mga kaapi han iya kalugaringon nga panimalay, nagsalikway han iya pagtoo, ngan labaw pa hiya kamaraot han diri natoo."
                },
                "9": {
                    "verse_nr": "9",
                    "verse": "Ayaw na pagdugangi an listahan han mga balo, labot kon an balo nga babaye labaw na hin saysenta an iya edad. Kinahanglan liwat nga makausa la hiya pangasawa"
                },
                "10": {
                    "verse_nr": "10",
                    "verse": "ngan may bantog hin mag-upay nga mga binuhatan: babaye nga nagmangno hin maupay han iya mga anak, nag-abiabi hin mga sumasaka ha iya balay, nagtuman han mga ordinario nga buruhaton han mga magtinuohon, nagtabang han mga nagkukuri, ngan nagtuman han ngatanan nga mag-upay nga mga buruhaton."
                },
                "11": {
                    "verse_nr": "11",
                    "verse": "Kundi ayaw iupod ha lista an batan-on pa nga mga balo nga kababayen-an; kay kon karuyag na liwat nga hira pangasaw-on, nabulag hira kan Cristo"
                },
                "12": {
                    "verse_nr": "12",
                    "verse": "ngan nakakasala hira hin diri pagtuman han ira syahan nga saad ha iya."
                },
                "13": {
                    "verse_nr": "13",
                    "verse": "Mahibabaro liwat hira pagkarag han ira panahon hin pagpinanungbalay; kundi labaw pa kamaraot, mahibabaro hira paglinibak ngan pagyinubit, pagyinakan hin mga butang nga diri kaangayan."
                },
                "14": {
                    "verse_nr": "14",
                    "verse": "Sanglit gabay an batan-on pa nga mga balo pumaasawa ngan manganak hira, ngan magmangno han ira mga panimalay, basi mawaray higayon an aton mga kaaway hin pagpakaraot ha aton."
                },
                "15": {
                    "verse_nr": "15",
                    "verse": "Kay may-ada na iba nga mga balo nga kababayen-an nga binmaya ngan nagsunod na kan Satanas."
                },
                "16": {
                    "verse_nr": "16",
                    "verse": "Kon in usa nga babaye nga matinuohon may mga balo nga kababayen-an ha iya panimalay, kinahanglan mangnoan hira niya, ngan diri magsarig la han singbahan, basi kamangnoan han singbahan an mga balo nga kababayen-an nga waray nagtitimangno."
                },
                "17": {
                    "verse_nr": "17",
                    "verse": "Kinahanglan isipon nga an mga katigurangan han singbahan nga maupay magtuman han ira kapangulo, labi na an maduroto hin pagwali ngan pagtutdo, angay tagan hin doble nga suhol."
                },
                "18": {
                    "verse_nr": "18",
                    "verse": "Kay nasiring an kasuratan, \u201cAyaw pagbusali an baka samtang naggigiok,\u201d ngan \u201cAngay han iya igo nga suhol an nagbubudlay.\u201d"
                },
                "19": {
                    "verse_nr": "19",
                    "verse": "Ayaw pamatii an sumbong kontra hin pangulo hin singbahan labot la kon ginsalawad ito hin duha o tulo nga mga saksi."
                },
                "20": {
                    "verse_nr": "20",
                    "verse": "Sawaya ha atubangan han kadam-an an mga nagpapakasala, basi mahadlok an iba."
                },
                "21": {
                    "verse_nr": "21",
                    "verse": "Ha atubangan han Dyos ngan ni Cristo Jesus, ngan han baraan nga mga anghel, gin-aagda ko ikaw nga tumanon mo ini nga mga sagdon hin waray pagtamay o pagpalabi hin tawo, ha bisan ano nga imo pagbubuhaton."
                },
                "22": {
                    "verse_nr": "22",
                    "verse": "Ayaw pagdalidali pagpandong han imo mga kamot bisan kan kanay para hin pag-alagad han Ginoo. Ayaw bulig han iba hin pakasala; talinguhaa nga magmaputli ka."
                },
                "23": {
                    "verse_nr": "23",
                    "verse": "Ayaw pag-inom hin tubig la, kundi gamit hin gutiay nga bino, pagtambal han imo suroksurok, kay agsob ka la masakit."
                },
                "24": {
                    "verse_nr": "24",
                    "verse": "Dayag kaupay an mga sala han iba nga mga tawo, ngan nag-uuna ha ira ha hukmanan ini nga ira mga sala; kundi an mga sala han iba ha orhe na nakikita."
                },
                "25": {
                    "verse_nr": "25",
                    "verse": "Ha amo nga paagi, nakikita hin dayag an mag-upay nga mga buhat, ngan bisan an diri nakikita hin dayag diri matatago."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "An mga oripon kinahanglan magtahod han ira mga agaron, basi waray magpakaraot han ngaran han Dyos ngan han aton pagturon-an."
                },
                "2": {
                    "verse_nr": "2",
                    "verse": "Kinahanglan diri pagtamayon han mga oripon an ira mga agaron nga magtinuohon kay kabugtoan hira nira. Lugod, angay pag-alagdon nira hin mauruupay, kay adton nagpapahimulos han ira buhat amo adton mga magtinuohon nga ira hinihigugma.\nKinahanglan itutdo ngan igwali mo ini nga mga butang."
                },
                "3": {
                    "verse_nr": "3",
                    "verse": "Adton nagtututdo hin lain nga pagturon-an ngan diri nauyon han matuod nga mga pulong han aton Ginoo Jesu-Cristo ngan han pagturon-an han aton tuloohan oraora gud hin kamapinahatas-on ngan waray hibabroan. Diri tuhay an iya pakiglantugi ngan pakiglaris hiunong hin mga pulong, ngan nagdadara ini hin pangabugho, pagkiglantugi, pagyubit, pagtamay"
                },
                "4": {
                    "verse_nr": "4",
                    "verse": "Adton nagtututdo hin lain nga pagturon-an ngan diri nauyon han matuod nga mga pulong han aton Ginoo Jesu-Cristo ngan han pagturon-an han aton tuloohan oraora gud hin kamapinahatas-on ngan waray hibabroan. Diri tuhay an iya pakiglantugi ngan pakiglaris hiunong hin mga pulong, ngan nagdadara ini hin pangabugho, pagkiglantugi, pagyubit, pagtamay"
                },
                "5": {
                    "verse_nr": "5",
                    "verse": "ngan dayon nga pakiglaris han mga tawo nga waray na maupay nga mga panhunahuna, ngan nawad-an na han kamatuoran. Naghuhunahuna hira nga an toluohan usa nga paagi hin pagparigko."
                },
                "6": {
                    "verse_nr": "6",
                    "verse": "Matuod, nakakapariko gud an toluohan, kon kontento la an tawo han aada na ha iya."
                },
                "7": {
                    "verse_nr": "7",
                    "verse": "Ano an aton gindara han katawo naton nganhi ha kalibutan? Waray! Ano man an aton makukuha hini nga kalibutan? Waray!"
                },
                "8": {
                    "verse_nr": "8",
                    "verse": "Sanglit kon may-ada na kita pagkaon ngan panapton, igo na unta ito ha aton."
                },
                "9": {
                    "verse_nr": "9",
                    "verse": "Kundi adton karuyag mariko nasusulay ngan nabibitik hira han damo nga linurong ngan nakakaraot nga mga ungara, nga nagdadanas han mga tawo ngadto ha kapirdehan ngan kabungkagan."
                },
                "10": {
                    "verse_nr": "10",
                    "verse": "Kay tinikangan hin damo kalain nga karat-an an paghigugma han kwarta. Duro gud an pag-irinikohan han iba, ngan binmulag hira han pagtoo, ngan nariksi an ira mga kasingkasing tungod hin damo nga mga kabidoan."
                },
                "11": {
                    "verse_nr": "11",
                    "verse": "Kundi ikaw nga tawo han Dyos, likayi ini ngatanan nga mga butang. Talinguhaa an pagkamatadong, pagkadyosnon, pagtoo, paghigugma, pagpailob, ngan pagkalumo."
                },
                "12": {
                    "verse_nr": "12",
                    "verse": "Dalagan, sugad han imo mahimo dida han paisan-isan han pagtoo, ngan dag-a para ha imo ngahaw an dayon nga kinabuhi; kay gintawag ka han Dyos ngada hini nga kinabuhi, dida han maupay mo nga pagtug-an han pagtoo ha atubangan hin damo nga mga saksi."
                },
                "13": {
                    "verse_nr": "13",
                    "verse": "Ha atubangan han Dyos nga nahatag hin kinabuhi ha ngatanan nga mga butang, ngan ha atubangan ni Cristo Jesus nga nagtug-an hin maupay ha atubangan ni Poncio Pilato, nagsusugo ako ha imo"
                },
                "14": {
                    "verse_nr": "14",
                    "verse": "Sugta an kasugoan, ngan tumana hin hingpit tubtob han Adlaw han pagpakita han aton Ginoo Jesu-Cristo."
                },
                "15": {
                    "verse_nr": "15",
                    "verse": "Ha igo nga panahon igpapadayag hiya han Dyos, an darayawon ngan amo la nga Magburuot, an Hadi han mga hadi, ngan Ginoo han mga ginoo."
                },
                "16": {
                    "verse_nr": "16",
                    "verse": "Hiya la an waray kamatayon, ngan nag-uokoy ha kapawa nga waray gud nakakahirani. Waray pa nakakita ha iya, ngan waray gud makakakita ha iya. Ha iya an kadungganan ngan an dayon nga kagamhanan! Amen."
                },
                "17": {
                    "verse_nr": "17",
                    "verse": "Tugona adton nga riko han mga butang hini nga kinabuhi, nga diri hira magpalabilabi, ngan diri nira ikadto an ira paglaom han diri seguro nga butang, sugad han mga manggad, kundi ikadto sa Dyos la, nga nahatag ha aton han ngatanan para han aton kaupayan."
                },
                "18": {
                    "verse_nr": "18",
                    "verse": "Tugona hira pagbuhat hin maupay, nga mariko hira hin mag-upay nga mga buhat, nga magmahinatagon ngan andam hin pagtabang han iba."
                },
                "19": {
                    "verse_nr": "19",
                    "verse": "Dida hini nga paagi makakatirok hira para ha ira kalugaringon hin manggad nga magigin marig-on nga patukoranan para han tiarabot. Ngan onina, makakaangkon hira han matuod nga kinabuhi."
                },
                "20": {
                    "verse_nr": "20",
                    "verse": "Timoteo, mangnoi an mga igintapod ha imo. Likayi an diri dyosnon nga huruhimangraw ngan an tinuyaw nga mga pakiglantugi nga sinisiring han iba nga mga tawo nga \u201cHibaro\u201d, kundi diri ngay-an matuod."
                },
                "21": {
                    "verse_nr": "21",
                    "verse": "Kay may-ada nasiring nga naangkon na nira ini nga hibaro, ngan tungod hito, nawad-an lugod hira han ira pagtoo.\nMaada unta ha iyo ngatanan an grasya han Dyos."
                }
            }
        }
    }
}