{
    "version": "MBBSAM",
    "book_name": "Matthew",
    "book_nr": "40",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Amo ini an pagkasunodsunod han mga kaapoy-apoyan ni Jesu-Cristo nga tulin ni David, nga tulin ni Abraham."
                },
                "2": {
                    "verse_nr": "2",
                    "verse": "Tikang kan Abraham ngadto kan Hadi David, amo ini an mga kaapoy-apoyan: Abraham, Isaac, Jacob, Juda, ngan an iya kabugtoan; Fares ug Sara (an iroy nira amo hi Tamar), Esrom, Aram, Aminadab, Naason, Salmon, Boos (an iroy niya amo hi Rahab), Obed (an iroy niya amo hi Rut), Isai, ngan hi Hadi David."
                },
                "3": {
                    "verse_nr": "3",
                    "verse": "Tikang kan Abraham ngadto kan Hadi David, amo ini an mga kaapoy-apoyan: Abraham, Isaac, Jacob, Juda, ngan an iya kabugtoan; Fares ug Sara (an iroy nira amo hi Tamar), Esrom, Aram, Aminadab, Naason, Salmon, Boos (an iroy niya amo hi Rahab), Obed (an iroy niya amo hi Rut), Isai, ngan hi Hadi David."
                },
                "4": {
                    "verse_nr": "4",
                    "verse": "Tikang kan Abraham ngadto kan Hadi David, amo ini an mga kaapoy-apoyan: Abraham, Isaac, Jacob, Juda, ngan an iya kabugtoan; Fares ug Sara (an iroy nira amo hi Tamar), Esrom, Aram, Aminadab, Naason, Salmon, Boos (an iroy niya amo hi Rahab), Obed (an iroy niya amo hi Rut), Isai, ngan hi Hadi David."
                },
                "5": {
                    "verse_nr": "5",
                    "verse": "Tikang kan Abraham ngadto kan Hadi David, amo ini an mga kaapoy-apoyan: Abraham, Isaac, Jacob, Juda, ngan an iya kabugtoan; Fares ug Sara (an iroy nira amo hi Tamar), Esrom, Aram, Aminadab, Naason, Salmon, Boos (an iroy niya amo hi Rahab), Obed (an iroy niya amo hi Rut), Isai, ngan hi Hadi David."
                },
                "6": {
                    "verse_nr": "6",
                    "verse": "Tikang kan Abraham ngadto kan Hadi David, amo ini an mga kaapoy-apoyan: Abraham, Isaac, Jacob, Juda, ngan an iya kabugtoan; Fares ug Sara (an iroy nira amo hi Tamar), Esrom, Aram, Aminadab, Naason, Salmon, Boos (an iroy niya amo hi Rahab), Obed (an iroy niya amo hi Rut), Isai, ngan hi Hadi David."
                },
                "7": {
                    "verse_nr": "7",
                    "verse": "Tikang kan David ngadto han panahon han pagbalhina nga mga bihag han mga tawo han Israel ngadto ha Babilonia, amo ini an mga kaapoy-apoyan: David, Solomon (an iroy niya amo an asawa anay ni Urias), Roboam, Abias, Asa, Josafat, Joram, Usias, Jotam, Acas, Ezequias, Manases, Amon, Josias, ngan hi Jeconias ngan an iya kabugtoan."
                },
                "8": {
                    "verse_nr": "8",
                    "verse": "Tikang kan David ngadto han panahon han pagbalhina nga mga bihag han mga tawo han Israel ngadto ha Babilonia, amo ini an mga kaapoy-apoyan: David, Solomon (an iroy niya amo an asawa anay ni Urias), Roboam, Abias, Asa, Josafat, Joram, Usias, Jotam, Acas, Ezequias, Manases, Amon, Josias, ngan hi Jeconias ngan an iya kabugtoan."
                },
                "9": {
                    "verse_nr": "9",
                    "verse": "Tikang kan David ngadto han panahon han pagbalhina nga mga bihag han mga tawo han Israel ngadto ha Babilonia, amo ini an mga kaapoy-apoyan: David, Solomon (an iroy niya amo an asawa anay ni Urias), Roboam, Abias, Asa, Josafat, Joram, Usias, Jotam, Acas, Ezequias, Manases, Amon, Josias, ngan hi Jeconias ngan an iya kabugtoan."
                },
                "10": {
                    "verse_nr": "10",
                    "verse": "Tikang kan David ngadto han panahon han pagbalhina nga mga bihag han mga tawo han Israel ngadto ha Babilonia, amo ini an mga kaapoy-apoyan: David, Solomon (an iroy niya amo an asawa anay ni Urias), Roboam, Abias, Asa, Josafat, Joram, Usias, Jotam, Acas, Ezequias, Manases, Amon, Josias, ngan hi Jeconias ngan an iya kabugtoan."
                },
                "11": {
                    "verse_nr": "11",
                    "verse": "Tikang kan David ngadto han panahon han pagbalhina nga mga bihag han mga tawo han Israel ngadto ha Babilonia, amo ini an mga kaapoy-apoyan: David, Solomon (an iroy niya amo an asawa anay ni Urias), Roboam, Abias, Asa, Josafat, Joram, Usias, Jotam, Acas, Ezequias, Manases, Amon, Josias, ngan hi Jeconias ngan an iya kabugtoan."
                },
                "12": {
                    "verse_nr": "12",
                    "verse": "Tikang han panahon kahuman han kabalhin nira nga mga bihag ha Babilonia ngadto han katawo ni Jesus, amo ini an mga kaapoy-apoyan: Salatiel, Sorobabel, Abiud, Eliaquim, Asor, Sadoc, Aquim, Eliud, Eleasar, Matan, Jacob, ngan Jose nga nangasawa kan Maria, an iroy ni Jesus nga ginngaranan nga Mesiyas."
                },
                "13": {
                    "verse_nr": "13",
                    "verse": "Tikang han panahon kahuman han kabalhin nira nga mga bihag ha Babilonia ngadto han katawo ni Jesus, amo ini an mga kaapoy-apoyan: Salatiel, Sorobabel, Abiud, Eliaquim, Asor, Sadoc, Aquim, Eliud, Eleasar, Matan, Jacob, ngan Jose nga nangasawa kan Maria, an iroy ni Jesus nga ginngaranan nga Mesiyas."
                },
                "14": {
                    "verse_nr": "14",
                    "verse": "Tikang han panahon kahuman han kabalhin nira nga mga bihag ha Babilonia ngadto han katawo ni Jesus, amo ini an mga kaapoy-apoyan: Salatiel, Sorobabel, Abiud, Eliaquim, Asor, Sadoc, Aquim, Eliud, Eleasar, Matan, Jacob, ngan Jose nga nangasawa kan Maria, an iroy ni Jesus nga ginngaranan nga Mesiyas."
                },
                "15": {
                    "verse_nr": "15",
                    "verse": "Tikang han panahon kahuman han kabalhin nira nga mga bihag ha Babilonia ngadto han katawo ni Jesus, amo ini an mga kaapoy-apoyan: Salatiel, Sorobabel, Abiud, Eliaquim, Asor, Sadoc, Aquim, Eliud, Eleasar, Matan, Jacob, ngan Jose nga nangasawa kan Maria, an iroy ni Jesus nga ginngaranan nga Mesiyas."
                },
                "16": {
                    "verse_nr": "16",
                    "verse": "Tikang han panahon kahuman han kabalhin nira nga mga bihag ha Babilonia ngadto han katawo ni Jesus, amo ini an mga kaapoy-apoyan: Salatiel, Sorobabel, Abiud, Eliaquim, Asor, Sadoc, Aquim, Eliud, Eleasar, Matan, Jacob, ngan Jose nga nangasawa kan Maria, an iroy ni Jesus nga ginngaranan nga Mesiyas."
                },
                "17": {
                    "verse_nr": "17",
                    "verse": "Sanglit, may-ada katorse ngatanan nga katulinan tikang kan Abraham ngadto kan David, katorse man nga katulinan tikang kan David ngadto han kabalhin nira nga mga bihag ha Babilonia, ngan katorse liwat nga katulinan tikang han kabalhin nira nga mga bihag ha Babilonia ngadto han katawo han Mesiyas."
                },
                "18": {
                    "verse_nr": "18",
                    "verse": "Sugad hini an katawo ni Jesu-Cristo. Han karaslon pa la hi Maria nga iroy niya ngan hi Jose, nahibaroan ni Maria nga burod na hiya ha larang han Espiritu Santo."
                },
                "19": {
                    "verse_nr": "19",
                    "verse": "Diri karuyag magpakaalo kan Maria hi Jose kay matadong hiya nga tawo. Sanglit, nakahunahuna hiya hin pagbaya kan Maria hin hilom la."
                },
                "20": {
                    "verse_nr": "20",
                    "verse": "Kundi samtang ginhunahuna niya ini, pinmakita ha iya in usa nga anghel han Ginoo pinaagi hin inop, ngan nagsiring, \u201cJose, tulin ni David, ayaw pag-alang hin pagkarawat kan Maria nga imo asawa kay nagburod hiya ha larang han Espiritu Santo."
                },
                "21": {
                    "verse_nr": "21",
                    "verse": "Mag-aanak hiya hin lalake, ngan pagngangaranan mo hiya nga Jesus, kay magtatalwas hiya han iya katawhan tikang han ira mga sala.\u201d"
                },
                "22": {
                    "verse_nr": "22",
                    "verse": "Nahinabo ini ngatanan basi matuman an iginyakan han Ginoo pinaagi han manaragna nga nasiring"
                },
                "23": {
                    "verse_nr": "23",
                    "verse": "\u201cMagbuburod in usa nga uray nga daraga ngan mag-aanak hin lalake, ngan tatawgon hiya nga Emmanuel\u201d (nga karuyag sidngon, \u201cAn Dyos aanhi upod ha aton\u201d)."
                },
                "24": {
                    "verse_nr": "24",
                    "verse": "Sanglit, han pagmata ni Jose, gintuman niya an iginsugo ha iya han anghel han Ginoo, ngan pinangasawa niya hi Maria."
                },
                "25": {
                    "verse_nr": "25",
                    "verse": "Kundi hi Jose waray makighilawas kan Maria tubtob nga nag-anak hi Maria. Ngan Jesus an iginngaran ni Jose han bata."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Natawo hi Jesus ha bungto han Betlehem, ha tuna han Judea, han panahon nga hi Herodes an hadi. Waray pag-iha, nagkaabot ha Jerusalem, tikang ha sinirangan, in mga tawo nga batid hin kamaaram bahin han kabitun-an"
                },
                "2": {
                    "verse_nr": "2",
                    "verse": "ngan nagpakiana hira, \u201cHain ba an natawo nga bata nga hadi han mga Judiyo? Hinkit-an namon ha sinirangan an iya bituon, ngan kinmanhi kami hin pagsingba ha iya.\u201d"
                },
                "3": {
                    "verse_nr": "3",
                    "verse": "Han pakabati hini ni Hadi Herodes, nabaraka hiya pati an bug-os nga Jerusalem."
                },
                "4": {
                    "verse_nr": "4",
                    "verse": "Gintirok niya an ngatanan nga mga puno han kapadian ngan mga magturutdo han Balaod, ngan ginpakianhan hira, \u201cDiin ba matatawo an Mesiyas?\u201d"
                },
                "5": {
                    "verse_nr": "5",
                    "verse": "\u201cDidto ha bungto han Betlehem, ha Judea,\u201d nagbaton hira. \u201cAmo ini an iginsurat han manaragna"
                },
                "6": {
                    "verse_nr": "6",
                    "verse": "\u2018Ikaw Betlehem, ha tuna han Juda,\ndiri ka gud amo an giuubosi han mga bungto han Juda;\nkay magawas tikang ha imo in usa nga pangulo\nnga magpapakaupay han akon katawhan nga Israel.\u2019\u201d"
                },
                "7": {
                    "verse_nr": "7",
                    "verse": "Sanglit, iginpatawag ni Herodes hin hilom an mga kamag-araman nga tikang ha sinirangan. Hinbaroan niya tikang ha ira an untop nga takna han pagpakita han bitoon."
                },
                "8": {
                    "verse_nr": "8",
                    "verse": "Ngan ginpakadto hira ha Betlehem ngan gintugon hira: \u201cPakadto kamo, ngan pamilnga niyo hin maupay an bata. Kon hiagian niyo, pahibaroa ako dayon, basi kumadto man ako hin pagsingba ha iya.\u201d"
                },
                "9": {
                    "verse_nr": "9",
                    "verse": "Ngan nagkalakat hira. Nakita nira an amo ngahaw nga bitoon nga hinkit-an nira ha sinirangan. Nalipay hira han pakakita nira han bitoon. Nag-una ini ha ira tubtob nga tinmungod ngan hinmunong ha dapit nga hinmumutangan han bata."
                },
                "10": {
                    "verse_nr": "10",
                    "verse": "Ngan nagkalakat hira. Nakita nira an amo ngahaw nga bitoon nga hinkit-an nira ha sinirangan. Nalipay hira han pakakita nira han bitoon. Nag-una ini ha ira tubtob nga tinmungod ngan hinmunong ha dapit nga hinmumutangan han bata."
                },
                "11": {
                    "verse_nr": "11",
                    "verse": "Sinmulod hira han balay ngan hinkit-an nira an bata upod hi Maria nga iroy niya. Linmuhod hira, ngan nagsingba ha iya. Binuksan nira an ira mga dara ngan naghalad hira ha iya hin bulawan, insyenso ug mira."
                },
                "12": {
                    "verse_nr": "12",
                    "verse": "Ginpahimangno hira han Dyos pinaagi hin inop nga diri na bumalik hira ngadto kan Herodes; sanglit nangoli hira ngan lain nga dalan an ira gin-agian."
                },
                "13": {
                    "verse_nr": "13",
                    "verse": "Han paghilakat na nira, pinmakita kan Jose ha inop in usa nga anghel han Ginoo ngan nagsiring, \u201cBuhat, dad-a an bata ngan an iroy niya, ngan palagiw kamo ngadto ha Ehipto. Pabilin kamo didto ngada han pagsidnga ko ha iyo, kay magbibiling han bata hi Herodes basi patayon niya.\u201d"
                },
                "14": {
                    "verse_nr": "14",
                    "verse": "Binmuhat hi Jose, gindara niya an bata ngan an iroy, ngan pinmalagiw hira ngadto ha Ehipto hadto ngahaw nga gab-i."
                },
                "15": {
                    "verse_nr": "15",
                    "verse": "Nagpabilin hira didto ngada han kamatay ni Herodes. Nahinabo ini basi matuman an iginsiring han Ginoo pinaagi han manaragna, \u201cGintawag ko an akon Anak tikang ha Ehipto.\u201d"
                },
                "16": {
                    "verse_nr": "16",
                    "verse": "Duro an kapungot ni Herodes han pakasabot niya nga gintuyaw la hiya han mga kamag-araman nga tikang ha sinirangan. Nagsugo hiya nga pamatayon an ngatanan nga kabataan nga kalalaken-an ha Betlehem ngan ha higrani nga mga dapit nga may duha ka tuig an panuigon ug bisan diri pa duha ka tuig sumala han iya nahibaroan tikang han mga bisita han takna han pagpakita han bitoon."
                },
                "17": {
                    "verse_nr": "17",
                    "verse": "Dida hini natuman an iginsurat ni Jeremias nga manaragna nga nasiring"
                },
                "18": {
                    "verse_nr": "18",
                    "verse": "\u201cBinati in tingog ha Rama,\ntingog hin mapait nga pagnguyngoy ngan pagtangis.\nNagtangis hi Raquel tungod han iya mga anak,\nnagtangis hiya ngan waray makakaliaw ha iya,\nkay patay na hira ngatanan.\u201d"
                },
                "19": {
                    "verse_nr": "19",
                    "verse": "Han kamatay na ni Herodes, pinmakita kan Jose pinaagi hin inop didto ha Ehipto in usa nga anghel han Ginoo."
                },
                "20": {
                    "verse_nr": "20",
                    "verse": "Nagsiring hiya, \u201cBuhat, dad-a an bata ngan an iroy niya, ngan balik ngadto ha tuna han Israel, kay patay na an mga nagdudumot han bata.\u201d"
                },
                "21": {
                    "verse_nr": "21",
                    "verse": "Sanglit binmuhat hi Jose, gindara niya an bata ngan an iroy niya, ngan inmoli ngadto ha Israel."
                },
                "22": {
                    "verse_nr": "22",
                    "verse": "Kundi han pakabati niya nga hi Arquelao nga anak ni Herodes, amo an sinmaliwan nga hadi han Judea, nahadlok hi Jose hin pag-ukoy didto. Ginpahimangno pa hiya pinaagi hin inop, sanglit kinmadto hiya ha lalawigan han Galilea"
                },
                "23": {
                    "verse_nr": "23",
                    "verse": "ngan nag-ukoy hiya ha Nazaret nga bungto, basi matuman ini nga iginsiring han manaragna: \u201cTatawgon hiya nga Nazareno.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Hadto nga panahon hi Juan nga Parabunyag kinmadto ha kamingawan han Judea ngan nagtikang hin pagwali."
                },
                "2": {
                    "verse_nr": "2",
                    "verse": "Nagsiring hiya, \u201cMagbasol ngan bayai an iyo mga sala kay hirani na an Ginhadian han langit.\u201d"
                },
                "3": {
                    "verse_nr": "3",
                    "verse": "Hi Juan amo an hinabihan ni Isaias nga manaragna han pagsiring niya:\n\u201cMay nagoliat ha kamingawan,\n\u2018Andama niyo an dalan para han Ginoo;\ntadonga an dalan nga iya aagian!\u2019\u201d"
                },
                "4": {
                    "verse_nr": "4",
                    "verse": "Hinimo hin buhok hin kamelyo an kan Juan panapton, anit an iya bakos ha hawak, ngan mga duron ngan dugos ha kagurangan an karaonon niya."
                },
                "5": {
                    "verse_nr": "5",
                    "verse": "Kinmadto ha iya an mga tawo tikang ha Jerusalem, tikang ha bug-os nga lalawigan han Judea ngan tikang han ngatanan nga katunaan nga harani han Salog Jordan."
                },
                "6": {
                    "verse_nr": "6",
                    "verse": "Iginkumpisal nira an ira mga sala ngan ginbunyagan hira ni Juan didto ha Salog Jordan."
                },
                "7": {
                    "verse_nr": "7",
                    "verse": "Han pakakita ni Juan han damo nga mga Parisiyo ngan mga Sadusiyo nga nadaop pagpabunyag ha iya, nagsiring hiya ha ira, \u201cKamo nga mga halas\u2014hin-o ngani an nagsumat ha iyo nga makakalikay kamo han tiarabot nga kasina han Dyos?"
                },
                "8": {
                    "verse_nr": "8",
                    "verse": "Ipakita ha iyo mga buhat nga nagbasol na kamo han iyo mga sala."
                },
                "9": {
                    "verse_nr": "9",
                    "verse": "Ayaw kamo tapod nga mga anak kamo ni Abrahan. Nasiring ako ha iyo nga ini nga mga bato mahihimo han Dyos nga mga anak ni Abraham."
                },
                "10": {
                    "verse_nr": "10",
                    "verse": "Andam na an parakol hin pagpulod han kahoy ha iya mga gamot; pupudlon ngan susunogon an tagsa nga kahoy nga diri nahatag hin maupay nga bunga."
                },
                "11": {
                    "verse_nr": "11",
                    "verse": "Nagbubunyag ako ha iyo hin tubig, tigaman han iyo pagbasol; kundi magbubunyag ha iyo han Espiritu Santo ngan hin kalayo hiya nga masunod ha akon. Labaw gud hiya ha akon; diri ngani ako takos magbitbit han iya mga sandalyas."
                },
                "12": {
                    "verse_nr": "12",
                    "verse": "Dara niya an iya nigo hin pagpalid basi an uhot mahilain han tipasi. Pagtitirokon niya an trigo didto ha iya kamalig, kundi an uhot pagsusunogon ha kalayo nga diri napaparong.\u201d"
                },
                "13": {
                    "verse_nr": "13",
                    "verse": "Hadto nga panahon, inmabot hi Jesus tikang ha Galilea, ngan kinmadto kan Juan didto ha Jordan basi bunyagan hiya ni Juan."
                },
                "14": {
                    "verse_nr": "14",
                    "verse": "Gintalinguha ni Juan nga magbalhin hi Jesus han iya nahuhunahunaan ngan iya ginsiring, \u201cAko kunta an angay pagbunyagan mo, kundi ikaw lugod an napakanhi ha akon!\u201d"
                },
                "15": {
                    "verse_nr": "15",
                    "verse": "Kundi binmaton hi Jesus ha iya, \u201cPabay-i la anay ini yana. Kay dida hini nga paagi mahihimo naton an ngatanan nga ginkikinahanglan han Dyos.\u201d Ngan tinmangdo hi Juan."
                },
                "16": {
                    "verse_nr": "16",
                    "verse": "Han kabunyagi na kan Jesus, hinmawas hiya han tubig. Nabuksan an langit ngan hinkit-an ni Jesus an Espiritu han Dyos nga nakunsad sugad hin sarapati ngan hinmugdon dida ha iya."
                },
                "17": {
                    "verse_nr": "17",
                    "verse": "Ngan nagsiring in tingog tikang ha langit, \u201cAmo ini an akon hinigugma nga Anak nga nakakalipay gud ha akon.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Niyan gindara hi Jesus han Espiritu ngadto han kamingawan basi pagsulayon han Yawa."
                },
                "2": {
                    "verse_nr": "2",
                    "verse": "Katapos hin 40 ka adlaw ngan 40 ka gab-i nga pagpuasa, ginutom hi Jesus."
                },
                "3": {
                    "verse_nr": "3",
                    "verse": "Dinmaop ha iya an Yawa ngan nagsiring, \u201cKon Anak ka manggud han Dyos, himoa nga tinapay ini nga mga bato.\u201d"
                },
                "4": {
                    "verse_nr": "4",
                    "verse": "Kundi binmaton hi Jesus, \u201cNasiring an kasuratan, \u2018Nabubuhi an tawo diri la hin tinapay, kundi han tagsa nga pulong nga ginyayakan han Dyos.\u2019\u201d"
                },
                "5": {
                    "verse_nr": "5",
                    "verse": "Niyan gindara hiya han Yawa ngadto han Baraan nga Syudad, ngan ibinutang hiya didto han gihahataasi nga atop han Templo"
                },
                "6": {
                    "verse_nr": "6",
                    "verse": "ngan ginsiring hiya, \u201cKon Anak ka manggud han Dyos, patinhulog ngadto ha tuna kay nasiring an kasuratan,\n\u2018Magsusugo an Dyos han iya mga anghel mahitungod ha imo;\nsasapnayon ka nira han ira mga kamot,\nbasi diri mapilas an imo mga tiil ha mga bato.\u2019\u201d"
                },
                "7": {
                    "verse_nr": "7",
                    "verse": "Binmaton hi Jesus, \u201cKundi nasiring man liwat an kasuratan, \u2018Kinahanglan diri mo pagsulayon an Ginoo nga imo Dyos.\u2019\u201d"
                },
                "8": {
                    "verse_nr": "8",
                    "verse": "Niyan gindara hiya han Yawa ngadto hin gihahataasi nga bukid ngan iginpakita ha iya an ngatanan nga mga ginhadian han kalibutan, ngan an ira kagamhanan."
                },
                "9": {
                    "verse_nr": "9",
                    "verse": "\u201cIhahatag ko ha imo ini ngatanan,\u201d nagsiring an Yawa, \u201ckon humapa ka ngan magsingba ka ha akon.\u201d"
                },
                "10": {
                    "verse_nr": "10",
                    "verse": "Binmaton hi Jesus, \u201cIwas dida, Satanas! Kay nasiring an kasuratan,\n\u2018Singbahon mo an Ginoo nga imo Dyos,\nngan hiya la an pag-alagdon nimo!\u2019\u201d"
                },
                "11": {
                    "verse_nr": "11",
                    "verse": "Ngan binmaya an Yawa kan Jesus, ngan nagkaabot in mga anghel ug nagtimangno kan Jesus."
                },
                "12": {
                    "verse_nr": "12",
                    "verse": "Han pakabati ni Jesus nga napriso hi Juan, kinmadto hiya ha Galilea."
                },
                "13": {
                    "verse_nr": "13",
                    "verse": "Waray na hiya pag-ukoy ha Nazaret kundi ha Capernaum. Aada ini nga bungto ha ligid han Lanaw Galilea, ha katunaan han Zabulon ug Neftali."
                },
                "14": {
                    "verse_nr": "14",
                    "verse": "Nahinabo ini basi matuman an iginsurat ni Isaias nga manaragna nga nasiring"
                },
                "15": {
                    "verse_nr": "15",
                    "verse": "\u201cGalilea han mga Hentil!\nAn tuna ha Zabulon ngan an tuna ha Neftali,\naragian tipakadto ha dagat, ha tabok han Jordan."
                },
                "16": {
                    "verse_nr": "16",
                    "verse": "An mga tawo nga nag-uukoy ha kasisidman\nmakita hin dako nga kapawa.\nHa ira nga nag-uokoy ha masirom nga tuna han kamatayon\nmalamrag an kapawa!\u201d"
                },
                "17": {
                    "verse_nr": "17",
                    "verse": "Tikang hadto nagtikang hi Jesus hin pagwali, \u201cBayai niyo an iyo mga sala, kay hirani na an Ginhadian han langit!\u201d"
                },
                "18": {
                    "verse_nr": "18",
                    "verse": "Samtang naglalakat hi Jesus ha baybayon han Lanaw han Galilea, hinkit-an niya in duha nga magbugto nga mangirisda, hi Simon nga tinatawag nga Pedro ngan an iya bugto nga hi Andres, nga nagtutunod han ira pukot didto han lanaw."
                },
                "19": {
                    "verse_nr": "19",
                    "verse": "Nagsiring hiya ha ira, \u201cUpod kamo ha akon ngan tututdoan ko kamo pagdakop hin mga tawo.\u201d"
                },
                "20": {
                    "verse_nr": "20",
                    "verse": "Ira binayaan dayon an ira mga pukot ngan binmunyog hira ha iya."
                },
                "21": {
                    "verse_nr": "21",
                    "verse": "Nagtipaunhan hiya ngan hinkit-an niya in duha pa nga magbugto, hira Santiago ug Juan nga mga anak ni Sebedeo. Nakadto hira han ira sakayan upod an amay nira nga hi Sebedeo, nag-aandam han ira mga pukot. Gintawag hira ni Jesus."
                },
                "22": {
                    "verse_nr": "22",
                    "verse": "Dida dayon binayaan nira an sakayan ngan an ira amay, ngan binmunyog hira kan Jesus."
                },
                "23": {
                    "verse_nr": "23",
                    "verse": "Nagsudoy hi Jesus ha bug-os nga Galilea ngan nagtutdo hiya didto han ira mga sinagoga, nagwali han Maupay nga Sumat han Ginhadian, ngan nagtambal han magkalainlain nga mga sakit ngan mga balatian han mga tawo."
                },
                "24": {
                    "verse_nr": "24",
                    "verse": "Nahibantog hiya ha bug-os nga Siria, sanglit gindara ngada ha iya an ngatanan nga mga nag-antos hin magkalainlain nga sakit ug balatian: mga sinasangkayan, mga bungtogon, ngan mga lulid. Gintambal hira ngatanan ni Jesus."
                },
                "25": {
                    "verse_nr": "25",
                    "verse": "Damo nga mga tawo in nagsunod ha iya tikang ha Galilea ngan ha Decapolis, ha Jerusalem, ha Judea, ngan ha tuna nga tabok han Jordan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Han pakakita ni Jesus han damo nga mga tawo, sinmagka hiya hin pungtod ngan didto linmingkod hiya. Gin-alirongan hiya han iya mga tinun-an"
                },
                "2": {
                    "verse_nr": "2",
                    "verse": "ngan nagtikang hiya hin pagtutdo ha ira"
                },
                "3": {
                    "verse_nr": "3",
                    "verse": "\u201cPalaran adton nakilala nga kablas hira ha espiritu,\nkay ira an Ginhadian han langit!"
                },
                "4": {
                    "verse_nr": "4",
                    "verse": "\u201cPalaran adton masulob-on,\nkay pagliliawon hira han Dyos!"
                },
                "5": {
                    "verse_nr": "5",
                    "verse": "\u201cPalaran adton mapinaubsanon,\nkay kakarawaton nira an iginsaad han Dyos!"
                },
                "6": {
                    "verse_nr": "6",
                    "verse": "\u201cPalaran adton may dako nga tinguha pagtuman han kaburut-on han Dyos,\nkay patutungahon gud hira han Dyos!"
                },
                "7": {
                    "verse_nr": "7",
                    "verse": "\u201cPalaran adton maloloy-on ha iba,\nkay malolooy man an Dyos ha ira!"
                },
                "8": {
                    "verse_nr": "8",
                    "verse": "\u201cPalaran adton maglinis in kasingkasing,\nkay makakakita hira han Dyos!"
                },
                "9": {
                    "verse_nr": "9",
                    "verse": "\u201cPalaran adton nagbubuhat para hin kamurayaw ha mga tawo,\nkay tatawgon hira nga mga anak han Dyos!"
                },
                "10": {
                    "verse_nr": "10",
                    "verse": "\u201cPalaran adton ginpapakurian tungod nga nagtutuman hira han kaburut-on han Dyos,\nkay ira an Ginhadian han langit!"
                },
                "11": {
                    "verse_nr": "11",
                    "verse": "\u201cPalaran kamo kon pagbiaybiayon, ngan pagpakurian kamo han mga tawo, ngan pagbutangbutangan kamo tungod la nga akon kamo mga sakop."
                },
                "12": {
                    "verse_nr": "12",
                    "verse": "Pagrayhak ngan paglipay kamo, kay dako an balos nga andam didto ha langit para ha iyo. Amo ini an ginbuhat han mga tawo han pagpakurii nira han mga manaragna nga una pa ha iyo."
                },
                "13": {
                    "verse_nr": "13",
                    "verse": "\u201cKamo amo an asin para han ngatanan nga katawhan ha tuna. Kundi kon tumab-ang an asin, waray na iba nga paagi hin pagpabalik han iya kapag-ad. Waray na ito gamit, sanglit ilalabog nala basi pagtamaktamakan han mga tawo."
                },
                "14": {
                    "verse_nr": "14",
                    "verse": "\u201cKamo amo an kapawa han bug-os nga kalibutan. Diri matatago in bungto nga gintindog ha bawbaw hin bukid."
                },
                "15": {
                    "verse_nr": "15",
                    "verse": "Waray nadagkot hin suga ngan takloban. Lugod, ibinubutang ha burutangan hin suga basi makalamrag han ngatanan nga aada ha balay."
                },
                "16": {
                    "verse_nr": "16",
                    "verse": "Ha sugad nga paagi, kinahanglan an iyo suga magmapawa ha atubangan han mga tawo, basi hikit-an nira an iyo maupay nga buhat, ngan pagdayawon nira an Amay niyo ha langit."
                },
                "17": {
                    "verse_nr": "17",
                    "verse": "\u201cAyaw kamo paghunahuna nga kinmanhi ako pagpara han Balaod ni Moises ngan han mga igintutdo han mga manaragna. Waray ako kumanhi hin pagpara hini, kundi hin pagtuman."
                },
                "18": {
                    "verse_nr": "18",
                    "verse": "Tigamni niyo ini: samtang aada pa an langit ngan an tuna waray bisan usa nga tulbok ug usa nga bagis in paparaon dida han Balaod, ngada han katuman han ngatanan."
                },
                "19": {
                    "verse_nr": "19",
                    "verse": "Sanglit, an magpasibaya bisan han gigugutiayi han mga sugo, ngan magtutdo han iba hin diri pagtuman, giuubosi hiya paghunahunaon didto ha langit. Kundi an nasugot han Balaod ngan magtutdo han iba hin pagtuman hini, magigin dako hiya didto han Ginhadian han langit."
                },
                "20": {
                    "verse_nr": "20",
                    "verse": "Sanglit nasiring ako ha iyo: kon diri lumabaw an iyo pagkamatadong han kanan mga Parisiyo ngan mga magturutdo han Balaod, diri gud kamo makakasulod han Ginhadian han langit."
                },
                "21": {
                    "verse_nr": "21",
                    "verse": "\u201cHinbatian niyo nga gintutdoan hini an mga tawo han una nga panahon, \u2018Diri ka magpatay; dadad-on ha hukmanan an bisan hin-o nga makamatay.\u2019"
                },
                "22": {
                    "verse_nr": "22",
                    "verse": "Kundi yana nasiring ako ha iyo: dadad-on ha hukmanan an bisan hin-o nga masina han iya bugto; dadad-on ha Labaw nga Hukmanan an bisan hin-o nga magbiaybiay han iya bugto; ngan an matawag han iya bugto, \u2018Tuyawtuyaw ka;\u2019 mahingangadto ha kalayo han impyerno!"
                },
                "23": {
                    "verse_nr": "23",
                    "verse": "Sanglit kon maghalad ka sa Dyos ngan manumdom ka nga may kasina an imo bugto ha imo"
                },
                "24": {
                    "verse_nr": "24",
                    "verse": "bayai anay an imo halad didto ha altar ngan kadto dayon pakighioli han imo bugto. Kahuman, balik ngan paghalad sa Dyos."
                },
                "25": {
                    "verse_nr": "25",
                    "verse": "\u201cKon may tawo nga magsumbong kontra ha imo ngan dad-on ka ha hukmanan, pakigsaboti hiya samtang may panahon pa, nga diri ka pa naatubang han hukmanan. Kay kon mahingadto ka na, itutubyan ka niya ngadto ha hukom, nga matubyan ha imo ngadto ha polis, ngan mabibilanggo ka."
                },
                "26": {
                    "verse_nr": "26",
                    "verse": "Nasiring ako ha imo: diri ka makakagawas didto tubtob nga kabaydan mo an ngatanan nga multa ha imo."
                },
                "27": {
                    "verse_nr": "27",
                    "verse": "\u201cHinbatian niyo nga iginsiring ini, \u2018Diri ka manlibog.\u2019"
                },
                "28": {
                    "verse_nr": "28",
                    "verse": "Kundi yana nasiring ako ha iyo: nakapanlibog na ha iya kasingkasing an bisan hin-o nga nasiplat hin babaye ngan nakahunahuna hin pakighilawas ha iya."
                },
                "29": {
                    "verse_nr": "29",
                    "verse": "Sanglit kon an imo tuo nga mata amo an tinikangan han imo pakasala, lukata ngan ilabog. Gabay ka nala kawad-an hin usa nga bahin han imo lawas, kay hin mahingadto ha impyerno an imo bug-os nga lawas."
                },
                "30": {
                    "verse_nr": "30",
                    "verse": "Kon an imo tuo nga kamot amo an tinikangan han imo pakasala, utda ngan ilabog! Gabay ka nala kawad-an hin usa nga bahin han imo lawas, kay hin mahingadto ha impyerno an bug-os mo nga lawas."
                },
                "31": {
                    "verse_nr": "31",
                    "verse": "\u201cIginsiring liwat ini, \u2018Adton makig-bulag han iya asawa, kinahanglan nga maghatag hin sinurat nga karig-onan hin pagpahibaro han iya asawa mahitungod han iya pakigbulag.\u2019"
                },
                "32": {
                    "verse_nr": "32",
                    "verse": "Kundi yana nasiring ako: kon in lalake makigbulag han iya asawa hin bisan ano nga pasangil\u2014labot kono naglalake hiya\u2014nakasala hiya, kay hiya man an tinikangan nga nakasala hin panlibog an iya asawa, kon pumaasawa hin iba nga lalake an iya asawa. Makakasala liwat hin panlibog an mangasawa han babaye nga binulagan."
                },
                "33": {
                    "verse_nr": "33",
                    "verse": "\u201cHinbatian liwat niyo nga igintutdo ha mga tawo han una nga panahon, \u2018Tumana an imo iginsaad ngan buhata an imo iginsumpa ha Ginoo.\u2019"
                },
                "34": {
                    "verse_nr": "34",
                    "verse": "Kundi yana nasiring ako ha iyo: ayaw pagsumpa kon nagsasaad ka. Ayaw gamita an langit hin pagsumpa, kay trono ito han Dyos"
                },
                "35": {
                    "verse_nr": "35",
                    "verse": "ayaw man an tuna, kay tungtungan ito han iya mga tiil. Ayaw liwat an Jerusalem, kay syudad ito han harangdon nga Hadi."
                },
                "36": {
                    "verse_nr": "36",
                    "verse": "Ayaw gamita bisan pa an imo ulo, kay diri ka makakapabusag o makakapaitom hin usa han imo buhok."
                },
                "37": {
                    "verse_nr": "37",
                    "verse": "Igo na nga masiring ka, \u2018Oo\u2019 kon matangdo ka; \u2018Diri\u2019 kon mariwa ka; natikang na han Yawa an sobra pa hini nga igyayakan mo."
                },
                "38": {
                    "verse_nr": "38",
                    "verse": "\u201cHinbatian niyo nga iginsiring, \u2018An mata bayaran hin mata ngan an ngipon bayaran hin ngipon.\u2019"
                },
                "39": {
                    "verse_nr": "39",
                    "verse": "Kundi yana nasiring ako ha iyo: ayaw pagbulos han nagpapakaraot ha imo. Kon may magtampalo han imo tuo nga bayhon, ipatampalo liwat ha iya an imo wala nga bayhon."
                },
                "40": {
                    "verse_nr": "40",
                    "verse": "Ngan kon may magsumbong ha imo basi makuha niya an imo kamiseta, ihatag pa ha iya pati an imo kamisadentro."
                },
                "41": {
                    "verse_nr": "41",
                    "verse": "Kon in sondalo magpirit ha imo hin pagdara han iya kasangkapan sulod hin usa ka kilometro, dad-a ito hin duha ka kilometro."
                },
                "42": {
                    "verse_nr": "42",
                    "verse": "Tagi kon may mangaro ha imo, ngan pahudma kon may humoram ha imo."
                },
                "43": {
                    "verse_nr": "43",
                    "verse": "\u201cHinbatian niyo nga iginsiring, \u2018Higugmaa an iyo kasangkayan, pagdumti an iyo mga kaaway.\u2019"
                },
                "44": {
                    "verse_nr": "44",
                    "verse": "Kundi yana nasiring ako ha iyo: higugmaa an iyo mga kaaway ngan ig-ampo an mga nagpapakuri ha iyo"
                },
                "45": {
                    "verse_nr": "45",
                    "verse": "basi mahimo kamo nga mga anak han iyo Amay ha langit. Kay hiya in waray pinalabi, kay hiya an nagpapasirak han adlaw ug nagpapauran ngadto han mga magtadong ngan mga makasasala."
                },
                "46": {
                    "verse_nr": "46",
                    "verse": "Kon hihigugmaon la niyo an mga tawo nga nahigugma ha iyo, ano man nga balos an iyo pamumulaton? Diri ba amo ini an ginbubuhat han mga parasukot hin buhis?"
                },
                "47": {
                    "verse_nr": "47",
                    "verse": "Ngan kon makikig-upay kamo hin kaburut-on ha iyo la mga kasangkayan, ano man an ginbubuhat niyo nga malabaw han iba? Ginbubuhat ini bisan pa han mga Hentil."
                },
                "48": {
                    "verse_nr": "48",
                    "verse": "Sanglit kinahanglan mahingpit kamo, sugad nga hingpit an iyo Amay ha langit."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "\u201cPaghirot kamo nga diri mahimo nga parayaw la ha mga tawo an pagbuhat niyo hin maupay. Kay kon amo ito an pagbuhaton niyo, diri kamo makarawat hin balos tikang han Amay niyo ha langit."
                },
                "2": {
                    "verse_nr": "2",
                    "verse": "\u201cSanglit kon mahatag kamo ngadto hin nagkikinahanglan, ayaw paghimoa ini nga dako nga kiritaon sugad han ginbubuhat han mga maglabyaw didto han mga sinagoga ngan ha kadalanan. Ginbubuhat nira ini basi pagdayawon hira han mga tawo. Tigamni niyo ini: kinmarawat na hira han ira balos."
                },
                "3": {
                    "verse_nr": "3",
                    "verse": "Kundi kon mabulig kamo han nagkikinahanglan, buhata ini hin hilom, kon mahimo, diri mahibaroan han wala niyo nga kamot an ginbubuhat han iyo tuo"
                },
                "4": {
                    "verse_nr": "4",
                    "verse": "basi mahilom an iyo paghatag, ngan babaloson kamo han Amay niyo nga nakita han maupay nga ginbubuhat niyo hin hilom."
                },
                "5": {
                    "verse_nr": "5",
                    "verse": "\u201cKon mag-aampo kamo, ayaw subad han mga maglabyaw! Karuyag nira mag-ampo nga natukdaw ha mga sinagoga ngan ha kanto han kadalanan, basi hikit-an hira han ngatanan. Tigamni niyo ini: kinmarawat na hira han ira balos."
                },
                "6": {
                    "verse_nr": "6",
                    "verse": "Kundi kon mag-aampo kamo, sakob ha iyo sulod ngan sadhi an porta, ngan pag-ampo han Amay niyo nga diri kinikita, ngan babaloson kamo han Amay niyo nga nakita han maupay nga ginbubuhat niyo hin hilom."
                },
                "7": {
                    "verse_nr": "7",
                    "verse": "\u201cHa iyo mga pag-ampo, ayaw paggamit hin damo nga waray kahulogan nga mga pulong sugad han ginbubuhat han mga Hentil. An pagsabot nira nga pamamatian hira han Dyos tungod han ira higlaba nga mga pag-ampo."
                },
                "8": {
                    "verse_nr": "8",
                    "verse": "Ayaw kamo pagsubad ha ira, kay maaram na nga daan an Amay niyo han iyo ginkikinahanglan samtang nga diri pa kamo naaro ha iya."
                },
                "9": {
                    "verse_nr": "9",
                    "verse": "Sanglit sugara hini an iyo pag-ampo:\n\u2018Amay namon ha langit:\nPagdayawon an imo baraan nga ngaran"
                },
                "10": {
                    "verse_nr": "10",
                    "verse": "Maghadi ka unta ha amon,\nmatuman dinhe ha tuna an imo kaburut-on sugad han didto ha langit."
                },
                "11": {
                    "verse_nr": "11",
                    "verse": "Tagi kami yana nga adlaw han pagkaon nga amon kinahanglan."
                },
                "12": {
                    "verse_nr": "12",
                    "verse": "Pasayloa kami han amon mga sala\nsugad han pagpasaylo namon han mga nakasala ha amon."
                },
                "13": {
                    "verse_nr": "13",
                    "verse": "Ayaw itugot nga mahingadto kami hin makuri nga kataragman,\nkundi bawia kami ha Karat-an.\u2019\n[Kay imo an ginhadian, an gahom ngan an himaya ha kadayonan! Amen.]"
                },
                "14": {
                    "verse_nr": "14",
                    "verse": "\u201cKon pasayloon niyo an nakakasala ha iyo, pasasayloon man kamo han Amay niyo ha langit."
                },
                "15": {
                    "verse_nr": "15",
                    "verse": "Kundi kon diri niyo pasayloon an mga nakakasala ha iyo, diri man mapasaylo ha iyo an Amay niyo ha langit."
                },
                "16": {
                    "verse_nr": "16",
                    "verse": "\u201cNgan kon magpupuasa kamo, ayaw pagpakita hin bayhon nga masulob-on sugad han mga maglabyaw. Ginraraksot nira an ira nawong basi hikit-an hira han mga tawo nga nagpupuasa hira. Tigamni niyo ini: kinmarawat na hira han ira balos."
                },
                "17": {
                    "verse_nr": "17",
                    "verse": "Kon magpupuasa kamo, paghiram-os ngan pagsudlay"
                },
                "18": {
                    "verse_nr": "18",
                    "verse": "basi diri mahibaroan han mga tawo nga nagpupuasa kamo. An Amay niyo nga diri kinikita amo la an mahibabaro, ngan babaloson kamo han maupay nga iyo ginbubuhat hin hilom."
                },
                "19": {
                    "verse_nr": "19",
                    "verse": "\u201cAyaw kamo pagtirok hin mga bahandi dinhe ha tuna nga pagkukutkuton hin mga tangkob ug taoy, ngan may-ada makakasulod hin pangawat nga mga tikasan."
                },
                "20": {
                    "verse_nr": "20",
                    "verse": "Lugod, pagtirok kamo para han iyo kalugaringon hin mga manggad didto ha langit diin waray tangkob ug taoy nga nakakakutkot, ngan waray makakasulod hin pangawat nga mga tikasan."
                },
                "21": {
                    "verse_nr": "21",
                    "verse": "Kay kon hain an iyo mga manggad, dayuday aadto man an iyo kasingkasing."
                },
                "22": {
                    "verse_nr": "22",
                    "verse": "\u201cAn mga mata amo an suga para han lawas. Kon maupay an iyo mga mata, malulukop hin kapawa an bug-os niyo nga lawas."
                },
                "23": {
                    "verse_nr": "23",
                    "verse": "Kundi kon diri maupay an iyo mata, mapuputos hin kamasirom an bug-os niyo nga lawas. Sanglit kon an kapawa dida ha iyo, kasisidman ngay-an, kamakalilisang hito nga kasisidman!"
                },
                "24": {
                    "verse_nr": "24",
                    "verse": "\u201cWaray tawo nga makakahimo hin pag-alagad hin duha nga agaron, kay mahinanabo nga pagdudumtan niya an usa ngan paghihigugmaon niya an ikaduha. Uunongan niya an usa ngan pagtatamayon niya an ikaduha. Diri ka makakag-alagad han Dyos ngan han manggad."
                },
                "25": {
                    "verse_nr": "25",
                    "verse": "\u201cSanglit nasiring ako ha iyo: ayaw kamo kabaraka mahitungod han pagkaon ngan pag-inom nga kinahanglanon niyo basi mabuhi kamo, o tungod han panapton para han iyo lawas. Diri ba an kinabuhi labaw pa han pagkaon, ngan an lawas labaw pa han panapton?"
                },
                "26": {
                    "verse_nr": "26",
                    "verse": "Tan-awa daw niyo an katamsihan: diri hira nagpupugas, o nagbabari, o nagsisibog ngadto ha kamalig, kundi ginmamangnoan hira han Amay niyo ha langit. Diri ba kamo labaw pa han katamsihan?"
                },
                "27": {
                    "verse_nr": "27",
                    "verse": "Hin-o man ha iyo in makakapahilaba han iya kinabuhi hin bisan pira la ka tuig pinaagi han iyo pagkinabaraka?"
                },
                "28": {
                    "verse_nr": "28",
                    "verse": "\u201cNgan kay ano nga nababaraka kamo mahitungod hin panapton? Paghunahunaa daw niyo an pagtubo han mga bukad ha kapatagan; diri hira nagbubuhat o naghahablon."
                },
                "29": {
                    "verse_nr": "29",
                    "verse": "Kundi nasiring ako ha iyo: bisan hi Solomon, dida han iya pagkamanggaranon, waray panapton nga sugad kamakaruruyag han usa hini nga mga bukad."
                },
                "30": {
                    "verse_nr": "30",
                    "verse": "Kon ginpapanaptonan han Dyos an mga banwa ha kapatagan nga buhi yana, ngan pagkabuwas sinusunog ha hudno, kamo pa in diri? Pagkagutiay han iyo pagtoo!"
                },
                "31": {
                    "verse_nr": "31",
                    "verse": "\u201cSanglit ayaw kamo kabaraka han iyo kakaonon, iimnon, o igpapanapton."
                },
                "32": {
                    "verse_nr": "32",
                    "verse": "(Amo ini nga mga butang an nababarak-an han mga tawo nga waray pagsarig sa Dyos.) Maaram an Amay niyo ha langit nga kinahanglan niyo ini ngatanan."
                },
                "33": {
                    "verse_nr": "33",
                    "verse": "Sanglit unaha gud niyo pamiling han iya Ginhadian ngan han iya kaburut-on, ngan ihahatag niya ha iyo an iba ngatanan nga mga butang."
                },
                "34": {
                    "verse_nr": "34",
                    "verse": "Sanglit, ayaw kamo kabaraka mahitungod hiton buwas nga adlaw; may-ada hito kalugaringon nga mga kabaraka. Sanglit ayaw na dugangi an mga kabaraka ha kada adlaw."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "\u201cAyaw kamo paghukom han iba basi diri kamo paghukman han Dyos."
                },
                "2": {
                    "verse_nr": "2",
                    "verse": "Kay paghuhukman kamo han Dyos sumala han paghukom niyo han iba, ngan an iyo igsusukol han iba amo man an gagamiton ha iyo."
                },
                "3": {
                    "verse_nr": "3",
                    "verse": "Kay ano nga nakita man kamo han poling ha mata han iyo bugto, kundi diri kamo nanginginano han nabalabag han iyo kalugaringon nga mata?"
                },
                "4": {
                    "verse_nr": "4",
                    "verse": "Uunanhon niyo hin pagsiring ha imo bugto, \u2018Kadi, kukuhaon ta an poling ha imo mata,\u2019 kon aada pa in nabalabag ha iyo kalugaringon nga mata?"
                },
                "5": {
                    "verse_nr": "5",
                    "verse": "Kamalabyaw niyo! Kuhaa anay an nabalabag ha iyo mata, ngan unina, makakakita kamo hin maupay, ngan makakakuha kamo han poling han iyo bugto."
                },
                "6": {
                    "verse_nr": "6",
                    "verse": "\u201cAyaw ihatag ha mga ayam an baraan nga butang, kay bangin kamo banhagon ngan kumagat ha iyo. Ayaw ilabog an iyo mga perlas ngadto han mga baboy, kay pagtatamaktamakan la ito nira."
                },
                "7": {
                    "verse_nr": "7",
                    "verse": "\u201cPangaro ngan tatagan kamo; pamiling ngan makakaagi kamo; pagtuktok ngan bubuksan an porta para ha iyo."
                },
                "8": {
                    "verse_nr": "8",
                    "verse": "Kay makarawat an tagsa nga nangangaro, makakaagi an namimiling, ngan bubuksan an porta para ha iya nga nagtutuktok."
                },
                "9": {
                    "verse_nr": "9",
                    "verse": "Kamo nga mga amay, tatagan ba niyo hin bato kon mangaro an iyo anak hin tinapay?"
                },
                "10": {
                    "verse_nr": "10",
                    "verse": "Tatagan ba niyo hin halas kon mangaro hiya hin isda?"
                },
                "11": {
                    "verse_nr": "11",
                    "verse": "Kon kamo nga magraot, maaram humatag hin mag-upay nga mga butang ha iyo mga anak, asay pa ba an Amay niyo ha langit in diri humatag han mag-upay nga mga butang hadton mga nangangaro ha iya!"
                },
                "12": {
                    "verse_nr": "12",
                    "verse": "\u201cBuhata niyo ha iba an karuyag niyo nga buhaton nira ha iyo. Amo ini an kahulogan han Balaod ni Moises ngan han igintutdo han mga manaragna."
                },
                "13": {
                    "verse_nr": "13",
                    "verse": "\u201cSulod kamo han haligot nga aragian; kay haluag an aragian ngan masayon an dalan tipakadto ha impyerno, ngan damo an naagi hini nga dalan."
                },
                "14": {
                    "verse_nr": "14",
                    "verse": "Kundi haligot an aragian ngan makuri an dalan tipakadto ha kinabuhi nga dayon, ngan diri damo an nakakatoltol hini nga dalan."
                },
                "15": {
                    "verse_nr": "15",
                    "verse": "\u201cPag-ikmat kamo han buwaon nga mga manaragna; napahirani hira ha iyo sugad hin mga karnero pagkit-on, kundi balitaw, ha sulod, sugad gud hira hin magbangis nga mga lubo."
                },
                "16": {
                    "verse_nr": "16",
                    "verse": "Makikilala niyo hira pinaagi han ira mga panggawi. Binuburo ba in ubas tikang hin kasapinitan, o in igos tikang hin niyutiyo?"
                },
                "17": {
                    "verse_nr": "17",
                    "verse": "Nabunga hin maupay an maupay nga kahoy, kundi nabunga hin maraot an maraot man nga kahoy."
                },
                "18": {
                    "verse_nr": "18",
                    "verse": "Diri makakabunga hin maraot an maupay nga kahoy, diri man liwat makakabunga hin maupay an maraot nga kahoy."
                },
                "19": {
                    "verse_nr": "19",
                    "verse": "Pupudlon ngan susunogon an kahoy nga diri nahatag hin maupay nga bunga."
                },
                "20": {
                    "verse_nr": "20",
                    "verse": "Sanglit, makikilala niyo an buwaon nga mga manaragna pinaagi han ira mga panggawi."
                },
                "21": {
                    "verse_nr": "21",
                    "verse": "\u201cDiri ngatanan nga natawag ha akon, \u2018Ginoo, Ginoo,\u2019 makakasulod han Ginhadian han langit, kundi adton nagtutuman la han kaburut-on han akon Amay ha langit."
                },
                "22": {
                    "verse_nr": "22",
                    "verse": "Pag-abot han Adlaw han Paghukom, damo in masiring ha akon, \u2018Ginoo, Ginoo! ha imo ngaran nagpasangyaw kami han mensahe han Dyos, nagpaiwas kami hin mga yawa, ngan nagbuhat kami hin mga milagro!\u2019"
                },
                "23": {
                    "verse_nr": "23",
                    "verse": "Niyan masiring ako ha ira, \u2018Waray gud ako kumilala ha iyo. Pahirayo kamo, mga banyaga nga mga tawo!\u2019"
                },
                "24": {
                    "verse_nr": "24",
                    "verse": "\u201cSanglit, an tagsa nga mamati ngan magtuman hini nga akon mga pulong masusugad hin tawo nga may-ada hibaro nga nagbalay ha bawbaw han bato."
                },
                "25": {
                    "verse_nr": "25",
                    "verse": "Inmuranos, binmaha an mga salog, ngan inagmakan han makusog nga hangin adto nga balay; kundi waray mapukan, kay maupay an katindog ha bawbaw han bato."
                },
                "26": {
                    "verse_nr": "26",
                    "verse": "\u201cAn tagsa nga mamati hini nga akon mga pulong, ngan diri magtuman masusugad hin tawo nga buangbuang nga nagbalay ha bawbaw han baras."
                },
                "27": {
                    "verse_nr": "27",
                    "verse": "Inmuranos, binmaha an mga salog, ngan inagmakan han makusog nga hangin adto nga balay, ngan napukan. Kamakalilisang an pagkapukan hadto nga balay!\u201d"
                },
                "28": {
                    "verse_nr": "28",
                    "verse": "Katapos ni Jesus pagyakan hini nga mga butang, nahipausa an mga tawo han paagi han iya pagtutdo"
                },
                "29": {
                    "verse_nr": "29",
                    "verse": "kay nagtutdo hiya nga may gahom ngan diri sugad han ira mga magturutdo han Balaod."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Linmugsong hi Jesus tikang hin pungtod ngan nagsunod ha iya in damo kaupay nga mga tawo."
                },
                "2": {
                    "verse_nr": "2",
                    "verse": "Hinmarani ha iya in usa nga sanlahon, linmuhod ha atubangan niya ngan sinmiring, \u201cKon imo karuyag, makakalinis ka ha akon.\u201d"
                },
                "3": {
                    "verse_nr": "3",
                    "verse": "Kinamkam hiya ni Jesus ngan ginsiring, \u201cKaruyag ko, magmalinis ka!\u201d Dida dayon nalinisan an tawo han iya sanla."
                },
                "4": {
                    "verse_nr": "4",
                    "verse": "Ginsiring hiya ni Jesus, \u201cPamati! Ayaw pagsumat bisan kan kanay, kundi kadto dayon ha padi ngan pakita ha iya. Kahuman, paghalad sugad han iginsugo ni Moises, pagpakita han mga tawo nga malinis ka na.\u201d"
                },
                "5": {
                    "verse_nr": "5",
                    "verse": "Han pagsulod ni Jesus ha Capernaum gintapo hiya hin kapitan nga Romano nga nakimalooy ha iya"
                },
                "6": {
                    "verse_nr": "6",
                    "verse": "\u201cSir, masakit an akon surugoon, nahigda, diri nakakakiwa, ngan nagkukuri hin duro.\u201d"
                },
                "7": {
                    "verse_nr": "7",
                    "verse": "\u201cMakadto ako ngan uupayon ko hiya,\u201d nagsiring hi Jesus."
                },
                "8": {
                    "verse_nr": "8",
                    "verse": "Kundi binmaton an kapitan, \u201cSir, diri ako takos nga sumulod ka ha akon balay. Sugoa la ako ngan mauupay dayon an akon surugoon."
                },
                "9": {
                    "verse_nr": "9",
                    "verse": "Usa liwat ako ka tawo nga ubos hin labaw nga mga opisyal, ngan may-ada ko liwat mga sakop nga mga sondalo. Kon nasugo ako ha usa, \u2018Kadto na!\u2019 napakadto hiya; ngan ha iba, \u2018Kadi na!\u2019 nadaop hiya. Kon nasugo ako han akon oripon, \u2018Buhata ini!\u2019 ginbubuhat niya dayon.\u201d"
                },
                "10": {
                    "verse_nr": "10",
                    "verse": "Nahipausa hi Jesus han pakabati niya hini, ngan ginsiring an mga tawo nga nagsusunod ha iya, \u201cNasiring ako ha iyo, waray pa gud ako makakita ha Israel hin pagtoo nga sugad kadako hini."
                },
                "11": {
                    "verse_nr": "11",
                    "verse": "Tigamni niyo ini: damo in maabot tikang ha sinirangan ngan ha katundan, ngan makikigsaro kanda Abraham, Isaac, ug Jacob didto han Ginhadian han langit"
                },
                "12": {
                    "verse_nr": "12",
                    "verse": "samtang an mga anak han Ginhadian ilalabog lugod ha kasisidman ha gawas; didto mananangis hira ngan manliligot an ira mga ngipon.\u201d"
                },
                "13": {
                    "verse_nr": "13",
                    "verse": "Ngan ginsiring ni Jesus an kapitan, \u201cHala, oli na la, ngan matumanan ka sumala han imo pagtoo.\u201d Ngan hito ngahaw nga takna naupay an surugoon han kapitan."
                },
                "14": {
                    "verse_nr": "14",
                    "verse": "Kinmadto hi Jesus ha balay ni Pedro ngan hinkit-an niya an babaye nga ugangan ni Pedro nga nahigda kay hinihirantan."
                },
                "15": {
                    "verse_nr": "15",
                    "verse": "Kinaptan ni Jesus an iya kamot ngan nalungasan hiya han hiranat. Binmuhat hiya ngan nagsirbe kan Jesus."
                },
                "16": {
                    "verse_nr": "16",
                    "verse": "Han pagkagab-i na, gindara ngadto kan Jesus in damo nga mga tawo nga sinasangkayan hin yawa. Ha usa la ka pulong ginpagawas ni Jesus an magraot nga mga espiritu, ngan gintambal an ngatanan nga mga magsakit."
                },
                "17": {
                    "verse_nr": "17",
                    "verse": "Ginbuhat niya ini basi matuman an iginsiring ni Isaias nga manaragna,\n\u201cHiya ngahaw an nagkuha han\nngatanan naton nga mga sakit.\u201d"
                },
                "18": {
                    "verse_nr": "18",
                    "verse": "Han pagkita ni Jesus han kadam-an nga nag-aalirong ha iya, nagsugo hiya han iya mga tinun-an nga mapakadto ha tabok han lanaw."
                },
                "19": {
                    "verse_nr": "19",
                    "verse": "Dinimaop ha iya in usa nga magturutdo han Balaod ngan nagsiring, \u201cMagturutdo, andam ako hin pag-upod ha imo bisan ngain.\u201d"
                },
                "20": {
                    "verse_nr": "20",
                    "verse": "Ginbaton hiya ni Jesus, \u201cMay mga buho an mga miro, ngan may mga salag an katamsihan, kundi waray ngani hinihigdaan hin pagpahuway an Anak han Tawo.\u201d"
                },
                "21": {
                    "verse_nr": "21",
                    "verse": "Nagsiring liwat in lain nga tinun-an, \u201cTugoti gad ako hin pag-oli anay hin paglubong han akon amay.\u201d"
                },
                "22": {
                    "verse_nr": "22",
                    "verse": "Kundi ginbaton hiya ni Jesus, \u201cSunod ha akon, ngan pabay-i an mga patay nga asay maglubong han ira minatay.\u201d"
                },
                "23": {
                    "verse_nr": "23",
                    "verse": "Sinmakay hi Jesus han sakayan ngan inmupod ha iya an iya mga tinun-an."
                },
                "24": {
                    "verse_nr": "24",
                    "verse": "Han nakaturog hi Jesus, tigda la nga inmabot in makusog nga alipuros ha lanaw, sanglit ginsasakayan na hira han mga balod, ngan haros na malunod an sakayan, kundi nakaturog hi Jesus."
                },
                "25": {
                    "verse_nr": "25",
                    "verse": "Gindaop hiya han mga tinun-an ngan ginsiring hin pagpukaw ha iya, \u201cTalwasa kami, Ginoo! Malulunod kita!\u201d"
                },
                "26": {
                    "verse_nr": "26",
                    "verse": "Ginsiring hira ni Jesus, \u201cKay ano nga nahadlok man kamo? Kagutiay han iyo pagtoo!\u201d Niyan binmuhat hiya ngan ginsaway an hangin ngan an balod, ngan nagmalinaw an dagat."
                },
                "27": {
                    "verse_nr": "27",
                    "verse": "Nahipausa hira ngatanan ngan may hinsiring, \u201cHin-o ini nga tawo? Nasugot ha iya bisan an hangin ug balod!\u201d"
                },
                "28": {
                    "verse_nr": "28",
                    "verse": "Han pag-abot ni Jesus ha tabok han lanaw, ha tuna han mga taga-Gadara, gintapo hiya hin duha ka tawo nga tikang han mga lubnganan. Sinasangkayan hira hin yawa, ngan mga magisog, sanglit waray nagpapasipara hin pag-agi hadto nga dalan."
                },
                "29": {
                    "verse_nr": "29",
                    "verse": "Sinminggit hira dayon, \u201cAno an imo karuyag ha amon, Anak han Dyos? Kinmanhi ka ba hin pagkastigo ha amon nga diri pa man igo nga panahon?\u201d"
                },
                "30": {
                    "verse_nr": "30",
                    "verse": "May dako nga panon hin kababoyan nga naniningaon hirani hini nga dapit."
                },
                "31": {
                    "verse_nr": "31",
                    "verse": "Nakimalooy kan Jesus an mga yawa, \u201cKon pagagawson mo man kami, pasudla kami ngadto hito nga panon hin kababoyan.\u201d"
                },
                "32": {
                    "verse_nr": "32",
                    "verse": "Ginsiring hira ni Jesus, \u201cKadto na kamo.\u201d Sanglit ginmawas hira ngan sinmulod han kababoyan. Tigda nga nagdadlagan an bug-os nga panon han kababoyan ngadto ha ligid han umpas, nagkahuglog ngadto ha lanaw, ngan nagkalulumos."
                },
                "33": {
                    "verse_nr": "33",
                    "verse": "Nagdadlagan an mga magmarangno han kababoyan, ngan pag-abot nira ha bungto, iginsumat an ngatanan ngan an nahinabo han mga tawo nga sinasangkayan hin yawa."
                },
                "34": {
                    "verse_nr": "34",
                    "verse": "Sanglit nagkagawas an ngatanan nga tawo han bungto hin pagtapo kan Jesus; ngan han paghikit-i nira ha iya nakimalooy hira nga bumaya hiya han ira tuna."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Sinmakay hi Jesus han sakayan, binmalik pagtabok han lanaw, ngan kinmadto han iya kalugaringon nga bungto."
                },
                "2": {
                    "verse_nr": "2",
                    "verse": "Gindara ngada ha iya hin pira ka tawo in usa nga lulid nga nahigda. Hinkit-an ni Jesus an kadako han ira pagtoo, ngan ginsiring niya an lulid, \u201cTapod na la, anak ko! Ginpasaylo na an imo mga sala.\u201d"
                },
                "3": {
                    "verse_nr": "3",
                    "verse": "Ngan may hinsiring hin pira han mga magturutdo han Balaod, \u201cNagpanamastamas ini nga tawo!\u201d"
                },
                "4": {
                    "verse_nr": "4",
                    "verse": "Nakasantop hi Jesus han ira nahunahunaan, sanglit nagsiring hiya, \u201cKay ano nga nakahunahuna kamo hin sugad kamaraot nga mga butang?"
                },
                "5": {
                    "verse_nr": "5",
                    "verse": "Hain in masarusayon, an pagsiring, \u2018An imo mga sala ginpasaylo,\u2019 o an pagsiring, \u2018Buhat ngan lakat\u2019?"
                },
                "6": {
                    "verse_nr": "6",
                    "verse": "Ipakikita ko ha iyo nga may gahom an Anak han Tawo hin pagpasaylo han mga sala dinhe ha tuna.\u201d Ngan ginsiring niya an lulid, \u201cBuhat, dad-a an imo higdaan, ngan oli ngadto ha imo balay.\u201d"
                },
                "7": {
                    "verse_nr": "7",
                    "verse": "Binmuhat an tawo ngan inmoli."
                },
                "8": {
                    "verse_nr": "8",
                    "verse": "Pakakita hini han mga tawo kinulba hira ngan nagdayaw hira han Dyos nga naghatag hin sugad nga gahom ngadto han mga tawo."
                },
                "9": {
                    "verse_nr": "9",
                    "verse": "Binmaya hi Jesus hadto nga dapit. Han naglalakat hiya ha dalan, hinkit-an niya in tawo nga parasukot hin buhis nga ginngaranan kan Mateo nga nalingkod didto han iya buhatan. Ginsiring hiya ni Jesus, \u201cSunod ha akon.\u201d\nNgan binmuhat hi Mateo ngan sinmunod ha iya."
                },
                "10": {
                    "verse_nr": "10",
                    "verse": "Han nangangaon na hira Jesus ngan an iya mga tinun-an didto han balay ni Mateo, inmabot in damo nga mga parasukot hin buhis ngan mga tinamay, ngan tinmangka upod ha ira."
                },
                "11": {
                    "verse_nr": "11",
                    "verse": "Hinkit-an ini hin mga Parisiyo ngan nagpakiana hira han iya mga tinun-an, \u201cKay ano nga nakikigsaro an iyo magturutdo han mga parasukot hin buhis ngan mga tinamay?\u201d"
                },
                "12": {
                    "verse_nr": "12",
                    "verse": "Hinbatian hira ni Jesus ngan ginbaton hira, \u201cDiri nagkikinahanglan hin magtarambal an waray sakit nga mga tawo, kundi an mga magsakit la."
                },
                "13": {
                    "verse_nr": "13",
                    "verse": "Lakat ngan panginanoa kon ano an kahulogan hini nga kasuratan nga nasiring, \u2018Naungara ako hin kalooy, diri hin halad nga mga hayop.\u2019 Kay kinmanhi ako pagtawag han mga makasasala, diri han mga magtadong.\u201d"
                },
                "14": {
                    "verse_nr": "14",
                    "verse": "Dinmaop kan Jesus an mga sakop ni Juan nga Parabunyag ngan nagpakiana, \u201cKay ano nga agsob magpuasa kami ngan an mga Parisiyo, kundi diri man nagpupuasa an imo mga tinun-an?\u201d"
                },
                "15": {
                    "verse_nr": "15",
                    "verse": "Binmaton hiya, \u201cMagmamasulob-on ba an mga dinapit ngadto hin pakasal samtang upod pa nira an lalake nga kinasal? Diri gud! Kundi maabot an panahon nga mabaya ha ira an kinasal nga lalake, ngan amo na an pagpuasa nira."
                },
                "16": {
                    "verse_nr": "16",
                    "verse": "\u201cWaray nagamit hin bag-o nga dugnit para hin pagtangkop hin daan nga panapton; kay nakakagisi han daan nga panapton in sugad nga tangkop, ngan mahiluag lugod an tarangkopan."
                },
                "17": {
                    "verse_nr": "17",
                    "verse": "Waray liwat naipis hin bag-o nga bino ngadto hin daan na nga anit nga surudlan. Kon buhaton ini, mabuburit an surudlan, kay magigisi man an anit, ngan makakarag an bino. Lugod, isinusulod an bag-o nga bino ngadto hin bag-o nga anit nga surudlan ngan waray may nakakarag.\u201d"
                },
                "18": {
                    "verse_nr": "18",
                    "verse": "Han nagyayakan pa hi Jesus hini, hinmarani ha iya in usa nga Judiyo, linmuhod ha iya atubangan, ngan naghangyo: \u201cKamamatay pa la yana han akon anak nga babayehay, kundi upod gad ha akon ngan ipadapat an imo kamot ha iya, ngan mabubuhi hiya.\u201d"
                },
                "19": {
                    "verse_nr": "19",
                    "verse": "Sanglit, binmuhat hi Jesus ngan sinmunod ha iya ngan inmupod ha iya an iya mga tinun-an."
                },
                "20": {
                    "verse_nr": "20",
                    "verse": "May usa nga babaye nga gindidinogoan sulod hin dose na ka tuig, ngan pinmaluyo hiya kan Jesus. Kinamkam niya an sidsid han bado ni Jesus."
                },
                "21": {
                    "verse_nr": "21",
                    "verse": "Nagsiring hiya ha iya kalugaringon, \u201cKon makakamkam la ako han iya bado, mauupay gud ako.\u201d"
                },
                "22": {
                    "verse_nr": "22",
                    "verse": "Linmingi hi Jesus ngan hinkit-an niya an babaye, ngan ginsiring niya, \u201cAyaw kahadlok, anak! Nakaupay ha imo an imo pagtoo.\u201d Ngan dida dayon naupay an babaye."
                },
                "23": {
                    "verse_nr": "23",
                    "verse": "Sanglit, kinmadto hi Jesus ha balay han opisyal. Han pakakita niya han mga magtotokar para han paglubong ngan han nagkarigumok nga mga tawo"
                },
                "24": {
                    "verse_nr": "24",
                    "verse": "nagsiring hiya, \u201cKagawas kamo ngatanan! Diri patay an bata; nakaturog la hiya!\u201d\nNgan gintinawaan hiya nira."
                },
                "25": {
                    "verse_nr": "25",
                    "verse": "Han pagkagawas la han mga tawo, sinmulod hi Jesus han kwarto han babayehay, kinaptan ni Jesus an kamot han bata, ngan binmuhat an bata."
                },
                "26": {
                    "verse_nr": "26",
                    "verse": "Ngan nahisangyaw ini nga nahinabo ha ngatanan nga dapit didto hito nga tuna."
                },
                "27": {
                    "verse_nr": "27",
                    "verse": "Binmaya hi Jesus hadto nga dapit ngan han naglalakat hiya, ginsunod hiya hin duha nga lalake nga buta. Ginmuliat hira, \u201cKaluoyi intawon kami, Anak ni David!\u201d"
                },
                "28": {
                    "verse_nr": "28",
                    "verse": "Han pagsulod na ni Jesus hin balay, dinmaop ha iya an duha nga buta, ngan nagpakiana hiya ha ira, \u201cNatoo ba kamo nga mahihimo ko ini?\u201d\nBinmaton hira, \u201cOo, Ginoo.\u201d"
                },
                "29": {
                    "verse_nr": "29",
                    "verse": "Niyan kinamkam ni Jesus an ira mga mata ngan nagsiring, \u201cMahimo unta sumala gud han iyo pagtoo!\u201d"
                },
                "30": {
                    "verse_nr": "30",
                    "verse": "ngan nakakita na hira. Gintugon hira ni Jesus, \u201cAyaw gud kamo pagsumat hini bisan kan kanay!\u201d"
                },
                "31": {
                    "verse_nr": "31",
                    "verse": "Kundi linmakat hira ngan iginsumat lugod nira ha ngatanan nga dapit didto hadto nga tuna an ginbuhat ha ira ni Jesus."
                },
                "32": {
                    "verse_nr": "32",
                    "verse": "Han pagkalakat na han mga tawo, may pira ka tawo nga nagdara ngadto kan Jesus hin tawo nga waray makakayakan kay sinasangkayan hiya hin yawa."
                },
                "33": {
                    "verse_nr": "33",
                    "verse": "Han paghigawas na han yawa, nakayakan dayon an tawo, ngan nahipausa an ngatanan. Nagsiring hira, \u201cWaray pa kita kumita hin sugad hini dinhe ha Israel!\u201d"
                },
                "34": {
                    "verse_nr": "34",
                    "verse": "Kundi nagsiring an mga Parisiyo, \u201cAn punoan han mga yawa an naghatag ha iya hin gahom hin pagpagawas han mga yawa.\u201d"
                },
                "35": {
                    "verse_nr": "35",
                    "verse": "Ngan ginduaw ni Jesus an ngatanan nga kabungtohan ngan kabaryohan. Nagtutdo hiya didto han ira mga sinagoga, nagwali han Maupay nga Sumat han Ginhadian, ngan gintambal niya an mga tawo han ngatanan nga mga sakit."
                },
                "36": {
                    "verse_nr": "36",
                    "verse": "Han pakakita niya han damo nga mga tawo, nalooy gud hiya ha ira, tungod kay mabidoon ngan makalolooy man hira, sugad hin mga karnero nga waray magmarangno."
                },
                "37": {
                    "verse_nr": "37",
                    "verse": "Sanglit ginsiring niya an iya mga tinun-an, \u201cDamo in aranihon kundi gutiay la in mga mag-arani."
                },
                "38": {
                    "verse_nr": "38",
                    "verse": "Pag-ampo kamo han tag-ada han aranihon nga padad-an niya hin mga mag-arani nga magtitirok han ira gin-ani.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Gintirok ni Jesus an iya dose nga mga tinun-an, ngan gintagan hira hin gahom hin pagpaiwas han magraot nga mga espiritu ngan pagtambal han ngatanan nga sakit."
                },
                "2": {
                    "verse_nr": "2",
                    "verse": "Amo ini an mga ngaran han dose nga mga apostoles: an syahan, hi Simon (nga ginngangaranan kan Pedro) ngan an iya bugto, hi Andres; hi Santiago ngan an iya bugto, hi Juan nga mga anak ni Sebedeo"
                },
                "3": {
                    "verse_nr": "3",
                    "verse": "hi Felipe ngan hi Bartolome; hi Tomas ngan hi Mateo nga parasukot hin buhis; hi Santiago, nga anak ni Alfeo, ngan hi Tadeo"
                },
                "4": {
                    "verse_nr": "4",
                    "verse": "hi Simon nga bayani, ngan hi Judas Iscariote nga naglingo kan Jesus."
                },
                "5": {
                    "verse_nr": "5",
                    "verse": "Ginsugo ni Jesus ini nga dose upod ini nga mga tugon: \u201cAyaw kamo pagkadto han bisan ano nga tuna han mga Hentil o han bisan ano nga bungto han Samaria."
                },
                "6": {
                    "verse_nr": "6",
                    "verse": "Lugod, kadtoa niyo an nagkawawara nga mga karnero han katawhan han Israel."
                },
                "7": {
                    "verse_nr": "7",
                    "verse": "Lakat kamo ngan ipasangyaw nga hirani na an Ginhadian han langit."
                },
                "8": {
                    "verse_nr": "8",
                    "verse": "Tambala an mga magsakit, banhawa an mga minatay, linisi an mga sanlahon, ngan pagawsa an mga yawa. Kinmarawat kamo nga waray pabaydi ha iyo, sanglit hatag man kamo nga diri kamo magpapabayad."
                },
                "9": {
                    "verse_nr": "9",
                    "verse": "Ayaw kamo pagdara hin bulawan, salapi, o bronse nga kwarta ha iyo mga bulsa"
                },
                "10": {
                    "verse_nr": "10",
                    "verse": "ayaw liwat kamo pagdara hin kanan makililimos supot ha iyo paglalaktan, o iba nga liliwanan o sandalyas labot han iyo sinusulot o tungkod. Angay tagan an nagkakabudlay han iya mga kinahanglanon."
                },
                "11": {
                    "verse_nr": "11",
                    "verse": "\u201cPag-abot niyo hin bungto o baryo, pamiling kamo hin mapasaka ha iyo, ngan pabilin kamo dida ha iya ngada han pagbaya niyo hito nga dapit."
                },
                "12": {
                    "verse_nr": "12",
                    "verse": "Pagsaka niyo hin balay siring kamo, \u2018Maada unta ha iyo an kamurayaw.\u2019"
                },
                "13": {
                    "verse_nr": "13",
                    "verse": "Kon karawaton kamo han tagbalay mapabilin an kamurayaw dida hito nga balay; kundi kon diri, bawia an igpapabilin nga kamurayaw."
                },
                "14": {
                    "verse_nr": "14",
                    "verse": "Ngan kon may-ada balay kon bungto nga diri kumarawat o diri mamati ha iyo, padpara an tapotapo han iyo mga tiil ngan bayai ito nga dapit."
                },
                "15": {
                    "verse_nr": "15",
                    "verse": "Tigamni ini! Ha Adlaw han Paghukom malolooy pa an Dyos han mga tawo han Sodoma ug Gomora kay han mga tawo hito nga bungto!"
                },
                "16": {
                    "verse_nr": "16",
                    "verse": "\u201cPamati kamo! Sinusugo ko kamo sugad hin mga karnero ngadto ha panon hin mga lubo. Sanglit kinahanglan mag-ikmat kamo sugad hin mga halas ngan magmalumo kamo sugad hin sarapati."
                },
                "17": {
                    "verse_nr": "17",
                    "verse": "Pagbantay kamo kay may mga tawo nga magdadakop ngan magdadara ha iyo ngadto ha hukmanan, ngan paglalatobon kamo nira didto ha ira mga sinagoga."
                },
                "18": {
                    "verse_nr": "18",
                    "verse": "Pagdadad-on kamo ha atubangan han mga punoan ngan mga hadi tungod ha akon, hin pagsangyaw han Maupay nga Sumat ha ira ngan ha mga Hentil."
                },
                "19": {
                    "verse_nr": "19",
                    "verse": "Kon pagdad-on kamo ha hukmanan, ayaw kabaraka mahitungod han iyo igyayakan o kon uunanhon niyo hin pagyakan; kay pag-abot han panahon, tututdoan kamo han iyo igyayakan."
                },
                "20": {
                    "verse_nr": "20",
                    "verse": "Kay diri iyo an mga pulong nga igyayakan niyo, kundi tikang han Espiritu han Amay niyo nga magyayakan ha iyo."
                },
                "21": {
                    "verse_nr": "21",
                    "verse": "\u201cIgtutubyan han mga tawo an ira kalugaringon nga kabugtoan basi patayon hira, ngan amo ngahaw an bubuhaton han mga amay ha ira mga anak; maato an mga anak han ira mga kag-anak ngan ipapapatay hira."
                },
                "22": {
                    "verse_nr": "22",
                    "verse": "Pagdudumtan kamo han ngatanan tungod ha akon, kundi matatalwas an magpailob tubtob ha kataposan."
                },
                "23": {
                    "verse_nr": "23",
                    "verse": "Kon pagpakurian kamo ha usa nga bungto, palagiw ngadto hin lain nga bungto. Nasiring ako ha iyo nga diri pa mahuhuman an iyo buruhaton ha ngatanan nga kabungtohan han Israel, maabot na an Anak han Tawo."
                },
                "24": {
                    "verse_nr": "24",
                    "verse": "\u201cWaray tinun-an nga labaw han iya magturutdo; waray oripon nga labaw han iya agaron."
                },
                "25": {
                    "verse_nr": "25",
                    "verse": "Sanglit angay malipay an tinun-an kon makatupong hiya han iya magturutdo, ngan an oripon kon makatupong hiya han iya agaron. Kon tawgon nga Beelsebul an pangulo han panimalay, pagngangaranan hin labaw pa gud kamangil-ad an iya mga sakop!"
                },
                "26": {
                    "verse_nr": "26",
                    "verse": "\u201cSanglit ayaw kamo kahadlok han mga tawo. Bubuksan an bisan ano nga tinahoban, ngan igpapahayag an tagsa nga tinago."
                },
                "27": {
                    "verse_nr": "27",
                    "verse": "Kinahanglan igyakan niyo liwat ha kapaw-an an igsusumat ko ha iyo ha kasisidman, ngan kinahanglan igpasangyaw niyo tikang ha mga atop an nabatian niyo hin hilom."
                },
                "28": {
                    "verse_nr": "28",
                    "verse": "Ayaw kamo kahadlok han makakamatay han lawas, kundi diri makakamatay han kalag; asay lugod kahadloki niyo an Dyos nga makakamatay han kalag ngan han lawas didto ha impyerno."
                },
                "29": {
                    "verse_nr": "29",
                    "verse": "Usa ka sentabo an igpapalit niyo hin duha nga balinsasayaw kundi waray usa nga balinsasayaw nga nahuhulog ha tuna kon diri pagbuot han Amay niyo."
                },
                "30": {
                    "verse_nr": "30",
                    "verse": "An ha iyo nga bahin, gin-ihap na bisan ngani an ngatanan nga mga buhok han iyo ulo."
                },
                "31": {
                    "verse_nr": "31",
                    "verse": "Sanglit ayaw kamo kahadlok; mahal pa kamo kaupay kay hin damo nga mga balinsasayaw!"
                },
                "32": {
                    "verse_nr": "32",
                    "verse": "\u201cAangkonon ko man ha atubangan han akon Amay ha langit an bisan hin-o nga magpadayag ha kadam-an nga akon hiya."
                },
                "33": {
                    "verse_nr": "33",
                    "verse": "Kundi iglilirong ko man ha atubangan han akon Amay ha langit an bisan hin-o nga maglirong ha kadam-an nga akon hiya."
                },
                "34": {
                    "verse_nr": "34",
                    "verse": "\u201cAyaw kamo paghunahuna nga kinmanhi ako pagdara hin kalinaw ha kalibutan; diri kalinaw an gindara ko, kundi espada."
                },
                "35": {
                    "verse_nr": "35",
                    "verse": "Kinmanhi ako pagtugpo han mga anak nga kalalaken-an kontra han mga amay nira, han mga anak nga kababayen-an kontra han mga iroy nira, han mga umagad nga kababayen-an kontra han mga ugangan nira nga kababayen-an."
                },
                "36": {
                    "verse_nr": "36",
                    "verse": "An makaharadlok gud nga mga kaaway han tawo amo an mga sakop ngahaw han iya kalugaringon nga panimalay."
                },
                "37": {
                    "verse_nr": "37",
                    "verse": "\u201cDiri takos ha akon an nahigugma han amay o iroy niya labaw ha akon; diri takos ha akon an nahigugma han iya mga anak labaw ha akon."
                },
                "38": {
                    "verse_nr": "38",
                    "verse": "Diri takos ha akon an diri magpas-an han iya kros ngan diri magsunod ha akon."
                },
                "39": {
                    "verse_nr": "39",
                    "verse": "An karuyag magtipig han iya kinabuhi ini mawawara ha iya; kundi an kawad-an han iya kinabuhi tungod ha akon mabubuhi lugod."
                },
                "40": {
                    "verse_nr": "40",
                    "verse": "\u201cAn bisan hin-o nga nakarawat ha iyo nakarawat ha akon; ngan an bisan hin-o nga nakarawat ha akon nakarawat liwat han nagsugo ha akon."
                },
                "41": {
                    "verse_nr": "41",
                    "verse": "An bisan hin-o nga nakarawat han sinugo han Dyos, tungod kay sinugo hiya han Dyos maangbit han balos nga kakarawaton han sinugo; ngan an bisan hin-o nga nakarawat hin tawo nga maupay, tungod kay maupay hiya maangbit man han balos nga kakarawaton hin maupay nga tawo."
                },
                "42": {
                    "verse_nr": "42",
                    "verse": "Ngan tigamni ini: an bisan hin-o nga magpainom hin tubig nga mahagkot han giuubosi hini nga akon mga sakop, tungod nga akon hiya sakop makarawat manta han iya balos.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Katapos pagtugona ni Jesus an iya dose nga mga tinun-an, binmaya hiya hadto nga dapit ngan kinmadto hin pagtutdo ngan pagwali ha mga higrani nga bungto."
                },
                "2": {
                    "verse_nr": "2",
                    "verse": "Han pakabati ni Juan nga parabunyag didto ha bilanggoan mahitungod han mga buhat ni Cristo, ginpakadto niya kan Jesus in pira han iya mga tinun-an."
                },
                "3": {
                    "verse_nr": "3",
                    "verse": "Nagpakiana hira kan Jesus, \u201cSumati daw kami, ikaw ba an ginpapaabot nga ginsiring ni Juan, o maghuhulat pa ba kami hin lain?\u201d"
                },
                "4": {
                    "verse_nr": "4",
                    "verse": "Binmaton hi Jesus, \u201cBalik kamo ngan sumati hi Juan han iyo hinbabatian ngan hinkikit-an"
                },
                "5": {
                    "verse_nr": "5",
                    "verse": "nakakakita na an mga buta, nakakalakat na an mga lulid, malinis na an mga sanlahon, nakakabati na an mga bungol, nabanhaw na an mga minatay, ngan iginpasangyaw na an Maupay nga Sumat ngadto han mga kablas."
                },
                "6": {
                    "verse_nr": "6",
                    "verse": "Hin kapalaran hadton waray pagruhaduha ha akon!\u201d"
                },
                "7": {
                    "verse_nr": "7",
                    "verse": "Samtang naoli na an mga tinun-an ni Juan, naghimangraw hi Jesus ha mga tawo mahitungod kan Juan: \u201cHan pagkadto niyo kan Juan didto ha kamingawan, ano man an karuyag niyo hikit-an? Usa ba nga dahon nga ginpapalidpalid han hangin?"
                },
                "8": {
                    "verse_nr": "8",
                    "verse": "Ano gud an iyo ginkadto hin pagkita? Usa ba ka tawo nga nakakasul-ot hin mahal nga panapton? Aadto pag-uokoy ha mga palasyo an mga nagpapanapton hin sugad hito!"
                },
                "9": {
                    "verse_nr": "9",
                    "verse": "\u201cSumati ako, ano gud an iyo ginkadto hin pagkita? Usa ba nga manaragna? Tinuod, nasiring ako ha iyo, hinkit-an niyo in labaw pa hin manaragna."
                },
                "10": {
                    "verse_nr": "10",
                    "verse": "Kay amo hi Juan an hinnabihan han kasuratan: \u2018Iini an akon magsarangyaw, nasiring an Dyos; ipadadara ko hiya una ha imo basi mag-andam han imo aagian.\u2019"
                },
                "11": {
                    "verse_nr": "11",
                    "verse": "Tigamni niyo ini! Labaw pa hi Juan nga Parabunyag hin bisan hin-o nga iginanak hin babaye, kundi labaw pa ha iya an gigugutiayi ha Ginhadian han langit."
                },
                "12": {
                    "verse_nr": "12",
                    "verse": "Tikang han pagwali ni Juan ngada yana, nahiagom na an Ginhadian han langit hin makusog nga mga pagsulong, ngan an mag-isog nga mga tawo naniniguro nga maagaw ini nira."
                },
                "13": {
                    "verse_nr": "13",
                    "verse": "Ngada han panahon ni Juan, naghimangraw mahitungod han Ginhadian an ngatanan nga mga manaragna ngan an Balaod ni Moises"
                },
                "14": {
                    "verse_nr": "14",
                    "verse": "ngan kon karuyag niyo hin pagtoo han ira sumat, hi Juan amo hi Elias kanay pag-abot daan na igintagna."
                },
                "15": {
                    "verse_nr": "15",
                    "verse": "Sanglit, pamati kamo kon may niyo mga durunggan!"
                },
                "16": {
                    "verse_nr": "16",
                    "verse": "\u201cNiyan, ano man an akon itatanding han mga tawo yana nga panahon? Sugad hira hin kabataan nga nagkakalingkod didto ha taboan. Nagoliat an usa nga hugpo ngadto han lain nga hugpo"
                },
                "17": {
                    "verse_nr": "17",
                    "verse": "\u2018Nagtokar kami para ha iyo hin maribhong nga tokar, kundi waray may nasayaw! Nagkanta kami hin mga masulob-on nga mga awit, kundi waray kamo magtangis!\u2019"
                },
                "18": {
                    "verse_nr": "18",
                    "verse": "Han pagkanhi ni Juan, nagpuasa hiya, ngan waray uminom hin bino, ngan nagsiring an ngatanan, \u2018May-ada yawa dida ha iya!\u2019"
                },
                "19": {
                    "verse_nr": "19",
                    "verse": "Kinmanhi an Anak han Tawo ngan kinmaon ngan inminom hiya, ngan nagsiring an ngatanan, \u2018Kitaa daw niyo ini nga tawo! Malamon ngan parahubog hiya, sangkay han mga parasukot hin buhis ngan mga tinamay!\u2019 Kundi ginpapakita nga matuod an kinaadman han Dyos pinaagi han mga bunga hito nga mga buhat.\u201d"
                },
                "20": {
                    "verse_nr": "20",
                    "verse": "Niyan gintunglo ni Jesus an mga bungto diin ginbuhat niya an kaurog han iya mga milagro, kay waray man bumaya an mga tawo han ira mga sala."
                },
                "21": {
                    "verse_nr": "21",
                    "verse": "\u201cKairo nimo, Corasin! Kairo man liwat nimo, Betsaida! Kon an mga milagro nga ginbuhat dida ha iyo didto pa pagbuhata ha Tiro ngan ha Sidon, maiha na unta an mga tawo didto nga nagsusul-ot hin sako ngan nagsaribo hin agbon ha ira mga ulo, hin pagpakita nga binmaya na hira han ira mga sala."
                },
                "22": {
                    "verse_nr": "22",
                    "verse": "Sanglit, hinumdomi nga ha Adlaw han Paghukom, labaw pa nga malolooy an Dyos han mga tawo han Tiro ug Sidon kay ha iyo!"
                },
                "23": {
                    "verse_nr": "23",
                    "verse": "Ngan ikaw Capernaum, karuyag mo ba nga bayawon ka ngadto ha langit? Ilalabog ka ha impyerno! Kay kon didto pa pagbuhata ha Sodoma an mga milagro nga ginbuhat dida ha imo, matindog pa unta ini nga bungto yana."
                },
                "24": {
                    "verse_nr": "24",
                    "verse": "Sanglit, hinumdomi nga ha Adlaw han Paghukom, labaw pa nga malolooy an Dyos han Sodoma kay ha imo!\u201d"
                },
                "25": {
                    "verse_nr": "25",
                    "verse": "Hito nga panahon nagsiring hi Jesus, \u201cO Amay, Ginoo han langit ngan han tuna! Nagpapasalamat ako ha imo, kay imo iginpahayag hadton mga tapang an imo gintago ha mga mag-aram ug may-ada hibaro."
                },
                "26": {
                    "verse_nr": "26",
                    "verse": "Tinuod, Amay ko, nahimo ini tungod han imo kalugaringon nga pagbuot ug karuyag."
                },
                "27": {
                    "verse_nr": "27",
                    "verse": "\u201cIginhatag ha akon han akon Amay an ngatanan nga mga butang. Waray makilala han Anak labot han Amay, ngan waray makilala han Amay labot han Anak, ngan hadton karuyag han Anak nga magpadayag han Amay."
                },
                "28": {
                    "verse_nr": "28",
                    "verse": "\u201cKadi kamo ha akon, ngatanan kamo nga ginugul-an hin pagdara han iyo mabug-at nga mga paras-anon, ngan tatagan ta kamo hin pahuway."
                },
                "29": {
                    "verse_nr": "29",
                    "verse": "Kuhaa an akon yugo ngan ibutang dida ha iyo, ngan pagtuon kamo ha akon kay malumo ako ngan mapinaubsanon ha kasingkasing; ngan hiaagian niyo an pagpahuway."
                },
                "30": {
                    "verse_nr": "30",
                    "verse": "Kay masayon an yugo nga ihinahatag ko ha iyo, ngan magaanay an darad-on nga ipapapas-an ko ha iyo.\u201d"
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Waray pag-iha, naglatas hi Jesus han kaumhan hin trigo ha Adlaw nga Iparahuway. Ginutom an iya mga tinun-an, sanglit nagtikang hira pangutos han mga uhay han trigo ngan pangaon han mga tipasi."
                },
                "2": {
                    "verse_nr": "2",
                    "verse": "Han pakakita hini han mga Parisiyo, nagsiring hira kan Jesus, \u201cKitaa daw, supak ha aton Balaod an ginbubuhat han imo mga tinun-an ha Adlaw nga Iparahuway!\u201d"
                },
                "3": {
                    "verse_nr": "3",
                    "verse": "Binmaton hi Jesus, \u201cWaray ba kamo makabasa han ginbuhat ni David dida nga ginutom hiya ngan an iya mga kaupod?"
                },
                "4": {
                    "verse_nr": "4",
                    "verse": "Sinmulod hiya han balay han Dyos ngan kinmaon hiya ngan an iya mga kaupod han tinapay nga iginhalad sa Dyos, bisan kon supak han Balaod nga mangaon hira hadto nga tinapay kay an mga padi la an tinutugotan hin pagkaon hini nga halad."
                },
                "5": {
                    "verse_nr": "5",
                    "verse": "Waray ba niyo mabasa ha Balaod ni Moises nga ha kada iparahuway nga adlaw nagtatalapas an mga padi han Templo han balaod mahitungod han Adlaw nga Iparahuway, kundi diri man hira nakakasala?"
                },
                "6": {
                    "verse_nr": "6",
                    "verse": "Nasiring ako ha iyo nga may-ada dinhe labaw pa han Templo."
                },
                "7": {
                    "verse_nr": "7",
                    "verse": "Nasiring an kasuratan, \u2018Diri ko karuyag in mga mananap nga halad, kundi an pagkalooy.\u2019 Kon nakasabot la kamo han karuyag sidngon hini, diri konta niyo ginhuhukman an mga tawo nga waray sala."
                },
                "8": {
                    "verse_nr": "8",
                    "verse": "Kay Ginoo han Adlaw nga Iparahuway an Anak han Tawo.\u201d"
                },
                "9": {
                    "verse_nr": "9",
                    "verse": "Binmaya hi Jesus hadto nga dapit ngan kinmadto hin usa nga sinagoga."
                },
                "10": {
                    "verse_nr": "10",
                    "verse": "May-ada didto tawo nga patay an usa nga kamot. May pira ka tawo didto nga karuyag nga isumbong hi Jesus nga nagbuhat hin maraot; sanglit nagpakiana hira ha iya, \u201cSupak ba ha aton Balaod an pagtambal ha Adlaw nga Iparahuway?\u201d"
                },
                "11": {
                    "verse_nr": "11",
                    "verse": "Binmaton hi Jesus, \u201cAno man an iyo bubuhaton kon pananglitan usa han iyo mga karnero mahulog ngadto hin hilarom nga luong ha Adlaw nga Iparahuway? Diri ba niyo kukuhaon dayon?"
                },
                "12": {
                    "verse_nr": "12",
                    "verse": "Labaw pa ka mahal an tawo kay hin karnero! Sanglit, natugot ha aton an aton Balaod hin pagbulig bisan hin-o ha Adlaw nga Iparahuway.\u201d"
                },
                "13": {
                    "verse_nr": "13",
                    "verse": "Niyan ginsiring niya an tawo, \u201cUnata an imo kamot.\u201d\nGin-unat niya ngan naupay ito sugad han iya usa nga kamot."
                },
                "14": {
                    "verse_nr": "14",
                    "verse": "Nagkalakat an mga Parisiyo ngan nagsarabot hin pagpatay kan Jesus."
                },
                "15": {
                    "verse_nr": "15",
                    "verse": "Han pakabati ni Jesus mahitungod hini nga maraot nga hunahuna kontra ha iya, binmaya hiya hadto nga dapit ngan sinmunod ha iya in damo nga mga tawo. Gintambal niya an ngatanan nga magsakit"
                },
                "16": {
                    "verse_nr": "16",
                    "verse": "ngan gindid-an hira hin pagsumat han iba mahitungod ha iya"
                },
                "17": {
                    "verse_nr": "17",
                    "verse": "basi matuman an ginsiring han Dyos pinaagi kan Isaias nga manaragna"
                },
                "18": {
                    "verse_nr": "18",
                    "verse": "\u201cIini an akon surugoon nga akon ginpili,\nan akon hinigugma nga akon nalilipayan.\nIbubutang ko ha iya an akon Espiritu,\nngan ipapasangyaw niya an akon paghukom\nngadto han ngatanan nga mga nasod."
                },
                "19": {
                    "verse_nr": "19",
                    "verse": "Kundi diri hiya makikiglantugi o magoliat,\ndiri ngani mamumulong hin dako nga tingog\ndida ha kadalanan."
                },
                "20": {
                    "verse_nr": "20",
                    "verse": "Diri hiya magbabari hin malubay nga tangbo,\no maghuhuyop hin tikapaparong nga lampara.\nMagpapadayon hiya\ntubtob nga makapadaog hiya han katadongan"
                },
                "21": {
                    "verse_nr": "21",
                    "verse": "ngan paglalaoman hiya han ngatanan nga mga katawhan.\u201d"
                },
                "22": {
                    "verse_nr": "22",
                    "verse": "Gindara ngadto kan Jesus in usa ka tawo nga buta ngan ngula, kay sinasangkayan ini hiya hin yawa. Gintambal ni Jesus an tawo, sanglit nakayakan ngan nakakita hiya."
                },
                "23": {
                    "verse_nr": "23",
                    "verse": "Nahipausa an ngatanan nga mga tawo ngan nagpakiana hira, \u201cAmo na ba ini hiya an Anak ni David?\u201d"
                },
                "24": {
                    "verse_nr": "24",
                    "verse": "Han pakabati hini han mga Parisiyo, nagsiring hira, \u201cNagpapagawas hiya hin mga yawa tungod kay gintagan hiya hin gahom ni Beelsebul, an ira puno.\u201d"
                },
                "25": {
                    "verse_nr": "25",
                    "verse": "Nahibaroan ni Jesus an ira ginhuhunahuna, ngan nagsiring hiya ha ira, \u201cDiri mag-iiha in nasod nga nagkakabahinbahin ngan nag-aaruaraway. Ngan mabubungkag an bungto o panimalay nga nagkakabahinbahin ngan nag-aaruaraway."
                },
                "26": {
                    "verse_nr": "26",
                    "verse": "Sanglit, kon in usa nga hugpo han ginhadian ni Satanas makikig-away ha lain nga hugpo ni Satanas, tigaman ini nga nagkabahinbahin na ito, ngan diri mag-iiha, mabubungkag ito nga ginhadian."
                },
                "27": {
                    "verse_nr": "27",
                    "verse": "Nasiring kamo nga nagpapagawas ako hin mga yawa, kay gintatagan man ako hin gahom ni Beelsebul. Kon amo ito, hin-o man an nahatag han iyo mga sakop hin gahom pagpaguwa ha ira? An iyo mga sakop an nagpapamatuod nga mga sayop kamo!"
                },
                "28": {
                    "verse_nr": "28",
                    "verse": "Diri hi Satanas, kundi an Espiritu han Dyos an nahatag ha akon hin gahom pagpaguwa han mga yawa. Tigaman ini nga inmabot na ha iyo an Ginhadian han Dyos."
                },
                "29": {
                    "verse_nr": "29",
                    "verse": "\u201cWaray makakasulod ngadto ha balay hin kusgan nga tawo hin pagkuha han iya mga butang, kon diri gaposon anay niya an tawo nga kusgan; ngan amo na an pakapanikas niya han balay."
                },
                "30": {
                    "verse_nr": "30",
                    "verse": "\u201cAn diri nauyon ha akon, nasupak ha akon; ngan nagpapasarang adton diri nabulig ha akon hin pagtirok."
                },
                "31": {
                    "verse_nr": "31",
                    "verse": "Tungod hini nasiring ako ha iyo: pasasayloon an mga tawo han bisan ano nga sala ngan maraot nga ira ginyayakan; kundi diri pasasayloon an bisan hin-o nga magyakan hin maraot kontra han Espiritu Santo."
                },
                "32": {
                    "verse_nr": "32",
                    "verse": "Pasasayloon an bisan hin-o nga magyakan kontra han Anak han Tawo; kundi diri pasasayloon an bisan hin-o nga magyakan kontra han Espiritu Santo, yana o bisan san-o."
                },
                "33": {
                    "verse_nr": "33",
                    "verse": "\u201cKinahanglan maupay an kahoy basi mamay-ada maupay nga mga bunga; kon maraot ngani an kahoy, maraot man an bunga. Kay nakikilala an kahoy pinaagi han iya bunga."
                },
                "34": {
                    "verse_nr": "34",
                    "verse": "Kamo nga mga halas\u2014uunanhon man niyo hin pakayakan hin maupay nga mga butang, kay magraot man kamo? Kay iginyayakan han baba kon ano an nakakapuno han kasingkasing."
                },
                "35": {
                    "verse_nr": "35",
                    "verse": "Nagyayakan hin maupay an maupay nga tawo tikang han mag-upay nga mga butang nga aada ha iya kasingkasing. Nagyayakan hin maraot an maraot nga tawo tikang han magraot nga mga butang nga aada ha iya kasingkasing."
                },
                "36": {
                    "verse_nr": "36",
                    "verse": "\u201cIginsusumat ko ini ha iyo: ha Adlaw han Paghukom maghahatag hin kasayoran an tagsatagsa han kada waray pulos nga pulong nga iya ginyakan."
                },
                "37": {
                    "verse_nr": "37",
                    "verse": "Kay gagamiton an iyo mga pulong hin paghukom ha iyo ngahaw, hin pagpahayag kon salaan ba kamo o diri.\u201d"
                },
                "38": {
                    "verse_nr": "38",
                    "verse": "May-ada mga magturutdo han Balaod ngan mga Parisiyo nga nagsiring, \u201cMagturutdo, karuyag namon nga magpakita ka hin milagro.\u201d"
                },
                "39": {
                    "verse_nr": "39",
                    "verse": "Binmaton hi Jesus, \u201cPagkamaraot ngan pagkawaray pagtoo han mga tawo hini nga panahon! Naaro ba kamo ha akon hin milagro? Diri ako mahatag! An milagro nga ihahatag ha iyo amo la an milagro ni manaragna Jonas."
                },
                "40": {
                    "verse_nr": "40",
                    "verse": "Sugad nga nagpabilin hi Jonas hin tulo ka adlaw ngan tulo ka gab-i didto ha tiyan han dako nga isda, magpapabilin man an Anak han Tawo hin tulo ka adlaw ngan tulo ka gab-i ha ilarom han tuna."
                },
                "41": {
                    "verse_nr": "41",
                    "verse": "Ha Adlaw han Paghukom matindog an mga tawo ha Ninibe ngan magsusumbong ha iyo, kay ginbasolan nira an ira mga sala han pakabati nira han pagwali ni Jonas; ngan nasiring ako ha iyo, hahani yana in labaw pa kan Jonas!"
                },
                "42": {
                    "verse_nr": "42",
                    "verse": "Ha Adlaw han Paghukom matindog an Rayna ha Seba ngan magsusumbong ha iyo, kay nagbaktas hiya tikang han iya tuna nga natawohan basi la makabati han kinaadman ni Solomon; ngan nasiring ako ha iyo, hahani yana in labaw pa kan Solomon!"
                },
                "43": {
                    "verse_nr": "43",
                    "verse": "\u201cKon nagawas in maraot nga espiritu tikang hin tawo, nagsusudoy ini ha mamara nga tuna pamiling hin dapit nga sadang niya pahuwayan. Kon waray ngani niya hiagian"
                },
                "44": {
                    "verse_nr": "44",
                    "verse": "nasiring hiya ha iya la ngahaw, \u2018Mabalik ako han akon binayaan nga balay.\u2019 Sanglit, nabalik hiya ngan hin-aagian niya an balay nga waray na sulod, malinis, ngan inayad na an ngatanan."
                },
                "45": {
                    "verse_nr": "45",
                    "verse": "Niyan nagawas hiya ngan nagdadara hin pito nga magraot nga espiritu nga labaw pa ha iya hin kamaraot, ngan nasakob hira ngan nag-uokoy didto. Sanglit, kahuman hini, labaw pa hin kamaraot an kahimtang hini nga tawo yana kay han una niya nga kahimtang. Amo liwat ini an mahinanabo han mga tawo hini nga panahon.\u201d"
                },
                "46": {
                    "verse_nr": "46",
                    "verse": "Nagyiyinakan pa hi Jesus ha mga tawo han pag-abot han iroy ngan kabugtoan niya. Naghulat ini hira ha gawas ngan karuyag makighimangraw ha iya."
                },
                "47": {
                    "verse_nr": "47",
                    "verse": "Niyan nagsiring kan Jesus in usa han mga tawo didto, \u201cAadto ha gawas an iroy ngan kabugtoan mo, ngan karuyag nira makighimangraw ha imo.\u201d"
                },
                "48": {
                    "verse_nr": "48",
                    "verse": "Binmaton hi Jesus, \u201cHin-o an akon iroy? Hin-o an akon kabugtoan?\u201d"
                },
                "49": {
                    "verse_nr": "49",
                    "verse": "Ngan gintudlok niya an iya mga tinun-an ngan nagsiring, \u201cKitaa! Iini an akon iroy ngan an akon kabugtoan!"
                },
                "50": {
                    "verse_nr": "50",
                    "verse": "Kay akon kabugtoan ngan akon iroy an bisan hin-o nga nagbubuhat han kaburut-on han akon Amay ha langit.\u201d"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Hito manta nga adlaw binmaya hi Jesus han balay, ngan kinmadto ha tabi han lanaw, diin linmingkod hiya hin pagtutdo."
                },
                "2": {
                    "verse_nr": "2",
                    "verse": "Duro hin kadamo han mga tawo nga nag-alirong ha iya, sanglit sinmakay hiya hin sakayan ngan didto linmingkod hiya, samtang an mga tawo nagkatukdaw ha baybayon."
                },
                "3": {
                    "verse_nr": "3",
                    "verse": "Ginmamit hiya hin mga pananglitan hin pagtutdo ha ira.\n\u201cMay usa ka tawo nga kinmadto ha uma hin pagsabod."
                },
                "4": {
                    "verse_nr": "4",
                    "verse": "Han pagsabod niya han binhe, may-ada nahulog ha dalan, ngan inmabot in mga tamsi ngan pinanuktok an mga binhe."
                },
                "5": {
                    "verse_nr": "5",
                    "verse": "Nagkahuglog an iba nga binhe ngada hin batoon nga dapit nga manipis la an tuna. Nanurok dayon kay manipis man la an tuna."
                },
                "6": {
                    "verse_nr": "6",
                    "verse": "Kundi han pagsirak na han adlaw, pinasoan adto nga bag-o nga mga tanom, ngan nagkalalaya dayon kay waray man makapanggamot hin maupay."
                },
                "7": {
                    "verse_nr": "7",
                    "verse": "Nagkahuglog an iba nga binhe ngada hin tunokon nga kabanwaan; pagtubo han kabanwaan natabonan an mga tanom."
                },
                "8": {
                    "verse_nr": "8",
                    "verse": "Kundi may nagkahuglog nga mga binhe ngada hin maupay nga tuna, ngan namunga: may-ada namunga hin 100 ka pilo, 60 ka pilo an iba, ngan an iba 30 ka pilo.\u201d"
                },
                "9": {
                    "verse_nr": "9",
                    "verse": "Ngan sinmiring hi Jesus, \u201cSanglit pamati kamo, kon may-ada niyo durunggan!\u201d"
                },
                "10": {
                    "verse_nr": "10",
                    "verse": "Dinmaop kan Jesus an mga tinun-an ngan nagpakiana ha iya, \u201cKay ano ngan nagamit ka man hin mga pananglitan kon nagyayakan ka ha ira?\u201d"
                },
                "11": {
                    "verse_nr": "11",
                    "verse": "Binmaton hiya, \u201cIginhatag ha iyo an paghibaro han mga tinago han Ginhadian han langit, kundi waray ini ihatag ha ira."
                },
                "12": {
                    "verse_nr": "12",
                    "verse": "Kay an may-ada na tatagan pa, basi mamay-ada niya labaw pa han iya kinahanglan; kundi an tawo nga waray, kukuhaon, bisan ngani an gutiay nga aada ha iya."
                },
                "13": {
                    "verse_nr": "13",
                    "verse": "Amo ini an katadongan han akon paggamit hin mga pananglitan kon nagyayakan ako ha ira: kay natan-aw hira, kundi diri nakakakita, ngan namamati hira, kundi diri nakakabati o nakakasabot."
                },
                "14": {
                    "verse_nr": "14",
                    "verse": "Sanglit iginpahinungod ha ira an panagna ni Isaias:\n\u2018Bisan unanhon niyo hin pamati;\ndiri kamo makakasabot;\nbisan unanhon niyo pagtinan-aw,\ndiri kamo makakakita"
                },
                "15": {
                    "verse_nr": "15",
                    "verse": "kay matig-a an ulo hini nga mga tawo,\nngan ira ginsagpo an ira mga talinga,\nngan ginpiyong an ira mga mata.\nKay diri hira buot makakita,\nngan diri hira buot makabati,\nkay bangin kon makasabot hira,\nmakabalik hira ha akon, nasiring an Dyos,\nngan tatambalon ko hira.\u2019"
                },
                "16": {
                    "verse_nr": "16",
                    "verse": "\u201cKundi kamo, hin kapalaran niyo! Kay nakakakita an iyo mga mata ngan nakakabati an iyo mga durunggan."
                },
                "17": {
                    "verse_nr": "17",
                    "verse": "Tigamni ini: damo nga mga manaragna ngan damo nga mga tawo han Dyos in karuyag pagkita han iyo kinikita, kundi waray hira makakita, ngan karuyag pagbati han iyo hinbatian kundi waray hira makabati."
                },
                "18": {
                    "verse_nr": "18",
                    "verse": "\u201cSanglit pamati ngan hibaroi niyo an kahulogan han pananglitan han magsarabod."
                },
                "19": {
                    "verse_nr": "19",
                    "verse": "Adton nakabati han mensahe mahitungod han Ginhadian sugad hira han binhe nga nahulog ha dalan, kundi waray makasabot hini. Inmabot an Yawa ngan gin-agaw an iginsabod dida ha ira."
                },
                "20": {
                    "verse_nr": "20",
                    "verse": "An binhe nga nahulog ha batoon nga tuna, amo an mga tawo nga nakarawat nga malipayon han mensahe ha pakakabati nira hini."
                },
                "21": {
                    "verse_nr": "21",
                    "verse": "Kundi waray ini makagamot hin maupay dida ha ira, ngan diri nag-iiha. Sanglit ha pag-aabot hin mga kakurian ngan mga kasakitan tungod han mensahe, nabaya dayon hira."
                },
                "22": {
                    "verse_nr": "22",
                    "verse": "An binhe nga nahulog ha tunokon nga kabanwaan amo an mga tawo nga namamati han mensahe, kundi nalulumos ini nga mensahe han mga kabaraka mahitungod hini nga kinabuhi ngan han paghigugma han mga manggad, ngan diri hira nabunga."
                },
                "23": {
                    "verse_nr": "23",
                    "verse": "Ngan an binhe nga iginpugas ha maupay nga tuna amo an mga tawo nga namamati ngan nakakasabot han mensahe. Namumunga hira, may nabunga hin 100 ka pilo, 60 ka pilo an iba, ngan an iba, 30 ka pilo.\u201d"
                },
                "24": {
                    "verse_nr": "24",
                    "verse": "Naghimangraw liwat hi Jesus ha ira hin lain nga pananglitan: \u201cAn Ginhadian han langit sugad hin tawo nga nagsabod hin maupay nga binhe ha iya uma."
                },
                "25": {
                    "verse_nr": "25",
                    "verse": "Usa ka gab-i, han nangangaturog na an ngatanan, kinmadto an kaaway ngan nagsabod hin mga liso hin banwa tampo han mga humay, ngan linmakat hiya."
                },
                "26": {
                    "verse_nr": "26",
                    "verse": "Han pagtubo na han mga tanom ngan pagtikang na panguhay, tinmubo liwat an mga banwa."
                },
                "27": {
                    "verse_nr": "27",
                    "verse": "An mga surugoon kinmadto han agaron hin pagpakiana ha iya, \u2018Agaron, diri ba maupay nga binhe an iginsabwag mo ha imo uma? Diin man tikang an mga banwa?\u2019"
                },
                "28": {
                    "verse_nr": "28",
                    "verse": "\u2018Usa nga kaaway an nagbuhat hini,\u2019 binmaton hiya. Nagpakiana hira ha iya, \u2018Karuyag ba nimo nga panggaboton namon an mga banwa?\u2019"
                },
                "29": {
                    "verse_nr": "29",
                    "verse": "Binmaton hiya, \u2018Ayaw! Kay bangin ha paggabot niyo han mga banwa mahiupod an iba nga humay."
                },
                "30": {
                    "verse_nr": "30",
                    "verse": "Pabay-i niyo nga tumubo an humay ngan an banwa ngada han pag-ani, kay sisidngon ko na la an mga mag-arani: gabota anay niyo an mga banwa, pamutka niyo, ngan sunoga; katapos, tiroka an humay ngan isulod ha akon kamalig.\u2019\u201d"
                },
                "31": {
                    "verse_nr": "31",
                    "verse": "Naghimangraw liwat hi Jesus ha ira hin lain nga pananglitan: \u201cAn Ginhadian han langit sugad hin liso hin mustasa. Kinukuha ini hin usa ka tawo ngan iginpupugas ha iya uma. Amo ini an gigutiayi han ngatanan nga liso, kundi kon natubo na, nahihimo nga gidadakoi han ngatanan nga mga tanom. Nahihimo ini nga kahoy, ngan napakada an katamsihan ngan nagsasalag dida han iya mga sanga.\u201d"
                },
                "32": {
                    "verse_nr": "32",
                    "verse": "Naghimangraw liwat hi Jesus ha ira hin lain nga pananglitan: \u201cAn Ginhadian han langit sugad hin liso hin mustasa. Kinukuha ini hin usa ka tawo ngan iginpupugas ha iya uma. Amo ini an gigutiayi han ngatanan nga liso, kundi kon natubo na, nahihimo nga gidadakoi han ngatanan nga mga tanom. Nahihimo ini nga kahoy, ngan napakada an katamsihan ngan nagsasalag dida han iya mga sanga.\u201d"
                },
                "33": {
                    "verse_nr": "33",
                    "verse": "Naghimangraw liwat hi Jesus ha ira hin lain pa nga pananglitan: \u201cAn Ginhadian han langit sugad hin patubo. Kinukuha ini hin babaye ngan iginmamasa ha usa ka takos nga harina, tubtob han pagtubo han bug-os nga minasa.\u201d"
                },
                "34": {
                    "verse_nr": "34",
                    "verse": "Ginmamit hi Jesus hin mga pananglitan pagsumat hini ngatanan nga mga butang ha mga tawo; waray hiya maghimangraw hin bisan ano ha ira nga diri pinaagi hin pananglitan."
                },
                "35": {
                    "verse_nr": "35",
                    "verse": "Ginbuhat niya ini basi matuman an iginsiring han manaragna:\n\u201cMagamit ako hin mga pananglitan\nkon magyayakan ako ha ira,\npagsusumatan ko hira hin mga butang\nnga waray pa nira hibaroi tikang mahimo an kalibutan.\u201d"
                },
                "36": {
                    "verse_nr": "36",
                    "verse": "Niyan binmaya hi Jesus han mga tawo ngan sinmakob hin balay. Hinmarani ha iya an iya mga tinun-an, ngan nagsiring ha iya; \u201cSumati daw kami han kahulogan han pananglitan han mga banwa ha uma.\u201d"
                },
                "37": {
                    "verse_nr": "37",
                    "verse": "Binmaton hi Jesus, \u201cAn Anak han Tawo amo an tawo nga nagpugas han maupay nga binhe"
                },
                "38": {
                    "verse_nr": "38",
                    "verse": "an kalibutan amo an uma; an mga tawo nga sakop han Ginhadian amo an maupay nga binhe; an mga tawo nga sakop han Yawa amo an mga banwa."
                },
                "39": {
                    "verse_nr": "39",
                    "verse": "Ngan an Yawa ngahaw amo an kaaway nga nagsabwag han mga banwa. An katapos han kalibutan amo an pag-ani; ngan an mga anghel amo an mga mag-arani."
                },
                "40": {
                    "verse_nr": "40",
                    "verse": "Sugad nga gintitirok an mga banwa ngan ginsusunog ha kalayo, amo man ini ha katapos han kalibutan."
                },
                "41": {
                    "verse_nr": "41",
                    "verse": "Magsusugo an Anak han Tawo han iya mga anghel, ngan titirokon nira tikang han iya Ginhadian an ngatanan nga nakadarahig han mga tawo hin pakasala ngan an ngatanan nga magbuhat hin maraot"
                },
                "42": {
                    "verse_nr": "42",
                    "verse": "ngan ilalabog hira ngadto han naglalaga nga hudno. Magtatangis hira didto ngan manliligot an ira mga ngipon."
                },
                "43": {
                    "verse_nr": "43",
                    "verse": "Niyan, masanag an mga tawo han Dyos pareho han adlaw didto han Ginhadian han Amay nira. Sanglit pamati, kon may-ada niyo mga durunggan!"
                },
                "44": {
                    "verse_nr": "44",
                    "verse": "\u201cAn Ginhadian han langit sugad hin tinago nga manggad didto hin uma. Nahinabo nga hin-agian ini hin usa ka tawo, ngan iya liwat ini ginlubong. Duro an iya kalipay, ngan malakat hiya hin pagbaligya han ngatanan niya nga mga butang, ngan unina, mabalik hiya ngan papaliton niya an uma."
                },
                "45": {
                    "verse_nr": "45",
                    "verse": "\u201cAn Ginhadian han langit sugad liwat hin usa ka tawo nga namimiling hin makaruruyag nga mga perlas."
                },
                "46": {
                    "verse_nr": "46",
                    "verse": "Kon nakakaagi hiya hin usa nga talagsaon la an kaanyag, nalakat hiya ngan iginbabaligya an ngatanan niya nga mga butang, ngan pinapalit niya an perlas."
                },
                "47": {
                    "verse_nr": "47",
                    "verse": "\u201cAn Ginhadian han langit sugad liwat hin pukot nga gintunod ha lanaw, nga nakadakop hin magkalainlain nga isda."
                },
                "48": {
                    "verse_nr": "48",
                    "verse": "Kon puno na an pukot, binubutong an pukot han mga mangirisda ngadto ha baybayon, ngan nalingkod hira hin pagpili han mga isda: isinusulod an mag-upay nga isda ha ira mga alat ngan ilinalabog an waray pulos."
                },
                "49": {
                    "verse_nr": "49",
                    "verse": "Pareho hini an mahinanabo ha katapos han kalibutan: magawas an mga anghel ngan paglalainon an magraot nga mga tawo tikang han mga mag-upay"
                },
                "50": {
                    "verse_nr": "50",
                    "verse": "ngan ilalabog hira ngadto han naglalaga nga hudno. Mananangis hira didto ngan manliligot an ira mga ngipon."
                },
                "51": {
                    "verse_nr": "51",
                    "verse": "\u201cNakasabot ba kamo hini nga mga butang?\u201d nagpakiana hi Jesus ha ira.\n\u201cOo,\u201d nagbaton hira."
                },
                "52": {
                    "verse_nr": "52",
                    "verse": "Ngan nagsiring hiya, \u201cSanglit karuyag sidngon hini nga an tagsa nga magturutdo han Balaod nga nahihimo nga tinun-an han Ginhadian han Langit sugad hiya hin tagbalay nga nakuha hin bag-o ngan daan nga mga butang tikang han iya hirimosan.\u201d"
                },
                "53": {
                    "verse_nr": "53",
                    "verse": "Kahuman ni Jesus pagsumat hini nga mga pananglitan, binmaya hiya hadto nga dapit"
                },
                "54": {
                    "verse_nr": "54",
                    "verse": "ngan inmuli ngadto han iya kalugaringon nga bungto. Nagtutdo hiya didto ha ira sinagoga, ngan nahipausa an nagpakabati ha iya, \u201cDiin man niya kuhaa in sugad nga kinaadman?\u201d nagpakiana hira. \u201cGin-unan-o niya hin pagbuhat han mga milagro?"
                },
                "55": {
                    "verse_nr": "55",
                    "verse": "Diri ba hiya an anak han panday? Diri ba hi Maria an iroy niya ngan diri ba hira Santiago, Jose, Simon, ug Judas an iya kabugtoan?"
                },
                "56": {
                    "verse_nr": "56",
                    "verse": "Diri ba nag-uukoy dinhe an iya kabugtoan nga kababayen-an? Diin man kuhaa niya ini ngatanan?\u201d"
                },
                "57": {
                    "verse_nr": "57",
                    "verse": "Sanglit ginsalikway hiya nira.\nNagsiring hi Jesus ha ira: \u201cGintatahod in manaragna bisan diin gawas han iya kalugaringon nga bungto ngan han iya kalugaringon nga panimalay.\u201d"
                },
                "58": {
                    "verse_nr": "58",
                    "verse": "Waray hiya pagbuhat didto hin damo nga mga milagro kay waray man nira pagtoo."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Hadto nga panahon nakabati hi Herodes, nga hadi ha Galilea mahitungod kan Jesus."
                },
                "2": {
                    "verse_nr": "2",
                    "verse": "\u201cAmo gud hiya hi Juan nga Parabunyag nga nabanhaw,\u201d ginsiring niya an iya mga sakop. \u201cSanglit may-ada niya hini nga gahom hin pagbuhat hin mga milagro.\u201d"
                },
                "3": {
                    "verse_nr": "3",
                    "verse": "Kay iginpadakop, iginpagapos, ngan iginpapriso ni Herodes hi Juan. Ginbuhat niya ini tungod kan Herodias nga asawa han iya ngahaw bugto nga hi Felipe."
                },
                "4": {
                    "verse_nr": "4",
                    "verse": "Ginsiniring hi Herodes ni Juan nga Parabunyag, \u201cDiri tugot nga pangasaw-on mo an asawa han imo bugto!\u201d"
                },
                "5": {
                    "verse_nr": "5",
                    "verse": "Karuyag ni Herodes patayon hi Juan, kundi nahadlok hiya han mga Judiyo, kay gin-isip nira nga manaragna hi Juan."
                },
                "6": {
                    "verse_nr": "6",
                    "verse": "Dida han kaadlawan ni Herodes sinmayaw an anak nga babaye ni Herodias ha atubangan han ngatanan. Duro an kalipay ni Herodes"
                },
                "7": {
                    "verse_nr": "7",
                    "verse": "sanglit nagsaad hiya ha iya: \u201cNagsusumpa ako nga akon ihahatag ha imo an bisan ano nga imo pangaroon!\u201d"
                },
                "8": {
                    "verse_nr": "8",
                    "verse": "Ha paglarang han iroy niya, nagsiring hiya kan Herodes, \u201cIhatag ha akon yana dayon sinalod ha plato an ulo ni Juan nga Parabunyag!\u201d"
                },
                "9": {
                    "verse_nr": "9",
                    "verse": "Nabido an hadi, kundi tungod han panumpa nga ginhimo niya ha atubangan han iya mga dinapit, nagsugo hiya nga tumanon an pinangangaro han daragita."
                },
                "10": {
                    "verse_nr": "10",
                    "verse": "Sanglit pinapugotan niya hi Juan didto ha bilanggoan."
                },
                "11": {
                    "verse_nr": "11",
                    "verse": "Gindara an ulo nga sinalod ha plato ngan iginhatag ngadto han daragita, ngan gindara han daragita ngadto han iroy niya."
                },
                "12": {
                    "verse_nr": "12",
                    "verse": "Niyan inmabot an mga tinun-an ni Juan, ginkuha nira an iya lawas, ngan iginlubong; pagkatapos, napakadto hira hin pagsumat kan Jesus."
                },
                "13": {
                    "verse_nr": "13",
                    "verse": "Han pakabati ni Jesus nga ginpatay hi Juan, binmaya hiya ngadto nga dapit, ngan nagsakay hiya. Kinmadto hiya nga waray niya upod, hin dapit nga mamingaw. Hinbaroan ini han mga tawo. Binayaan nira an ira mga bungto, ngan nagbaktas hira hin pagsunod ha iya."
                },
                "14": {
                    "verse_nr": "14",
                    "verse": "Paghaw-as ni Jesus han sakayan hinkit-an niya an kadam-an nga mga tawo, ngan inalpan hiya hin dako nga kalooy ha ira, ngan gintambal niya an ira mga magsakit."
                },
                "15": {
                    "verse_nr": "15",
                    "verse": "Hadto ngahaw nga kulop, dinmaop ha iya an mga tinun-an ngan nagsiring, \u201cTikasirom na, ngan tay-aw ini nga dapit. Palakta na an mga tawo ngan pakadtoa hira ha mga kabaryohan, basi makapalit hira hin pagkaon.\u201d"
                },
                "16": {
                    "verse_nr": "16",
                    "verse": "\u201cDiri kinahanglan nga magkalakat hira,\u201d binmaton hi Jesus. \u201cHi kamo ngahaw in pagpakaon ha ira.\u201d"
                },
                "17": {
                    "verse_nr": "17",
                    "verse": "Nagbaton hira, \u201cLilima la ka bug-os an aton tinapay ngan duduha an isda.\u201d"
                },
                "18": {
                    "verse_nr": "18",
                    "verse": "Nagsiring hi Jesus, \u201cDad-a niyo ngadi.\u201d"
                },
                "19": {
                    "verse_nr": "19",
                    "verse": "Pinapanlingkod niya an mga tawo ha kabanwaan; kinuha niya an lima nga tinapay ngan duha nga isda, ngan hinmanggad hiya ha langit pagpasalamat han Dyos. Ginpinitpinit niya an tinapay ngan iginhatag ha mga tinun-an, ngan igindorot ini ngadto han mga tawo."
                },
                "20": {
                    "verse_nr": "20",
                    "verse": "Nangaon an ngatanan ngan nagkabubusog. Katapos, gintirok han mga tinun-an an mga salin nga nakapuno hin dose ka alat."
                },
                "21": {
                    "verse_nr": "21",
                    "verse": "Lima ka yukot nga kalalaken-an an nangaon, labot han kababayen-an ngan han kabataan."
                },
                "22": {
                    "verse_nr": "22",
                    "verse": "Niyan ginpasakay hin sakayan ni Jesus an mga tinun-an ngan ginpauna niya ngadto ha tabok han lanaw, samtang ginpalakat niya an mga tawo."
                },
                "23": {
                    "verse_nr": "23",
                    "verse": "Kahuman niya palakta an mga tawo, sinmagka hiya hin bukid nga usa la hiya, basi hiya mag-ampo. Han pagkagab-i na nag-usaan la didto hi Jesus."
                },
                "24": {
                    "verse_nr": "24",
                    "verse": "Hini nga takna nakadto na an sakayan ha lawod, gindadasmagan han mga balod kay sungsong adto han hangin."
                },
                "25": {
                    "verse_nr": "25",
                    "verse": "Ha may mga alas tres ngadto ha alas seis na han kaagahon kinmadto ha ira hi Jesus nga naglalakat ha bawbaw han tubig."
                },
                "26": {
                    "verse_nr": "26",
                    "verse": "Han pakakita han mga tinun-an ha iya nga naglalakat hiya ha bawbaw han tubig, duro an ira kahadlok. \u201cIini in murto,\u201d nagsiring hira, ngan ginmoliat hira tungod hin kahadlok."
                },
                "27": {
                    "verse_nr": "27",
                    "verse": "Nagyakan dayon hi Jesus ha ira, \u201cAyaw kamo kahadlok! Ako gad ini!\u201d"
                },
                "28": {
                    "verse_nr": "28",
                    "verse": "Niyan nagsiring hi Pedro, \u201cGinoo, kon tinuod nga ikaw, palakata man ako ha bawbaw han tubig ngada ha imo.\u201d"
                },
                "29": {
                    "verse_nr": "29",
                    "verse": "\u201cPakadi!\u201d binmaton hi Jesus. Sanglit hinmaw-as hi Pedro han sakayan ngan nagtikang hin paglakat ha bawbaw han tubig ngadto kan Jesus."
                },
                "30": {
                    "verse_nr": "30",
                    "verse": "Kundi han pakasabot niya nga makusog an hangin, nahadlok hiya ngan nagtikang hiya hin paglunod. \u201cTabagi ako, Ginoo!\u201d ginmoliat hiya."
                },
                "31": {
                    "verse_nr": "31",
                    "verse": "Kinaptan ngan binutong hiya dayon ni Jesus ngan sidngon, \u201cPagkagutiay han imo pagtoo! Kay ano nga nagruhaduha ka?\u201d"
                },
                "32": {
                    "verse_nr": "32",
                    "verse": "Sinmakay hira han sakayan ngan hinmugpoy an hangin."
                },
                "33": {
                    "verse_nr": "33",
                    "verse": "Nagsingba kan Jesus an mga tinun-an nga nakada han sakayan ngan nagsiring hira, \u201cMatuod gud nga ikaw amo an Anak han Dyos!\u201d"
                },
                "34": {
                    "verse_nr": "34",
                    "verse": "Tinmabok hira han lanaw ngan inmabot ha Genesaret"
                },
                "35": {
                    "verse_nr": "35",
                    "verse": "diin kinmilala kan Jesus an mga tawo. Sanglit iginpakuha nira an mga magsakit didto hito nga katunaan ngan gindara nira ngadto kan Jesus."
                },
                "36": {
                    "verse_nr": "36",
                    "verse": "Nakimalooy hira ha iya nga tugotan niya an mga magsakit hin pagkapot bisan na manla han sidsid han iya bado; ngan nagkauupay an ngatanan nga nakakapot."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Niyan dinmaop kan Jesus in mga Parisiyo ngan mga magturutdo han Balaod nga tikang ha Jerusalem, ngan nagpakiana ha iya"
                },
                "2": {
                    "verse_nr": "2",
                    "verse": "\u201cKay ano nga diri nagtutuman an imo mga tinun-an han pagturon-an nga igintutdo han aton mga kaapoy-apoyan? Diri anay hira nanhuhunaw han angay nga paagi nga diri pa hira nakaon!\u201d"
                },
                "3": {
                    "verse_nr": "3",
                    "verse": "Binmaton hi Jesus, \u201cKay ano man liwat nga diri niyo ginsusugot an sugo han Dyos, kundi asay lugod niyo ginsusunod an iyo kalugaringon nga pagturon-an?"
                },
                "4": {
                    "verse_nr": "4",
                    "verse": "Kay nagsiring an Dyos, \u2018Tahora an amay ngan an iroy niyo,\u2019 ngan \u2018Kinahanglan patayon adton nagpapakaraot han amay o iroy niya.\u2019"
                },
                "5": {
                    "verse_nr": "5",
                    "verse": "Kundi nagtututdo kamo nga kon in tawo may-ada niya sadang magamit hin pagbulig han amay o iroy niya, kundi kon sumiring ha ira, \u2018Kanan Dyos na ini,\u2019"
                },
                "6": {
                    "verse_nr": "6",
                    "verse": "diri na kinahanglan tumahod pa hiya han iya kag-anak. Amo ini an paagi han pagsalikway niyo han pulong han Dyos basi la niyo pagsundon an iyo kalugaringon nga pagturon-an."
                },
                "7": {
                    "verse_nr": "7",
                    "verse": "Mga salingkapaw kamo! Waray gud pagsayop an igintagna ni Isaias mahitungod ha iyo!"
                },
                "8": {
                    "verse_nr": "8",
                    "verse": "\u2018Gintatahod ako hini nga katawhan\npinaagi han ira la mga pulong, nasiring an Dyos,\nkundi hirayo ha akon an ira kasingkasing."
                },
                "9": {
                    "verse_nr": "9",
                    "verse": "Kawang la an pagsingba nira ha akon,\nkay nagtututdo hira\nhin mga hinimo la hin tawo\nnga mga turumanon sugad nga akon mga sugo!\u2019\u201d"
                },
                "10": {
                    "verse_nr": "10",
                    "verse": "Niyan gintawag ni Jesus an mga tawo ngan ginsiring hira: \u201cPamati, ngan sabota niyo!"
                },
                "11": {
                    "verse_nr": "11",
                    "verse": "Diri an nasulod ha baba han tawo an nakakahugaw ha iya; an nagawas lugod ha baba an nakakahugaw ha iya.\u201d"
                },
                "12": {
                    "verse_nr": "12",
                    "verse": "Niyan hinmarani ha iya an mga tinun-an ngan nagsiring, \u201cMaaram ka ba nga napungot an mga Parisiyo han imo iginyakan?\u201d"
                },
                "13": {
                    "verse_nr": "13",
                    "verse": "Binmaton hi Jesus, \u201cGagaboton an tagsa nga tanom nga waray igtanom han akon Amay ha langit."
                },
                "14": {
                    "verse_nr": "14",
                    "verse": "Ayaw kabaraka ha ira! Mga buta hira nga mga pangulo; ngan kon magtutugway in buta hin igkasi buta, mahuhulog hira nga duha ngadto hin kali.\u201d"
                },
                "15": {
                    "verse_nr": "15",
                    "verse": "Nagsiring hi Pedro, \u201cSumati daw kami han kahulogan hini nga pananglitan.\u201d"
                },
                "16": {
                    "verse_nr": "16",
                    "verse": "Nagsiring hi Jesus ha ira, \u201cDiri pa ngay-an kamo labaw hin kamaaram kay han iba."
                },
                "17": {
                    "verse_nr": "17",
                    "verse": "Diri ba kamo nasabot? An bisan ano nga nasulod ha baba hin tawo napasingadto ha tiyan ngan katapos nagawas ha iya lawas?"
                },
                "18": {
                    "verse_nr": "18",
                    "verse": "Kundi natikang ha kasingkasing an mga butang nga nagawas ha baba; amo ini nga mga butang an nakakahugaw han tawo."
                },
                "19": {
                    "verse_nr": "19",
                    "verse": "Kay nagawas tikang ha kasingkasing hin tawo an magraot nga panhunahuna nga nag-aaghat ha iya hin pagpatay, panlibog, ngan pagbuhat hin iba nga maglaw-ay nga mga butang, panikas, pagbuwa, ngan pagpakaraot han iba."
                },
                "20": {
                    "verse_nr": "20",
                    "verse": "Amo ini an nakakahugaw han tawo. Kundi diri nakakahugaw hin tawo an pagkaon nga diri anay nanhuhunaw sumala han isinisiring nira ha iyo.\u201d"
                },
                "21": {
                    "verse_nr": "21",
                    "verse": "Binmaya hi Jesus hadto nga dapit ngan kinmadto ha katunaan hirani han mga syudad han Tiro ug Sidon."
                },
                "22": {
                    "verse_nr": "22",
                    "verse": "Hinmarani ha iya in babaye nga taga Canaan nga nag-ukoy didto nga dapit ngan nakimalooy, \u201cGinoo, Anak ni David! Kalooyi gad ako! Sinasangkayan hin maraot nga espiritu an akon anak nga babaye ngan makuri gud an iya kamutangan.\u201d"
                },
                "23": {
                    "verse_nr": "23",
                    "verse": "Kundi waray magbaton hi Jesus ha iya. Dinmaop an iya mga tinun-an ngan naghangyo kan Jesus, \u201cPaiwasa hiya! Nagsusunodsunod hiya ha aton ngan maaringasa hiya!\u201d"
                },
                "24": {
                    "verse_nr": "24",
                    "verse": "Niyan binmaton hi Jesus, \u201cGinpadara ako ngadto la han mga nagkawawara nga karnero han katawhan han Israel!\u201d"
                },
                "25": {
                    "verse_nr": "25",
                    "verse": "Kundi hinmarani an babaye ngan hinmapa ha tiilan ni Jesus ngan nagsiring, \u201cBuligi gad ako, Ginoo!\u201d"
                },
                "26": {
                    "verse_nr": "26",
                    "verse": "Nagbaton hi Jesus, \u201cDiri angay kuhaon an pagkaon han mga anak ngan ilabog ngadto han mga ayam.\u201d"
                },
                "27": {
                    "verse_nr": "27",
                    "verse": "Binmaton an babaye, \u201cMatuod gud an imo siring. Kundi bisan ngani an mga ayam nangangaon han mga salin nga natataktak tikang ha lamesa han ira agaron.\u201d"
                },
                "28": {
                    "verse_nr": "28",
                    "verse": "Sanglit binmaton hi Jesus ha iya, \u201cBabaye, pagkadako han imo pagtoo! Matutumanan ka han imo pinangangaro!\u201d Ngan naupay an iya anak hito ngahaw nga takna."
                },
                "29": {
                    "verse_nr": "29",
                    "verse": "Binmaya hi Jesus hadto nga dapit ngan nagligid hiya han baybayon han lanaw ha Galilea."
                },
                "30": {
                    "verse_nr": "30",
                    "verse": "Sinmagka hiya hin pungtod ngan linmingkod. Hinmarani ha iya in kadam-an nga mga tawo nga nagdara hin mga piay, mga buta, mga lulid, mga ngula, ngan damo pa nga mga magsakit, ngan gindara nira ha tiilan ni Jesus; ngan gintambal hira niya."
                },
                "31": {
                    "verse_nr": "31",
                    "verse": "Nahipausa an mga tawo han pakakita nira nga nagpakayakan na an mga ngula, nagkauupay na an mga lulid, nagpakalakat na an mga piay, ngan nagpakakita na an mga buta; ngan gindayaw nira an Dyos han Israel."
                },
                "32": {
                    "verse_nr": "32",
                    "verse": "Gintawag ni Jesus an iya mga tinun-an ngan ginsiring, \u201cNalolooy ako hini nga mga tawo kay kaupod hira nakon hin tulo na ka adlaw, ngan waray na hira pagkaon yana. Diri ko karuyag paolion hira kon diri anay magpakakaon, kay bangin mahiraptay hira dida ha dalan ha ira pangoli.\u201d"
                },
                "33": {
                    "verse_nr": "33",
                    "verse": "Nagpakiana an mga tinun-an ha iya, \u201cDiin man kita pakakaagi hin igo nga pagkaon dinhe hini nga kamingawan basi ipakaon hini nga mga tawo?\u201d"
                },
                "34": {
                    "verse_nr": "34",
                    "verse": "\u201cPipira pa man an iyo tinapay?\u201d nagpakiana hi Jesus.\nBinmaton hira, \u201cPipito na la ka bug-os ngan hin pipira nga gudtiay nga mga isda.\u201d"
                },
                "35": {
                    "verse_nr": "35",
                    "verse": "Pinapanlingkod ni Jesus ha tuna an mga tawo."
                },
                "36": {
                    "verse_nr": "36",
                    "verse": "Niyan ginkuha niya an pito ka bug-os nga tinapay ngan an isda, ngan nagpasalamat hiya han Dyos. Ginpinit-pinit ini niya ngan iginhatag han iya mga tinun-an, ngan igindurot liwat nira ngadto ha mga tawo."
                },
                "37": {
                    "verse_nr": "37",
                    "verse": "Nangaon hira ngatanan ngan nagkabubusog. Nakatirok pa an mga tinun-an hin pito ka alat han mga salin."
                },
                "38": {
                    "verse_nr": "38",
                    "verse": "Upat ka yukot nga kalalaken-an an nangaon, labot han kababayen-an ngan han kabataan."
                },
                "39": {
                    "verse_nr": "39",
                    "verse": "Niyan ginpaoli ni Jesus an mga tawo, sinmakay hiya han sakayan, ngan kinmadto han katunaan ha Magadan."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "May pira nga mga Parisiyo ngan mga Sadusiyo nga dinmaop kan Jesus. Karuyag nira pagbitik ha iya, sanglit nangaro hira nga magpakita hiya ha ira hin milagro nga tikang ha langit basi hira makasabot nga tikang hiya sa Dyos."
                },
                "2": {
                    "verse_nr": "2",
                    "verse": "Kundi binmaton hi Jesus, \u201cKon tikaturunod na an adlaw, nasiring kamo, \u2018Magmamaupay an panahon kay mapula an langit.\u2019"
                },
                "3": {
                    "verse_nr": "3",
                    "verse": "Niyan ha kaagahon nasiring kamo, \u2018Mauran yana kay mapula ngan madalumdom an langit.\u2019 Nakakatagna kamo han panahon pinaagi hin pagtan-aw la han langit; kundi diri kamo nakakahubad han mga tigaman hini nga mga panahon!"
                },
                "4": {
                    "verse_nr": "4",
                    "verse": "Pagkamaraot ngan pagkawaray pagtoo han Dyos han mga tawo hini nga panahon! Naaro ba kamo ha akon hin milagro? Diri ako mahatag! An milagro la ni Jonas an ihahatag ha iyo.\u201d\nKahuman, binayaan niya hira ngan linmakat."
                },
                "5": {
                    "verse_nr": "5",
                    "verse": "Han pagtabok han mga tinun-an ngadto ha luyo han lanaw, nahingalimot hira pagdara hin tinapay."
                },
                "6": {
                    "verse_nr": "6",
                    "verse": "Ginsiring hira ni Jesus, \u201cPagbantay ngan paghirot kamo han patubo han mga Parisiyo ngan mga Sadusiyo.\u201d"
                },
                "7": {
                    "verse_nr": "7",
                    "verse": "Naghiruhimangraw an mga tinun-an, \u201cNasiring hiya hini kay waray man kita magdara hin tinapay.\u201d"
                },
                "8": {
                    "verse_nr": "8",
                    "verse": "Nahibaroan ni Jesus an ira ginkarukayakan, sanglit nagpakiana hiya ha ira, \u201cKay ano nga naghinabe man kamo mahitungod han kawaray niyo tinapay? Pagkagutiay han iyo pagtoo!"
                },
                "9": {
                    "verse_nr": "9",
                    "verse": "Diri la gihapon kamo nasabot? Diri ba kamo nahinunumdom han pagpinitpinit ko han lima ka bug-os nga tinapay para han lima ka yukot nga mga tawo? Pira ka alat an napuno niyo han nanhisalin?"
                },
                "10": {
                    "verse_nr": "10",
                    "verse": "Ngan mahitungod han pito ka bug-os nga tinapay para han upat ka yukot nga mga tawo, pira ka alat an napuno niyo han nanhisalin?"
                },
                "11": {
                    "verse_nr": "11",
                    "verse": "Kay ano nga waray kamo makasabot nga waray ako maghinabe hin tinapay ha iyo? Pagbantay kamo han patubo han mga Parisiyo ngan mga Sadusiyo!\u201d"
                },
                "12": {
                    "verse_nr": "12",
                    "verse": "Niyan nakasabot an mga tinun-an nga waray hiya maghinabe ha ira mahitungod hin paglikay han patubo nga ginagamit ha tinapay, kundi hin paglikay han pagturon-an han mga Parisiyo ngan mga Sadusiyo."
                },
                "13": {
                    "verse_nr": "13",
                    "verse": "Niyan kinmadto hi Jesus ha katunaan hirani han bungto han Cesarea Filipo, ngan didto ginpakianhan niya an iya mga tinun-an, \u201cSumala han siring han mga tawo, hin-o man kono an Anak han Tawo?\u201d"
                },
                "14": {
                    "verse_nr": "14",
                    "verse": "Nagbaton hira, \u201cMay nasiring nga hiya amo hi Juan nga Parabunyag; nasiring an iba nga hiya amo hi Elias; ngan nasiring na man liwat an iba nga hiya amo hi Jeremias o usa han mga manaragna.\u201d"
                },
                "15": {
                    "verse_nr": "15",
                    "verse": "Nagpakiana hi Jesus ha ira, \u201cAn ha iyo, hin-o man ako?\u201d"
                },
                "16": {
                    "verse_nr": "16",
                    "verse": "Binmaton hi Simon Pedro, \u201cIkaw amo an Mesiyas, an Anak han Dyos nga buhi.\u201d"
                },
                "17": {
                    "verse_nr": "17",
                    "verse": "Ginsiring hiya ni Jesus, \u201cPalaran ka, Simon nga anak ni Juan, kay waray umabot ha imo ini nga kamatuoran tikang hin bisan hin-o nga tawo, kundi iginhatag ini ha imo han akon Amay ha langit."
                },
                "18": {
                    "verse_nr": "18",
                    "verse": "Sanglit nasiring ako ha imo: ikaw hi Pedro ngan ha bawbaw hini nga bato titindogon ko an akon singbahan, ngan diri makakadaog hini an gahom han kamatayon."
                },
                "19": {
                    "verse_nr": "19",
                    "verse": "Ihahatag ko ha imo an mga yawi han Ginhadian han Langit; an imo diri hubaran dinhe ha tuna diri man liwat huhubaran dinhe ha langit; ngan an imo hubaran dinhe ha tuna huhubaran man liwat didto ha langit.\u201d"
                },
                "20": {
                    "verse_nr": "20",
                    "verse": "Niyan gintugon ni Jesus an iya mga tinun-an nga diri magsumat bisan kan kanay nga hiya amo an Mesiyas."
                },
                "21": {
                    "verse_nr": "21",
                    "verse": "Tikang hadto ginsiring ni Jesus an iya mga tinun-an: \u201cKinahanglan kumadto ako ha Jerusalem ngan mag-antos hin damo nga mga kakurian tikang ha kamot han katigurangan, mga puno han kapadian, ngan mga magturutdo han Balaod. Papatayon ako, kundi mababanhaw liwat ako ha ikatulo ka adlaw.\u201d"
                },
                "22": {
                    "verse_nr": "22",
                    "verse": "Ilinain anay hiya ni Pedro han iba, ngan sidngon hiya, \u201cDiri unta itugot han Dyos nga mahinabo ini ha imo!\u201d"
                },
                "23": {
                    "verse_nr": "23",
                    "verse": "Linmingi hi Jesus ngan sidngon hi Pedro, \u201cIwas dida, Satanas! Nakakaulang ka ha akon, kay an imo hunahuna, hunahuna la hin tawo, diri kanan Dyos!\u201d"
                },
                "24": {
                    "verse_nr": "24",
                    "verse": "Ngan nagsiring hi Jesus ha iya mga tinun-an, \u201cKon may-ada karuyag umupod ha akon, kinahanglan nagsalikway hiya han iya kalugaringon, magpas-an han iya kros, ngan magsunod ha akon."
                },
                "25": {
                    "verse_nr": "25",
                    "verse": "Kay adton karuyag magtalwas han iya kinabuhi mawawara ini ha iya; kundi adton kawad-an han iya kinabuhi tungod ha akon, hiaagian ini niya."
                },
                "26": {
                    "verse_nr": "26",
                    "verse": "Ano ba an makukuha han tawo kon maangkon niya an bug-os nga kalibutan, kundi kawad-an hiya han iya kinabuhi? Waray gud! Waray niya sadang mahatag basi mabawi an iya kinabuhi."
                },
                "27": {
                    "verse_nr": "27",
                    "verse": "Kay maabot na an Anak han Tawo dida han himaya han iya Amay, upod an iya mga anghel, ngan tatagan niya hin balos an ngatanan sumala han ira mga buhat."
                },
                "28": {
                    "verse_nr": "28",
                    "verse": "Tigamni niyo ini: May-ada pipira dinhe nga diri mapatay tubtob nga hikit-an nira an Anak han Tawo nga maabot usa nga hadi.\u201d"
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Pag-agi hin unom ka adlaw igin-upod ni Jesus hi Pedro ngan an magbugto, hira Santiago ug Juan. Gindara niya hira ngadto hin hitaas nga bukid ug hira la didto."
                },
                "2": {
                    "verse_nr": "2",
                    "verse": "Samtang nagkikinita hira kan Jesus, nabalhin an iya panagway; nagmasilaw an iya bayhon sugad han adlaw ngan nagbusag an iya panapton sugad han kapawa."
                },
                "3": {
                    "verse_nr": "3",
                    "verse": "Niyan an tulo nga mga tinun-an kinmita kanda Moises ug Elias nga nakikighimangraw kan Jesus."
                },
                "4": {
                    "verse_nr": "4",
                    "verse": "Nagsiring hi Pedro kan Jesus, \u201cGinoo, maupay nga hahani na la kita; kon maruyag ka, maghihimo ako dinhe hin tulo nga tulda: usa para ha imo, usa para kan Moises, ngan usa para kan Elias.\u201d"
                },
                "5": {
                    "verse_nr": "5",
                    "verse": "Han nagyiyinakan pa hiya, linambongan hira hin masilaw nga dampog, ngan nagsiring in tingog tikang han dampog, \u201cAmo ini an akon kalugaringon nga Anak nga hinigugma, nga akon ikinalilipay. Pamatii niyo hiya!\u201d"
                },
                "6": {
                    "verse_nr": "6",
                    "verse": "Nagkahadlok gud an mga tinun-an han pakabati nira han tingog, ngan hinmapa hira ha tuna."
                },
                "7": {
                    "verse_nr": "7",
                    "verse": "Dinmaop hi Jesus ngan ginkaptan hira. Nagsiring hiya, \u201cBuhat! Ayaw kamo kahadlok!\u201d"
                },
                "8": {
                    "verse_nr": "8",
                    "verse": "Han paghangad nira, waray na nira hinkit-an labot kan Jesus."
                },
                "9": {
                    "verse_nr": "9",
                    "verse": "Han paglugsong nira han bukid, gintugon hira ni Jesus, \u201cAyaw kamo pagsumat bisan kan kanay mahitungod hini nga iyo hinkit-an tubtob han kabanhaw han Anak han Tawo.\u201d"
                },
                "10": {
                    "verse_nr": "10",
                    "verse": "Nagpakiana kan Jesus an mga tinun-an, \u201cKay ano nga nasiring an mga magturutdo han Balaod nga makanhi anay hi Elias?\u201d"
                },
                "11": {
                    "verse_nr": "11",
                    "verse": "Binmaton hi Jesus, \u201cMakanhi man ngani anay hi Elias ngan aandamon niya an ngatanan."
                },
                "12": {
                    "verse_nr": "12",
                    "verse": "Kundi nasiring ako ha iyo, kinmanhi na hi Elias, ngan waray kumilala an mga tawo ha iya, kundi ginbuhat nira ha iya an ira karuyag. Ha amo man nga paagi, pagpapakurian man liwat nira an Anak han Tawo.\u201d"
                },
                "13": {
                    "verse_nr": "13",
                    "verse": "Niyan, nakasabot an mga tinun-an nga naghimangraw hiya ha ira mahitungod kan Juan nga Parabunyag."
                },
                "14": {
                    "verse_nr": "14",
                    "verse": "Pagbalik nira ngadto han mga tawo, dinmaop kan Jesus in tawo, linmuhod ha iya atubangan"
                },
                "15": {
                    "verse_nr": "15",
                    "verse": "ngan nagsiring, \u201cKalooyi gad an akon anak! Buntogon hiya ngan makalilisang an gin-aantos kon tinutulos, ngan agsob hiya mahulog ha kalayo ngan ha tubig."
                },
                "16": {
                    "verse_nr": "16",
                    "verse": "Gindara ko na hiya ngadto han imo mga tinun-an, kundi waray man hira makaupay ha iya.\u201d"
                },
                "17": {
                    "verse_nr": "17",
                    "verse": "Binmaton hi Jesus, \u201cPagkawaray pagtoo ngan pagkasayop niyo nga mga tawo! Tubtob pa san-o an akon pag-inupod-upod ha iyo? Tubtob pa san-o an akon pag-inalagad ha iyo? Dad-a nganhi ha akon an bata!\u201d"
                },
                "18": {
                    "verse_nr": "18",
                    "verse": "Ginpaiwas ni Jesus an yawa ngan ginmawas ini, sanglit hito ngahaw nga takna naupay dayon an bata."
                },
                "19": {
                    "verse_nr": "19",
                    "verse": "Niyan dinmaop hin hilit kan Jesus an mga tinun-an ngan nagpakiana ha iya, \u201cKay ano nga waray man kami makapaiwas han yawa?\u201d"
                },
                "20": {
                    "verse_nr": "20",
                    "verse": "Binmaton hi Jesus, \u201cTungod kay kulang kamo hin pagtoo. Tigamni ini: kon may niyo pagtoo nga sugad kadako hin liso hin mustasa, makakasiring kamo hini nga bukid, \u2018Balhin ngadto hin iba nga dapit!\u2019 Ngan mabalhin ito. Mahihimo niyo an ngatanan. ("
                },
                "21": {
                    "verse_nr": "21",
                    "verse": "Waray iba nga makakapaiwas hin sugad hini, kundi an pag-ampo ngan an pagpuasa la.)\u201d"
                },
                "22": {
                    "verse_nr": "22",
                    "verse": "Dida nga nagkatirok na an ngatanan nga mga tinun-an didto ha Galilea, nagsiring hi Jesus ha ira, \u201cAn Anak han Tawo diri na maiha itutubyan ngadto han mga tawo"
                },
                "23": {
                    "verse_nr": "23",
                    "verse": "nga magpapatay ha iya; kundi mababanhaw hiya ha ikatulo ka adlaw.\u201d\nNagmabidoon an mga tinun-an."
                },
                "24": {
                    "verse_nr": "24",
                    "verse": "Han pag-abot ni Jesus ngan han iya mga tinun-an ha Capernaum, hinmarani kan Pedro an mga parasukot hin buhis han Templo ngan nagpakiana, \u201cNagbabayad ba an iyo magturutdo han buhis han Templo?\u201d"
                },
                "25": {
                    "verse_nr": "25",
                    "verse": "\u201cOo, nagbabayad!\u201d binmaton hi Pedro. Han pagsulod ni Pedro han balay, nag-una hin pagyakan hi Jesus, \u201cSimon, ano man an imo paghunahuna? Hin-o in nagbabayad hin mga kabaraydan o buhis ngadto han mga hadi hini nga kalibutan? An mga bungtohanon ba o an mga lumalangyaw?\u201d"
                },
                "26": {
                    "verse_nr": "26",
                    "verse": "\u201cAn mga lumalangyaw,\u201d binmaton hi Pedro.\nNagsiring hi Jesus, \u201cKon sugad, diri kinahanglan magbayad an mga bungtohanon."
                },
                "27": {
                    "verse_nr": "27",
                    "verse": "Kundi basi diri masina ha aton ini nga mga tawo, kadto ha lanaw ngan pangawil. Butunga an syahan nga isda nga makubit, ngan hiaagian mo ha sulod han iya baba in kwarta nga igo hin pagbayad han akon ngan han imo buhis han Templo; kuhaa ini ngan baydi an aton mga buhis.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Hadto nga takna kinmadto kan Jesus an mga tinun-an ngan nagpakiana, \u201cHin-o man an gidadakoi didto han Ginhadian han langit?\u201d"
                },
                "2": {
                    "verse_nr": "2",
                    "verse": "Gintawag ni Jesus in usa nga bata ngan ginpatukdaw niya ha atubangan nira"
                },
                "3": {
                    "verse_nr": "3",
                    "verse": "ngan nagsiring, \u201cTigamni ini: kon diri kamo magbalhin ngan masugad hin kabataan diri gud kamo makakasulod han Ginhadian han langit."
                },
                "4": {
                    "verse_nr": "4",
                    "verse": "An gidadakoi didto han Ginhadian han langit amo adton nagpapaubos ngan nasusugad hini nga bata."
                },
                "5": {
                    "verse_nr": "5",
                    "verse": "Ngan adton nakarawat hin sugad hini nga bata ha akon ngaran nakarawat man ha akon."
                },
                "6": {
                    "verse_nr": "6",
                    "verse": "\u201cMahitungod hin mga gudtiay nga kabataan nga natoo ha akon, maupay pa para hin usa ka tawo nga higtan an iya liog hin dako nga gilingan nga bato, ngan itunod hiya ngadto ha kahiladman han dagat, kon hiya an tinikangan hin pakasala hini nga kabataan."
                },
                "7": {
                    "verse_nr": "7",
                    "verse": "Pagkaraot hini nga kalibutan kay aada an mga butang nga nagsusulay han tawo hin pakasala! Mahinanabo gud gihapon ini nga mga butang, kundi kairo han tawo kon hiya an tinikangan hini nga mga pakasala!"
                },
                "8": {
                    "verse_nr": "8",
                    "verse": "\u201cKon an imo kamot o imo tiil amo an tinikangan han imo pakasala, gabay utdon nimo ngan ilabog! Maupay pa nga sumulod ka ha kinabuhi nga utod an imo kamot o tiil kay hin sangkap ka hin duha nga kamot ngan duha nga tiil kundi ilalabog ka ngadto ha dayon nga kalayo."
                },
                "9": {
                    "verse_nr": "9",
                    "verse": "Ngan kon matinikangan an imo mata hin pakasala, gabay lukaton ito ngan ilabog! Maupay pa nga sumulod ka ha kinabuhi nga usa la an imo mata kay hin sangkap ka hin duha nga mata kundi ilalabog ka ngadto ha kalayo han impyerno."
                },
                "10": {
                    "verse_nr": "10",
                    "verse": "\u201cBantayi nga diri kamo magtamay han usa hini nga mga gudtiay nga kabataan. Nasiring ako ha iyo nga dayuday aada an ira mga anghel ha atubangan han akon Amay ha langit. ["
                },
                "11": {
                    "verse_nr": "11",
                    "verse": "Kay kinmanhi an Anak han Tawo hin pagtalwas hadton mga nawara.]"
                },
                "12": {
                    "verse_nr": "12",
                    "verse": "\u201cHa iyo paghunahuna, ano an bubuhaton hin usa ka tawo kon mawad-an hiya hin usa han iya 100 nga mga karnero? Babayaan niya an 99 nga nananabsab ha ligid han pungtod, ngan malakat hin pamiling han nawara."
                },
                "13": {
                    "verse_nr": "13",
                    "verse": "Nasiring ako ha iyo, kon hiagian niya ini, labaw kamalipayon hiya tungod hini nga usa nga karnero kay han 99 nga waray mawara."
                },
                "14": {
                    "verse_nr": "14",
                    "verse": "Ha amo gud nga pagkaagi, diri karuyag han Amay niyo ha langit nga may mawara hini nga mga gudtiay nga kabataan."
                },
                "15": {
                    "verse_nr": "15",
                    "verse": "\u201cKon makasala ha imo in imo bugto, kadtoa ngan sumati hiya han iya sayop. Kundi buhata ini hin hilom, nga kamo la nga duha. Kon mamati hiya ha imo, mahibabalik an iyo nga duha maupay nga kaburut-on."
                },
                "16": {
                    "verse_nr": "16",
                    "verse": "Kundi kon diri hiya mamati ha imo, pagdara hin duha o tulo ka tawo, basi an tagsa nga sumbong pagmatuoron pinaagi hin duha o tulo nga mga testigo sumala han iginsiring han kasuratan."
                },
                "17": {
                    "verse_nr": "17",
                    "verse": "Kon diri hiya mamati ha ira, igsumat na ngahaw an ngatanan ngadto han singbahan. Ngan kon diri pa hiya mamati han singbahan, hunahuna na hiya sugad nga usa nga diri natoo han Dyos o usa nga parasukot hin buhis."
                },
                "18": {
                    "verse_nr": "18",
                    "verse": "\u201cSanglit nasiring ako ha iyo ngatanan: kon ano an iyo igdiri ha tuna igdidiri didto ha langit; kon ano an iyo itugot ha tuna itutugot didto ha langit."
                },
                "19": {
                    "verse_nr": "19",
                    "verse": "\u201cNgan igsisiring ko pa ha iyo: kon in duha ha iyo dinhe ha tuna magka-uyon hin pangaro hin bisan ano nga butang, ihahatag ito ha iyo han akon Amay ha langit."
                },
                "20": {
                    "verse_nr": "20",
                    "verse": "Kay kon may duha o tulo nga magkatirok hin pag-ampo ha akon ngaran, aadto ako upod ha ira.\u201d"
                },
                "21": {
                    "verse_nr": "21",
                    "verse": "Dinmaop hi Pedro kan Jesus ngan nagpakiana, \u201cGinoo, kon an akon bugto magpinakasala ha akon, makakapira ko ba hiya pasasayloa? Makapito ba?\u201d"
                },
                "22": {
                    "verse_nr": "22",
                    "verse": "Binmaton hi Jesus, \u201cDiri la makapito, kundi makakapitoan kag pito."
                },
                "23": {
                    "verse_nr": "23",
                    "verse": "Kay an Ginhadian han langit sugad hin hadi nga nakigtuhay han mga utang han iya mga surugoon."
                },
                "24": {
                    "verse_nr": "24",
                    "verse": "Nagtikang pa la hiya pagtuhay, nga dad-on ha iya in usa nga makalilisang kadako han iya utang."
                },
                "25": {
                    "verse_nr": "25",
                    "verse": "Tungod nga waray man hiya igo nga igbarayad han iya utang, nagsugo an iya agaron nga igbaligya hiya sugad nga usa nga oripon, upod an iya asawa ngan an iya kabataan, ngan an ngatanan nga iya hiagi, basi makabayad han utang."
                },
                "26": {
                    "verse_nr": "26",
                    "verse": "Linmuhod an surugoon ha atubangan han iya agaron ngan nakimalooy hin pagsiring, \u2018Agaron, angan-angana gad ako, ngan babayaran ko ikaw han ngatanan!\u2019"
                },
                "27": {
                    "verse_nr": "27",
                    "verse": "Nalooy ha iya an agaron, sanglit ginpara na la an iya utang, ngan ginpalakat hiya."
                },
                "28": {
                    "verse_nr": "28",
                    "verse": "\u201cGinmawas an tawo ngan iginkita hin iya igkasi surugoon nga nakautang hin pira la ka pesos ha iya. Ginrabot hiya, ginkaptan ha liog, ngan ginsiring, \u2018Baydi ako han imo nautang!\u2019"
                },
                "29": {
                    "verse_nr": "29",
                    "verse": "Linmuhod ha iya an iya igkasi\u2014surugoon ngan nakimalooy intawon, \u2018Angan-angana gad ako ngan babayaran ko ikaw!\u2019"
                },
                "30": {
                    "verse_nr": "30",
                    "verse": "Kundi waray hiya pabaribad; iginpapriso lugod niya ngada han pakabayad han utang."
                },
                "31": {
                    "verse_nr": "31",
                    "verse": "Han pakakita han iba nga mga surugoon han nahinabo, duro an ira kabido, ngan kinmadto hira ha ira agaron hin pagsumat han ngatanan nga nahinabo."
                },
                "32": {
                    "verse_nr": "32",
                    "verse": "Sanglit iginpatawag han agaraon an surugoon ngan ginsiring hiya, \u2018Waray ka pulos nga oripon! Ginpasaylo ko ikaw han bug-os mo nga utang, kay nakimalooy ka ha akon."
                },
                "33": {
                    "verse_nr": "33",
                    "verse": "Unta imo kinakalooyan an imo igkasi\u2014surugoon sugad nga nalooy ako ha imo.\u2019"
                },
                "34": {
                    "verse_nr": "34",
                    "verse": "Duro gud an kapungot han agaron, ngan iginpapriso an surugoon basi sirotan ngada han pakabayad niya han ngatanan nga iya mga utang.\u201d"
                },
                "35": {
                    "verse_nr": "35",
                    "verse": "Ngan gintapos ni Jesus an pananglitan hin pagsiring, \u201cAmo man ini an bubuhaton han akon Amay ha langit ha tagsa ha iyo, kon diri kamo magpasaylo han iyo bugto tikang han iyo kasingkasing.\u201d"
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Katapos ni Jesus pagyakan hini nga mga butang, binmaya hiya han Galilea ngan kinmadto han katunaan han Judea, ha tabok han Salog Jordan."
                },
                "2": {
                    "verse_nr": "2",
                    "verse": "Sinmunod ha iya in kadam-an nga mga tawo ngan didto gintambal niya hira."
                },
                "3": {
                    "verse_nr": "3",
                    "verse": "Kinmadto ha iya in mga Parisiyo ngan nagsari hin pagbitik ha iya pinaagi hin pagpakiana, \u201cNatugot ba an aton Balaod nga in lalake makigbulag han iya asawa, hin bisan ano la nga pasangil?\u201d"
                },
                "4": {
                    "verse_nr": "4",
                    "verse": "Binmaton hi Jesus, \u201cWaray ba niyo mabasa ini nga bahin han kasuratan, \u2018Ha tinikangan, an Magburuhat naghimo hin lalake ngan babaye?\u2019"
                },
                "5": {
                    "verse_nr": "5",
                    "verse": "Ngan nagsiring hiya, \u2018Tungod hini mabaya an lalake han amay ngan iroy niya ngan makikigtampo han iya asawa, ngan hira nga duha mauusa na la nga lawas.\u2019"
                },
                "6": {
                    "verse_nr": "6",
                    "verse": "Sanglit diri na hira duduha kundi uusa nala. Kinahanglan diri han tawo pagbulagon an gin-usa han Dyos.\u201d"
                },
                "7": {
                    "verse_nr": "7",
                    "verse": "Nagpakiana ha iya an mga Parisiyo, \u201cKay ano nga tinmugot man hi Moises nga an lalake magsurat hin pagpahibaro hin pakigbulag ha iya asawa ngan makakabulag na hiya?\u201d"
                },
                "8": {
                    "verse_nr": "8",
                    "verse": "Binmaton hi Jesus, \u201cTinmugot hi Moises nga makigbulag kamo han iyo asawa kay makuri man kamo pagtutdoan. Kundi diri amo ito ha tinikangan."
                },
                "9": {
                    "verse_nr": "9",
                    "verse": "Sanglit nasiring ako ha iyo, an bisan hin-o nga makigbulag han iya asawa labot kon an asawa naglalake, nakakasala hin panlibog, kon mangasawa hiya hin iba nga babaye.\u201d"
                },
                "10": {
                    "verse_nr": "10",
                    "verse": "Nagsiring ha iya an iya mga tinun-an, \u201cKon amo man ini an mahinanabo hiunong han bana ngan han iya asawa, maupay na la nga diri mangasawa.\u201d"
                },
                "11": {
                    "verse_nr": "11",
                    "verse": "Binmaton hi Jesus, \u201cDiri para han ngatanan ini nga pagturon-an, kundi para la hadton gintagan hini han Dyos."
                },
                "12": {
                    "verse_nr": "12",
                    "verse": "Kay damo ka lain an pangatadongan kon kay ano nga may mga lalake nga diri mahimo hin pag-asawa: may-ada diri makakahimo hin pangasawa tungod kay natawo hira nga daan sugad; an iba kay ginkaponan hira hin mga tawo; ngan an iba tungod han Ginhadian han langit. Hiya nga nakakahimo hin pagkarawat hini nga pagturon-an, tugotan hin pagbuhat.\u201d"
                },
                "13": {
                    "verse_nr": "13",
                    "verse": "May mga tawo nga nagdara hin kabataan ngadto kan Jesus basi agbayan hira han iya mga kamot, ngan mag-ampo para ha ira, kundi ginsaway han mga tinun-an ini nga mga tawo."
                },
                "14": {
                    "verse_nr": "14",
                    "verse": "Nagsiring hi Jesus, \u201cTugoti niyo an kabataan hin pagdaop ha akon ngan ayaw niyo pagdid-i hira. Kay an Ginhadian han langit para la hin sugad ha ira.\u201d"
                },
                "15": {
                    "verse_nr": "15",
                    "verse": "Gin-agbayan hira niya ngan linmakat hiya."
                },
                "16": {
                    "verse_nr": "16",
                    "verse": "May hadto usa ka tawo nga dinmaop kan Jesus. Nagpakiana hiya, \u201cMagturutdo, ano an maupay nga butang nga kinahanglan ko buhaton basi maangkon ko an kinabuhi nga dayon?\u201d"
                },
                "17": {
                    "verse_nr": "17",
                    "verse": "Binmaton hi Jesus, \u201cKay ano nga napakiana ka man ha akon kon ano in maupay? An Dyos la an maupay. Tumana an mga sugo kon buot ka makasulod ha kinabuhi.\u201d"
                },
                "18": {
                    "verse_nr": "18",
                    "verse": "\u201cAno nga mga sugo?\u201d nagpakiana hiya.\nNagbaton hi Jesus, \u201cDiri ka magpatay; diri ka manlibog; diri ka mangawat; diri ka magbuwa"
                },
                "19": {
                    "verse_nr": "19",
                    "verse": "tahora an amay ug iroy nimo, ngan higugmaa an imo igkasi tawo sugad ha imo ngahaw.\u201d"
                },
                "20": {
                    "verse_nr": "20",
                    "verse": "Binmaton an batan-on, \u201cGintuman ko na ini ngatanan nga mga sugo, ano pa man an akon sadang buhaton?\u201d"
                },
                "21": {
                    "verse_nr": "21",
                    "verse": "Nagsiring ha iya hi Jesus, \u201cKon karuyag mo mahingpit, kadto na, ngan ipamaligya an ngatanan nga imo mga butang, ngan ihatag an kwarta ha mga kablas, ngan maaangkon mo in mga manggad ha langit; ngan kahuman, balik ngan sunod ha akon.\u201d"
                },
                "22": {
                    "verse_nr": "22",
                    "verse": "Han pakabati hini han batan-on, linmakat hiya nga mabidoon, kay riko hiya."
                },
                "23": {
                    "verse_nr": "23",
                    "verse": "Niyan nagsiring hi Jesus han iya mga tinun-an, \u201cNasiring ako ha iyo, magkukuri in riko hin pagsulod han Ginhadian han Langit."
                },
                "24": {
                    "verse_nr": "24",
                    "verse": "May-ada pa ako lain nga igsisiring ha iyo: mas makuri para hin riko hin pagsulod han Ginhadian han Dyos kay hin kamelyo hin pagsuhot ha taranogan hin dagom.\u201d"
                },
                "25": {
                    "verse_nr": "25",
                    "verse": "Han pakabati han iya mga tinun-an, nahipausa hira. Nagpakiana hira, \u201cHin-o man ngay-an in matatalwas?\u201d"
                },
                "26": {
                    "verse_nr": "26",
                    "verse": "Gintutokan hira ni Jesus ngan ginbaton, \u201cDiri ini nahihimo hin mga tawo; kundi para han Dyos, nahihimo an ngatanan.\u201d"
                },
                "27": {
                    "verse_nr": "27",
                    "verse": "Niyan nagyakan hi Pedro, \u201cGinoo, kitaa, ginbayaan namon an ngatanan ngan sinmunod kami ha imo. Ano man in amon maangkon?\u201d"
                },
                "28": {
                    "verse_nr": "28",
                    "verse": "Nagsiring ha ira hi Jesus, \u201cNasiring ako ha iyo hini: kon lumingkod na an Anak han Tawo didto han langitnon niya nga trono didto han Bag-o nga kalibutan, malingkod ha trono liwat kamo nga dose nga akon mga tinun-an hin paghukom han dose nga mga tribo han Israel."
                },
                "29": {
                    "verse_nr": "29",
                    "verse": "Ngan an ngatanan nga binmaya hin mga balay, kabugtoan o mga kag-anak, o kabataan, o mga uma, tungod ha akon, makarawat hin labaw pa hin 100 ka pilo ngan tatagan pa han kinabuhi nga dayon."
                },
                "30": {
                    "verse_nr": "30",
                    "verse": "Kundi damo in mauorhe nga nag-uuna yana, ngan damo in mauuna nga nauorhe yana."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "\u201cAn Ginhadian han langit sugad han tag-iya hin uma hin mga ubas nga timprano pa ha aga linmakat pangita hin mga tawo nga iya susuholan hin pagtrabaho ha iya urubasan."
                },
                "2": {
                    "verse_nr": "2",
                    "verse": "Nakigsabot hiya pagbayad ha ira han nahiaaraan nga suhol nga usa ka salapi an usa ka adlaw, ngan ginsugo hira ngadto han iya urubasan."
                },
                "3": {
                    "verse_nr": "3",
                    "verse": "Ginmawas liwat hiya ngadto ha merkado ha may alas nuybe han aga ngan nakakita hiya hin mga tawo nga nagkakatukdaw didto ngan waray mga trabaho."
                },
                "4": {
                    "verse_nr": "4",
                    "verse": "Sanglit ginsiring niya hira, \u2018Pagtrabaho man kamo ha akon urubasan, ngan tatagan ko kamo hin angay nga suhol.\u2019"
                },
                "5": {
                    "verse_nr": "5",
                    "verse": "Ngan kinmadto hira. Niyan ha pagka-alas dose, ngan liwat ha alas tres, amo gihapon an ginbuhat niya."
                },
                "6": {
                    "verse_nr": "6",
                    "verse": "May mga alas singko na han kulop han pagkadto niya liwat ha merkado. Hinkit-an niya in iba pa nga mga tawo nga nagkakatukdaw la gihapon didto. \u2018Kay ano nga kinakaragan niyo an bug-os nga adlaw dinhe nga waray ginbubuhat?\u2019 nagpakiana hiya ha ira."
                },
                "7": {
                    "verse_nr": "7",
                    "verse": "Binmaton hira, \u2018Kay waray man nagpatrabaho ha amon.\u2019 Ginsiring hira niya, \u2018Kon amo ito, kadto liwat kamo pagtrabaho ha akon urubasan.\u2019"
                },
                "8": {
                    "verse_nr": "8",
                    "verse": "\u201cHan pagkakulop na, ginsiring han tag-iya an iya tinaporan, \u2018Tawga an mga nagtrabaho ngan tagi hira han ira suhol. Unaha pagbayad adton mga urhe magtrabaho, ngan urhe adton mga una magtrabaho."
                },
                "9": {
                    "verse_nr": "9",
                    "verse": "Gintagan hin tag-usa ka salapi an mga tawo nga nagtrabaho ha alas singko na han kulop."
                },
                "10": {
                    "verse_nr": "10",
                    "verse": "Sanglit han pagdaop na hin pagkarawat han suhol an mga tawo nga una magtrabaho, naghunahuna hira nga darudako an ira kakarawaton, kundi tinagan liwat hira hin tag-usa ka salapi an kada usa."
                },
                "11": {
                    "verse_nr": "11",
                    "verse": "Ginkarawat nira an ira suhol, ngan nagtikang hira hin pagngurutob kontra han tag-iya han urubasan."
                },
                "12": {
                    "verse_nr": "12",
                    "verse": "Nagsiring hira, \u2018Iini nga mga tawo nga orhe magtrabaho, nagtrabaho sulod hin usa ka oras la, samtang kami nagtrabaho ha bug-os nga adlaw, ngan nag-antos han kapaso han adlaw. Kay ano nga gintagan mo hira pareho han iginhatag mo ha amon?\u2019"
                },
                "13": {
                    "verse_nr": "13",
                    "verse": "Ngan ginbaton han tag-iya an usa ha ira, \u2018Sangkay, pamati daw! Waray ako maglimbong ha imo. Di' ba inmuyon ka hin usa ka salapi nga suhol hin usa ka adlaw nga pagtrabaho?"
                },
                "14": {
                    "verse_nr": "14",
                    "verse": "Yana, karawta an imo suhol, ngan oli ha iyo. Karuyag ko tagan an orhe na magtrabaho hin pareho nga suhol han akon iginhatag ha imo."
                },
                "15": {
                    "verse_nr": "15",
                    "verse": "Waray ba ngay-an ako katungod paggamit han akon kwarta sugad han akon karuyag? O nauba ka ba tungod han akon kamahinatagon?\u2019\u201d"
                },
                "16": {
                    "verse_nr": "16",
                    "verse": "Ngan gintapos ini ni Jesus hin pagsiring, \u201cSanglit, mahiuuna adton mga orhe, ngan mauorhe adton mga nahiuna.\u201d"
                },
                "17": {
                    "verse_nr": "17",
                    "verse": "Samtang nasagka hi Jesus tipakadto ha Jerusalem, ginlain niya an dose nga mga tinun-an, ngan ginhilit hira hin pagsiring"
                },
                "18": {
                    "verse_nr": "18",
                    "verse": "\u201cPamati kamo: matukad kita ngadto ha Jerusalem, diin igtutubyan an Anak han Tawo ngadto han mga kamot han mga puno han kapadian ngan mga magturutdo han Balaod. Ira paghuhukman hiya ha kamatayon"
                },
                "19": {
                    "verse_nr": "19",
                    "verse": "ngan igtutubyan hiya ha mga Hentil. Pagbibiaybiayon, paglalatobon, ngan igraraysang hiya ha kros; kundi mababanhaw hiya ha ikatulo ka adlaw.\u201d"
                },
                "20": {
                    "verse_nr": "20",
                    "verse": "Niyan, kinmadto kan Jesus an iroy han mga anak ni Sebedeo, upod an iya mga anak nga lalake, ngan yinmukbo ha iya ngan may-ada niya pinangaro."
                },
                "21": {
                    "verse_nr": "21",
                    "verse": "Nagpakiana hi Jesus ha iya, \u201cAno an imo karuyag?\u201d Binmaton hiya, \u201cIgsaad gad ha akon nga palilingkoron mo ini nga duduha ko nga mga anak, ha imo tuo ngan ha imo wala kon maghadi ka na.\u201d"
                },
                "22": {
                    "verse_nr": "22",
                    "verse": "Nagbaton hi Jesus ha ira, \u201cDiri kamo maaram kon ano an iyo pinangangaro. Makakainom ba kamo han kupa han mga pag-antos nga ha diri maiha akon iimnan?\u201d\n\u201cMakakahimo kami,\u201d binmaton hira."
                },
                "23": {
                    "verse_nr": "23",
                    "verse": "Ginsiring hira ni Jesus, \u201cMatuod, makakainom kamo han akon kupa, kundi waray ako katungod hin pagpili kon hin-o an malingkod ha akon tuo ngan ha akon wala. Ini nga mga dapit para ini hadton gin-andaman han akon Amay.\u201d"
                },
                "24": {
                    "verse_nr": "24",
                    "verse": "Han pakabati hini han iba nga napulo nga mga tinun-an, nagkasisina hira han duha nga magbugto."
                },
                "25": {
                    "verse_nr": "25",
                    "verse": "Sanglit gintirok ni Jesus hira ngatanan ngan ginsiring, \u201cMaaram kamo nga an mga punoan han mga pagano may gahom han ira mga tawo, ngan an ira mga pangulo naghahadi ha ira."
                },
                "26": {
                    "verse_nr": "26",
                    "verse": "Kundi diri ini amo nga paagi an angay niyo sundon. Kon may usa ha iyo nga karuyag magin labaw, kinahanglan magin surugoon hiya han iba"
                },
                "27": {
                    "verse_nr": "27",
                    "verse": "ngan kon may usa ha iyo nga karuyag magin gilalabawi, kinahanglan magin oripon hiya niyo"
                },
                "28": {
                    "verse_nr": "28",
                    "verse": "sugad han Anak han Tawo nga waray makanih hin pagpaataman, kundi hin paghatag han iya kinabuhi para hin pagtubos hin damo nga mga tawo.\u201d"
                },
                "29": {
                    "verse_nr": "29",
                    "verse": "Han nabaya na hi Jesus ug an iya mga tinun-an han Jerico, ginsunod hi Jesus hin damo nga mga tawo."
                },
                "30": {
                    "verse_nr": "30",
                    "verse": "May duha nga buta nga nalingkod ha ligid han dalan nga nakabati nga hi Jesus nalabay, sanglit nagtikang hira paggoliat, \u201cAnak ni David! Kalooyi gad kami!\u201d"
                },
                "31": {
                    "verse_nr": "31",
                    "verse": "Ginbusaan hira han mga tawo ngan ginpahilom hira, kundi dinmugang la lugod hira paggoliat, \u201cAnak ni David! Kalooyi kami!\u201d"
                },
                "32": {
                    "verse_nr": "32",
                    "verse": "Hinmunong hi Jesus ngan gintawag hira. \u201cAno an iyo karuyag nga buhaton ko ha iyo?\u201d nagpakiana hiya."
                },
                "33": {
                    "verse_nr": "33",
                    "verse": "Binmaton hira, \u201cGinoo, karuyag namon nga makakita kami!\u201d"
                },
                "34": {
                    "verse_nr": "34",
                    "verse": "Nalooy hi Jesus ha ira, ngan ginkamkam an ira mga mata. Nakakita dayon hira, ngan sinmunod hira ha iya."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Han tikahirani na hi Jesus ug an iya mga tinun-an han Jerusalem, inmabot hira ha Betfage, ha Bukid han mga Olibo. Ginpauna ni Jesus in duha han iya mga tinun-an"
                },
                "2": {
                    "verse_nr": "2",
                    "verse": "upod ini nga tugon: \u201cKadto kamo ha baryo nga inaatubang niyo, ngan hiaagian dayon niyo in hinigtan nga asno upod an iya nati. Hubari niyo ngan dad-a nganhi."
                },
                "3": {
                    "verse_nr": "3",
                    "verse": "Ngan kon may-ada magpakiana ha iyo, sidnga niyo hiya, \u2018Ginkikinahanglan ini han Ginoo,\u2019 ngan ipadadara dayon ha iyo.\u201d"
                },
                "4": {
                    "verse_nr": "4",
                    "verse": "Nahinabo ini basi matuman an iginsiring han manaragna"
                },
                "5": {
                    "verse_nr": "5",
                    "verse": "\u201cSumati an syudad han Sion,\nmaabot yana ngada ha imo an imo hadi.\nMapinaubsanon hiya ngan nasakay hin asno,\nug han iya nati.\u201d"
                },
                "6": {
                    "verse_nr": "6",
                    "verse": "Sanglit linmakat an mga tinun-an ngan gintuman nira an iginsugo ni Jesus ha ira."
                },
                "7": {
                    "verse_nr": "7",
                    "verse": "Gindara nira an asno ngan an nati, ngan ginhapinan nira han ira mga kurugpos, ngan sinmakay hi Jesus."
                },
                "8": {
                    "verse_nr": "8",
                    "verse": "An dako nga hugpo hin mga tawo nagbitad dida ha dalan han ira mga kurugpos, samtang an iba nangutod hin mga sanga hin mga kahoy ngan iginkatag nira ha dalan."
                },
                "9": {
                    "verse_nr": "9",
                    "verse": "Naggoliat an mga tawo nga nag-uuna kan Jesus ngan an mga nagsusunod ha iya: \u201cDayawon an Anak ni David! Dayawon han Dyos hiya nga nakanhi ha ngaran han Ginoo! Dayawon an Dyos!\u201d"
                },
                "10": {
                    "verse_nr": "10",
                    "verse": "Han pagsulod na ni Jesus han Jerusalem, narigumok an bug-os nga syudad. Nagpakiana an mga tawo, \u201cHin-o man ini hiya?\u201d"
                },
                "11": {
                    "verse_nr": "11",
                    "verse": "Binmaton an hugpo han mga tawo, \u201cAmo ini hi Jesus, an manaragna nga taga-Nazaret, ha Galilea.\u201d"
                },
                "12": {
                    "verse_nr": "12",
                    "verse": "Sinmulod hi Jesus han Templo ngan gintabog niya an ngatanan nga namamalit ngan nagbabaligya didto, ngan pinamalintong niya an mga lamesa han mga magbaralyo hin kwarta ngan an mga bangkilyo han mga nagbabaligya hin mga sarapati."
                },
                "13": {
                    "verse_nr": "13",
                    "verse": "Nagsiring hiya ha ira, \u201cIginsurat ha Kasuratan nga an Dyos nagsiring, \u2018Tatawgon an akon Templo nga balay hin pag-ampo.\u2019 Kundi ginhimo niyo ini nga tagoan hin mga tikasan!\u201d"
                },
                "14": {
                    "verse_nr": "14",
                    "verse": "Gindara ngada ha iya didto ha templo an mga buta ngan an mga lulid, ngan gintambal niya hira."
                },
                "15": {
                    "verse_nr": "15",
                    "verse": "Nasina an mga puno han kapadian ngan an mga magturutdo han Balaod han pakakita nira han mga orosahon nga mga butang nga iya ginbuhat, ngan han kabataan nga naggogoliat ha sakob han Templo, \u201cDayawon an Anak ni David!\u201d"
                },
                "16": {
                    "verse_nr": "16",
                    "verse": "Sanglit nagsiring hira kan Jesus, \u201cNabati ka ba han ira ginyayakan?\u201d\n\u201cOo, nabati ako,\u201d binmaton hi Jesus. \u201cWaray ba niyo mabasa an kasuratan nga nagsiring, \u2018Gintutdoan nimo an kabataan ngan an mga minasus-an paghalad hin hingpit nga pagdayaw?\u2019\u201d"
                },
                "17": {
                    "verse_nr": "17",
                    "verse": "Binayaan hira ni Jesus ngan ginmawas hiya han syudad ngadto ha Betania, ngan didto magpalabay hiya han gab-i hin pagpahuway."
                },
                "18": {
                    "verse_nr": "18",
                    "verse": "Han pagkaaga na, han pagbalik ni Jesus ngadto ha syudad, ginutom hiya."
                },
                "19": {
                    "verse_nr": "19",
                    "verse": "Nakakita hiya hin kahoy nga igos ha ligid han dalan, ngan gindaop ini niya, kundi waray niya hin-agian nga bunga, kundi mga dahon la. Sanglit ginsiring niya an kahoy, \u201cDiri ka na gud mamumunga!\u201d Ngan nalaya dayon an kahoy."
                },
                "20": {
                    "verse_nr": "20",
                    "verse": "Nakakita hini an mga tinun-an ngan nahipausa hira. Nagpakiana hira, \u201cKay ano nga nalaya man dayon an igos?\u201d"
                },
                "21": {
                    "verse_nr": "21",
                    "verse": "\u201cTigamni niyo ini!\u201d binmaton hi Jesus. \u201cKon matoo la kamo, ngan diri magruruhaduha, makakahimo kamo han akon ginbuhat hini nga igos; ngan diri la ini kundi makakasiring pa ngani kamo ngada hini nga bukid, \u2018Magabot ka, ngan patinhulog ngadto ha dagat,\u2019 ngan mahihimo ini."
                },
                "22": {
                    "verse_nr": "22",
                    "verse": "Kon natoo kamo, kakarawaton niyo an bisan ano nga iyo pangaroon dida hin pag-ampo.\u201d"
                },
                "23": {
                    "verse_nr": "23",
                    "verse": "Binmalik hi Jesus ngadto han Templo. Han nagtututdo hiya, hinmarani ha iya an mga puno han kapadian ngan an katigurangan nga mga Judiyo, ngan nagpakiana, \u201cAno an imo katungod hin pagbuhat hini nga mga butang? Hin-o an naghatag ha imo hini nga katungod?\u201d"
                },
                "24": {
                    "verse_nr": "24",
                    "verse": "Binmaton hi Jesus ha ira, \u201cMapakiana man ako ha iyo hin makausa la, ngan kon makabaton kamo, pagsusumatan ta kamo kon ano an akon katungod hin pagbuhat hini nga mga butang."
                },
                "25": {
                    "verse_nr": "25",
                    "verse": "Diin man tikang an katungod ni Juan hin pagbunyag? Tikang ba sa Dyos o tikang ba han mga tawo?\u201d\nNagtikang hira hin paglarolantugi, \u201cAno man an aton igbabaton? Kon bumaton kita, \u2018Tikang sa Dyos,\u2019 masiring hiya ha aton, \u2018Kay ano man nga waray kamo tumoo kan Juan?\u2019"
                },
                "26": {
                    "verse_nr": "26",
                    "verse": "Kundi kon sumiring kita, \u2018Tikang han mga tawo,\u2019 mahadlok kita han pagbubuhaton han mga tawo ha aton kay maaram an ngatanan nga manaragna hi Juan.\u201d"
                },
                "27": {
                    "verse_nr": "27",
                    "verse": "Sanglit ginbaton nira hi Jesus, \u201cDiri kami maaram.\u201d\nNgan nagsiring hiya ha ira, \u201cDiri ko man liwat kamo pagsusumatan kon ano an katungod ko hin pagbuhat hini nga mga butang."
                },
                "28": {
                    "verse_nr": "28",
                    "verse": "\u201cYana, ano man an iyo paghunahuna? May-ada hadto tawo nga may duha nga mga anak nga kalalaken-an. Ginkadto niya an magurang ngan ginsiring, \u2018Anak, pagtrabaho yana nga adlaw ha urubasan.\u2019"
                },
                "29": {
                    "verse_nr": "29",
                    "verse": "Binmaton ini hiya, \u2018Diri ako magtratrabaho!\u2019 kundi naliwat an iya hunahuna, ngan kinmadto hiya ha urubasan."
                },
                "30": {
                    "verse_nr": "30",
                    "verse": "Niyan an amay kinmadto han manghod nga anak ngan amo gihapon an iya iginsiring, \u2018Oo, makadto ako,\u2019 binmaton hiya, kundi waray hiya makadto."
                },
                "31": {
                    "verse_nr": "31",
                    "verse": "Hin-o man ha ira nga duha an nagtuman han karuyag han amay nira?\u201d\nBinmaton hira, \u201cAn magurang.\u201d\n\u201cSusumatan ta kamo,\u201d nagsiring hi Jesus ha ira. \u201cAn mga parasukot hin buhis ngan an magraot nga kababayen-an mahiuuna pa ha iyo hin pagsulod han Ginhadian han Dyos."
                },
                "32": {
                    "verse_nr": "32",
                    "verse": "Kay kinmanhi ha iyo hi Juan nga Parabunyag hin pagtutdo ha iyo han matadong nga aragian, ngan waray kamo tumoo ha iya; kundi tinmoo ha iya an mga paragsukot hin buhis ngan an magraot nga kababayen-an. Bisan ngani kamo, kahuman niyo pakakita, waray gihapon kamo magbasol ngan magtoo ha iya.\u201d"
                },
                "33": {
                    "verse_nr": "33",
                    "verse": "Nagsiring hi Jesus, \u201cPamati kamo hin lain nga pananglitan. May-ada hadto tag-iya hin tuna nga nag-uma hin ubas. Gin-alad niya an uma, nagbuho para hin mulino hin pagpii, ngan nagtindog hin hitaas nga lantawan. Katapos, ginpaagsahan niya hin mga saop ito nga urubasan, ngan naglakaton hiya."
                },
                "34": {
                    "verse_nr": "34",
                    "verse": "Pag-abot na han panahon han panguha han mga ubas, ginsugo niya in iya mga oripon ngadto han mga saop hin pagkuha han iya bahin."
                },
                "35": {
                    "verse_nr": "35",
                    "verse": "Kundi gindakop han mga saop an iya mga oripon; ginbalbag nira an usa, ginpatay an ikaduha ngan ginbato an iba."
                },
                "36": {
                    "verse_nr": "36",
                    "verse": "Nagsugo liwat an tawo hin iba pa nga mga oripon, labaw pa kadamo han syahan, kundi amo gihapon an ginbuhat ha ira han mga saop."
                },
                "37": {
                    "verse_nr": "37",
                    "verse": "Ha kataposan, ginsugo niya ngadto ha ira an iya anak nga lalake. Nagsiring hiya, \u2018Ha waray ruhaduha tatahoron nira an akon anak.\u2019"
                },
                "38": {
                    "verse_nr": "38",
                    "verse": "Kundi han pakakita han mga saop han anak, may hinsiring ha ira, \u2018Anak ini han tag-iya. Tana, pataya ta hiya, ngan aangkonon ta an urubasan!\u2019"
                },
                "39": {
                    "verse_nr": "39",
                    "verse": "Sanglit gindakop nira an anak, iginlabog ha gawas han urubasan, ngan ginpatay nira."
                },
                "40": {
                    "verse_nr": "40",
                    "verse": "\u201cNiyan kon umabot na an tag-iya han urubasan, ano man an iya bubuhaton han mga saop?\u201d nagpakiana hi Jesus."
                },
                "41": {
                    "verse_nr": "41",
                    "verse": "Binmaton hira, \u201cPapatayon gud niya adto nga magraot nga mga tawo, ngan paaagsahan niya an urubasan hin iba nga mga saop nga makakahatag ha iya han iya bahin ha igo nga panahon.\u201d"
                },
                "42": {
                    "verse_nr": "42",
                    "verse": "Ginsiring hira ni Jesus, \u201cWaray ba kamo makabasa han siring han Kasuratan?\n\u2018An bato nga iginsalikway\nhan mga magtirindog nga waray gamit,\nnahimo lugod nga importante nga bato.\nGinbuhat ini han Ginoo;\npagkaorosahon gud pagkit-on!\u2019"
                },
                "43": {
                    "verse_nr": "43",
                    "verse": "\u201cSanglit nasiring ako ha iyo,\u201d nagpadayon hi Jesus, \u201ckukuhaon ha iyo an Ginhadian han Dyos ngan ihahatag ha mga Tawo nga makakahimo hin angay nga mga bunga. ["
                },
                "44": {
                    "verse_nr": "44",
                    "verse": "Masasamad an mahulog ngada hini nga bato; ngan mapipisa an mahulogan hini nga bato.]\u201d"
                },
                "45": {
                    "verse_nr": "45",
                    "verse": "Nakabati han mga pananglitan ni Jesus an mga puno han kapadian ngan an mga Parisiyo, ngan nakasabot hira nga nagyakan hiya mahitungod ha ira"
                },
                "46": {
                    "verse_nr": "46",
                    "verse": "sanglit nagtinguha hira hin pagdakop ha iya. Kundi nahadlok hira han mga tawo nga nakilala kan Jesus nga usa hiya nga manaragna."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Ginmamit gihapon hi Jesus hin mga pananglitan han iya pagyakan ha mga tawo."
                },
                "2": {
                    "verse_nr": "2",
                    "verse": "\u201cAn Ginhadian han langit sugad hin hadi nga nag-andam hin kombite han pagkasal para han iya anak nga lalake."
                },
                "3": {
                    "verse_nr": "3",
                    "verse": "Nagsugo hiya han iya mga surugoon hin pagsumat han mga dinapit nga makadto na hira han kombite, kundi waray ini hira maruyag hin pagtambong."
                },
                "4": {
                    "verse_nr": "4",
                    "verse": "Sanglit nagsugo hiya hin iba nga mga surugoon upod ini nga tugon: \u2018Sumati an mga dinapit nga andam na an akon kombite; gin-ihaw na an akon mga baka ngan pinatambok nga mga nati, ngan andam na an ngatanan. Kadi na kamo ha kombite han pagkasal!\u2019"
                },
                "5": {
                    "verse_nr": "5",
                    "verse": "Kundi nagpaka bungol la an mga gindapit ngan nagpadayon la han ira mga buruhaton: kinmadto ha iya uma an usa, ngan ha iya tindahan an usa"
                },
                "6": {
                    "verse_nr": "6",
                    "verse": "samtang an iba nagdakop han mga surugoon, ginbalbag ngan pinanmatay nira."
                },
                "7": {
                    "verse_nr": "7",
                    "verse": "Duro an kasina han hadi; ginsugo niya an iya mga sondalo hin pamatay hadton nagpatay han iya mga surugoon ngan ginsunog an ira syudad."
                },
                "8": {
                    "verse_nr": "8",
                    "verse": "Niyan gintawag niya an iya mga surugoon ngan ginsiring hira, \u2018Andam na an akon kombite han pagkasal, kundi diri angay hini an gindapit ko nga mga tawo."
                },
                "9": {
                    "verse_nr": "9",
                    "verse": "Yana kadto kamo ha mga kadalanan ngan dapita niyo ngadto han kombite an ngatanan nga mga tawo nga igkita niyo.\u2019"
                },
                "10": {
                    "verse_nr": "10",
                    "verse": "Sanglit kinmadto ha mga kadalanan an mga surugoon ngan gintirok an ngatanan nga mga tawo nga ira hin-agian, an mag-upay sugad man an magraot; ngan napuno hin mga tawo an dapit nga ginkombitehan."
                },
                "11": {
                    "verse_nr": "11",
                    "verse": "\u201cSinmakob an hadi hin pag-usisa han mga gindapit, ngan hinkit-an niya in tawo nga waray magbado hin bisti para hin pagkasal."
                },
                "12": {
                    "verse_nr": "12",
                    "verse": "Nagpakiana ha iya an hadi, \u2018Sangkay, gin-unan-o nimo hin pagsulod dinhe nga waray ka man bisti para hin pagkasal?\u2019 Kundi waray magtingog an tawo."
                },
                "13": {
                    "verse_nr": "13",
                    "verse": "Niyan ginsiring han hadi an mga surugoon, \u2018Gaposa niyo an iya mga kamot ngan mga tiil ngan ilabog hiya ngadto han kasisidman ha gawas. Didto magtatangis hiya ngan manliligot an iya mga ngipon!\u2019\u201d"
                },
                "14": {
                    "verse_nr": "14",
                    "verse": "Ngan gintapos ni Jesus hin pagsiring, \u201cKay damo an mga gindapit kundi gutiay la an mga ginpili.\u201d"
                },
                "15": {
                    "verse_nr": "15",
                    "verse": "Linmakat an mga Parisiyo ngan naghunahuna hira hin pagbitik kan Jesus pinaagi hin mga pakiana."
                },
                "16": {
                    "verse_nr": "16",
                    "verse": "Nagsugo hira ngadto kan Jesus hin pira han ira mga tinun-an ngan pira han mga sakop ni Herodes. Nagsiring hira, \u201cMagturutdo, maaram kami nga nagsusumat ka han kamatuoran; gintututdo mo an kamaturoan mahitungod han kanan Dyos kaburut-on para han mga tawo, hin waray kabaraka kon ano an ginhuhunahuna han mga tawo, kay diri ka nagtatagad han kahimtang han mga tawo."
                },
                "17": {
                    "verse_nr": "17",
                    "verse": "Sanglit pagsumati daw kami kon ano an imo paghunahuna: supak ba ha aton Balaod o diri an pagbayad hin buhis ngadto han Emperador han Roma?\u201d"
                },
                "18": {
                    "verse_nr": "18",
                    "verse": "Kundi nakasabot hi Jesus han ira maraot nga panhunahuna, sanglit nagsiring hiya, \u201cMga salingkapaw! Kay ano nga nagtatalingoha kamo hin pagbitik ha akon?"
                },
                "19": {
                    "verse_nr": "19",
                    "verse": "Pakitaa daw ako hin kwarta nga ibinabayad para hin buhis!\u201d\nGindad-an hiya nira hin kwarta nga salapi."
                },
                "20": {
                    "verse_nr": "20",
                    "verse": "Ngan nagpakiana hiya ha ira, \u201cKanay bayhon ug ngaran inin aanhi?\u201d"
                },
                "21": {
                    "verse_nr": "21",
                    "verse": "\u201cKanan Emperador,\u201d binmaton hira.\nSanglit nagsiring hi Jesus ha ira, \u201cKon amo ito, ibayad ngadto han Emperador an kanan Emperador, ngan ibayad man ngadto han Dyos an kanan Dyos.\u201d"
                },
                "22": {
                    "verse_nr": "22",
                    "verse": "Han pakabati nira hini, nanhipausa hira. Binayaan nira hiya ngan nagkalakat hira."
                },
                "23": {
                    "verse_nr": "23",
                    "verse": "Hito manta nga adlaw kinmadto kan Jesus in pira nga mga Sadusiyo. (Amo ini hira an nasiring nga waray pagkabanhaw an mga minatay.)"
                },
                "24": {
                    "verse_nr": "24",
                    "verse": "Nagsiring hira, \u201cMagturutdo, nagtutdo hi Moises: \u2018Kon mamatay in tawo nga waray niya anak, kinahanglan asawahon han iya bugto an balo nga babaye, basi mamay-ada nira mga anak para han namatay.\u2019"
                },
                "25": {
                    "verse_nr": "25",
                    "verse": "Niyan, may pito nga magburugto nga kalalaken-an nga nag-ukoy hadto dinhe. Nangasawa an gimamagurangi ngan namatay nga waray anak, sanglit an iya asawa nga balo ginpangasawa han iya bugto."
                },
                "26": {
                    "verse_nr": "26",
                    "verse": "Amo liwat ini an nahanabo han ikaduha nga bugto, han ikatulo, hasta ngadto han ikapito."
                },
                "27": {
                    "verse_nr": "27",
                    "verse": "Ha kataposan namatay man an babaye."
                },
                "28": {
                    "verse_nr": "28",
                    "verse": "Niyan, ha adlaw han pagkabanhaw, kanay man hiya asawa, kay nangasawa man an ngatanan ha iya?\u201d"
                },
                "29": {
                    "verse_nr": "29",
                    "verse": "Ginbaton hira ni Jesus, \u201cPagkasayop niyo! Tungod ini nga diri kamo maaram han Kasuratan o han gahom han Dyos."
                },
                "30": {
                    "verse_nr": "30",
                    "verse": "Kay kon mabanhaw na an mga minatay, sugad na hira han mga anghel ha langit, ngan diri na mag-aaragsawa an kalalaken-an ngan kababayen-an."
                },
                "31": {
                    "verse_nr": "31",
                    "verse": "Niyan, mahitungod han pagkabanhaw han mga minatay: waray ba niyo mabasa an ginsiring han Dyos ha iyo? Kay nagsiring hiya"
                },
                "32": {
                    "verse_nr": "32",
                    "verse": "\u2018Ako an Dyos ni Abraham, an Dyos ni Isaac, ngan an Dyos ni Jacob.\u2019 Karuyag sidngon hini, nga Dyos hiya han mga buhi, diri han mga minatay.\u201d"
                },
                "33": {
                    "verse_nr": "33",
                    "verse": "Han pakabati hini han mga tawo, nanhipausa hira han iya pagturon-an."
                },
                "34": {
                    "verse_nr": "34",
                    "verse": "Nagkausa nga hugpo an mga Parisiyo han pakabati nira nga ginpahilom ni Jesus an mga Sadusiyo."
                },
                "35": {
                    "verse_nr": "35",
                    "verse": "Ngan in usa ha ira nga magturutdo han Balaod karuyag magbitik kan Jesus pinaagi hin pakiana."
                },
                "36": {
                    "verse_nr": "36",
                    "verse": "Nagpakiana hiya, \u201cMagturutdo, ano an gidadakoi nga sugo han Balaod?\u201d"
                },
                "37": {
                    "verse_nr": "37",
                    "verse": "Binmaton hi Jesus, \u201c\u2018Kinahanglan higugmaon mo an Ginoo nga imo Dyos ha bug-os mo nga kasingkasing, ha bug-os mo nga kalag, ngan ha bug-os mo nga hunahuna.\u2019"
                },
                "38": {
                    "verse_nr": "38",
                    "verse": "Amo ini an gidadakoi ngan labi ka importante nga sugo."
                },
                "39": {
                    "verse_nr": "39",
                    "verse": "Sugad hini an ikaduha hin ka importante nga sugo: \u2018Kinahanglan higugmaon mo an igkasi tawo sugad han imo kalugaringon.\u2019"
                },
                "40": {
                    "verse_nr": "40",
                    "verse": "Dida hini nga duha nga sugo nasandig an bug-os nga Balaod ni Moises ngan an mga pagturon-an han mga manaragna.\u201d"
                },
                "41": {
                    "verse_nr": "41",
                    "verse": "Han katirok na han mga Parisiyo, nagpakiana hi Jesus ha ira"
                },
                "42": {
                    "verse_nr": "42",
                    "verse": "\u201cAno an paghunahuna niyo mahitungod han Mesiyas? Kanay man hiya tulin?\u201d\nBinmaton hira, \u201cKan David.\u201d"
                },
                "43": {
                    "verse_nr": "43",
                    "verse": "Nagpakiana hi Jesus, \u201cKay ano man nga nag-aghat an Espiritu kan David pagtawag ha iya nga \u2018Ginoo\u2019? Kay nagsiring hi David"
                },
                "44": {
                    "verse_nr": "44",
                    "verse": "\u2018Nagsiring an Ginoo ngadto han akon Ginoo:\nLingkod dinhe ha akon tuo,\ntubtob nga ibutang ko an imo kaaway ha ubos han imo mga tiil.\u2019"
                },
                "45": {
                    "verse_nr": "45",
                    "verse": "Sanglit kon gintawag man hiya ni David nga \u2018Ginoo\u2019, uunanhon man nga tawgon an Mesiyas nga tulin ni David?\u201d"
                },
                "46": {
                    "verse_nr": "46",
                    "verse": "Waray hira makabaton kan Jesus hin bisan usa ka pulong, ngan tikang hadto nga adlaw waray na nagpasipara hin pagpakiana ha iya."
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Niyan nagsiring hi Jesus ha mga tawo ngan ha iya mga tinun-an"
                },
                "2": {
                    "verse_nr": "2",
                    "verse": "\u201cAn mga magturutdo han Balaod ngan an mga Parisiyo amo an tinagan hin gahom hin paghubad han balaod ni Moises."
                },
                "3": {
                    "verse_nr": "3",
                    "verse": "Sanglit, kinahanglan tumanon ngan sundon niyo an ngatanan nga iginpapabuhat nira ha iyo; kundi ayaw pagsubda an ira mga buhat, kay diri nira ginbubuhat an ira iginwawali."
                },
                "4": {
                    "verse_nr": "4",
                    "verse": "Nagbubutok hira hin magbug-at nga mga darad-on, ngan ira ini iginpapapas-an han mga tawo, kundi diri ngani nagamit bisan na man la usa han ira tudlo hin pagdara hito nga mga darad-on."
                },
                "5": {
                    "verse_nr": "5",
                    "verse": "Ginbubuhat nira an ngatanan basi la hikit-an hira han mga tawo. Kitaa hin kahalapad nga mga banda diin aada in mga sinurat nga bersikulo han kasuratan nga ibinutang ha ira mga agtang ngan mga butkon! Ngan kitaa hin kahiglaba han mga lagwas han ira mga panapton!"
                },
                "6": {
                    "verse_nr": "6",
                    "verse": "Karuyag nira an gimauupayi nga mga lingkoran ha mga kombite ngan an linain nga mga lingkoran ha mga sinagoga"
                },
                "7": {
                    "verse_nr": "7",
                    "verse": "karuyag nira nga yumukbo ha ira an mga tawo didto ha mga taboan, ngan tawgon hira nga \u2018Magturutdo.\u2019"
                },
                "8": {
                    "verse_nr": "8",
                    "verse": "Diri kinahanglan tawgon kamo nga \u2018Magturutdo,\u2019 kay magburugto la kamo ngatanan, ngan uusa la an iyo Magturutdo."
                },
                "9": {
                    "verse_nr": "9",
                    "verse": "Ngan diri kinahanglan tawgon niyo nga \u2018Amay\u2019 an bisan hin-o dinhe ha tuna, kay uusa la an Amay niyo ha langit."
                },
                "10": {
                    "verse_nr": "10",
                    "verse": "Ayaw kamo pagpatawag nga \u2018Pangulo,\u2019 kay an Mesiyas la an iyo pangulo."
                },
                "11": {
                    "verse_nr": "11",
                    "verse": "Kinahanglan mahimo nga iyo surugoon an gilalabawi ha iyo."
                },
                "12": {
                    "verse_nr": "12",
                    "verse": "Adton magpahitaas han iya kalugaringon, pauubson; ngan adton magpapaubos, pagpapahitas-on."
                },
                "13": {
                    "verse_nr": "13",
                    "verse": "\u201cKamakaharadlok para ha iyo, mga magturutdo han Balaod ngan mga Parisiyo! Mga salingkapaw! Ginsasadhan niyo an porta ngadto han Ginhadian han langit ha atubangan han mga tawo, kundi diri kamo ngahaw nasulod, ngan gindidid-an pa niyo an mga tawo hin pagsulod!\n["
                },
                "14": {
                    "verse_nr": "14",
                    "verse": "\u201cKamakaharadlok para ha iyo, mga magturutdo han Balaod ngan mga Parisiyo! Mga salingkapaw! Nasingabot kamo han mga balo nga kababayen-an ngan nagtitikas kamo han ira mga puroy-anan, ngan katapos, napasangil kamo pamatbat hin higlaba nga mga pangadion. Tungod hini, makalilisang an ihahatag nga sirot ha iyo!\u201d]"
                },
                "15": {
                    "verse_nr": "15",
                    "verse": "\u201cKamakaharadlok para ha iyo, mga magturutdo han Balaod ngan mga Parisiyo! Mga salingkapaw! Ginsasakay niyo an kadagatan ngan ginlalatas an katunaan pagkabig hin usa la ka tawo. Ngan kon nakakabig na niyo, ginhihimo niyo nga labi hin ka takos han impyerno kay ha iyo ngahaw!"
                },
                "16": {
                    "verse_nr": "16",
                    "verse": "\u201cKamakaharadlok para ha iyo, mga buta nga magturugway! Igintututdo niyo, \u2018Kon magsumpa in tawo pinaagi han Templo, diri hiya mapipirit hin pagtuman han iya saad; kundi kon magsumpa hiya pinaagi han bulawan nga aada han Templo, mapipirit hiya hin pagtuman.\u2019"
                },
                "17": {
                    "verse_nr": "17",
                    "verse": "Mga buta ngan mga lurong! Hain labaw ka importante, an bulawan, o an Templo ba nga nagsasantos han bulawan?"
                },
                "18": {
                    "verse_nr": "18",
                    "verse": "Igintututdo liwat niyo, \u2018Kon magsumpa in tawo pinaagi han altar diri hiya mapipirit pagtuman han iya saad; kundi kon magsumpa hiya pinaagi han halad nga aada ha altar, kinahanglan magtuman hiya.\u2019"
                },
                "19": {
                    "verse_nr": "19",
                    "verse": "Pagkabuta gud niyo! Hain in labaw ka importante, an halad, o an altar ba nga naguuray han halad?"
                },
                "20": {
                    "verse_nr": "20",
                    "verse": "Sanglit kon nagsusumpa in tawo pinaagi han altar, nagsusumpa hiya pinaagi hini, ngan pinaagi han ngatanan nga halad nga aada hini nga altar"
                },
                "21": {
                    "verse_nr": "21",
                    "verse": "ngan kon nagsusumpa in tawo pinaagi han Templo, nagsusumpa hiya pinaagi hito ngan pinaagi han Dyos nga nag-uokoy dida han Templo"
                },
                "22": {
                    "verse_nr": "22",
                    "verse": "ngan kon nagsusumpa in tawo pinaagi han langit, nagsusumpa hiya pinaagi han trono han Dyos ngan pinaagi ha iya nga nalingkod dida hini nga trono."
                },
                "23": {
                    "verse_nr": "23",
                    "verse": "\u201cKamakaharadlok para ha iyo, mga magturutdo han Balaod ngan mga Parisiyo! Mga salingkapaw! Ihinahatag niyo sa Dyos an ikanapulo nga bahin bisan han mga panakot, sugad han herbabuyna, han anis ngan han kanila, kundi ginpapabay-an niyo an labaw pa ka importante nga mga pagturon-an han Balaod, sugad han katadongan, pagkalooy ngan pagkatangkod. Angay niyo pagbuhata ini ngan diri pagpasibay-an an iba."
                },
                "24": {
                    "verse_nr": "24",
                    "verse": "Buta nga mga magturugway! Ginsasara niyo an langaw tikang han iyo irimnon kundi gintutulon niyo in kamelyo!"
                },
                "25": {
                    "verse_nr": "25",
                    "verse": "\u201cKamakaharadlok para ha iyo, mga magturutdo han Balaod ngan mga Parisiyo! Mga salingkapaw! Ginlilinisan niyo an gawas han iyo tasa ug plato, samtang mga puno ini han mga butang nga iyo naagaw pinaagi hin panlupig ngan kahalot."
                },
                "26": {
                    "verse_nr": "26",
                    "verse": "Mga buta nga Parisiyo! Linisi anay an sulod han tasa, ngan magmamalinis liwat an gawas!"
                },
                "27": {
                    "verse_nr": "27",
                    "verse": "\u201cKamakaharadlok para ha iyo, mga magturutdo han Balaod ngan mga Parisiyo! Mga salingkapaw! Sugad kamo hin mga lubnganan nga pinintaran hin busag, nga maupay pagkit-on ha gawas, kundi puno hin tul-an hin mga patay ngan hin dunot nga mga lawas ha sulod."
                },
                "28": {
                    "verse_nr": "28",
                    "verse": "Ha amo man nga paagi, nakikita han ngatanan nga maupay kamo ha gawas, kundi puno kamo hin mga pagkamalabyaw ngan mga sala ha sakob."
                },
                "29": {
                    "verse_nr": "29",
                    "verse": "\u201cKamakaharadlok para ha iyo, mga magturutdo han Balaod ngan mga Parisiyo! Mga salingkapaw! Naghihimo kamo hin makaruruyag nga mga lubnganan para han mga manaragna, ngan gin-aadornohan pa niyo an mga munomento hadton mga mag-upay an kinabuhi"
                },
                "30": {
                    "verse_nr": "30",
                    "verse": "ngan nasiring kamo, \u2018Kon kami an nabuhi han panahon han amon mga kaapoy-apoyan, diri unta namon ginbubuhat an ginbuhat nira hin pagpatay han mga manaragna.\u2019"
                },
                "31": {
                    "verse_nr": "31",
                    "verse": "Ha pagyakan niyo hini, inuuyonan niyo nga kamo mga tulin hadton nagpatay han mga manaragna."
                },
                "32": {
                    "verse_nr": "32",
                    "verse": "Sanglit padayona ngan taposa niyo an gintikangan han iyo mga kaapoy-apoyan!"
                },
                "33": {
                    "verse_nr": "33",
                    "verse": "Mga halas, ngan mga anak hin mga halas! Uunanhon niyo pakalikay han sirot han impyerno?"
                },
                "34": {
                    "verse_nr": "34",
                    "verse": "Sanglit nasiring ako ha iyo: ipadadara ko ha iyo in mga manaragna, mga makinaadmananon, ngan mga magturutdo; pagpapatayon niyo an iba ha ira, igraraysang ha kros an iba; paglalatobon ha iyo mga sinagoga an iba, ngan pagbubukoron niyo hira tikang ha usa nga bungto ngadto han iba."
                },
                "35": {
                    "verse_nr": "35",
                    "verse": "Tungod hini, mahingangada ha iyo an sirot han pagpatay han ngatanan nga mga tawo nga waray sala, tikang han pagpatay kan Abel nga waray sala ngadto kan Zacarias nga anak ni Baraquias nga ginpatay niyo didto ha butnga han altar han Templo."
                },
                "36": {
                    "verse_nr": "36",
                    "verse": "Nasiring ako ha iyo: an sirot tungod hini ngatanan nga pamatay mahingangada han mga tawo hini yana nga panahon."
                },
                "37": {
                    "verse_nr": "37",
                    "verse": "\u201cJerusalem, Jerusalem! Ginpatay mo an mga manaragna, ngan ginbato mo an mga sinugo nga iginpadara han Dyos ngada ha imo! Pagkadamo na nga higayon nga karuyag ko hin paggakos han ngatanan nga imo mga tawo, sugad han pagtirok hin ugang han iya mga piso ha ilarom han iya mga pako, kundi waray ka tumogot ha akon!"
                },
                "38": {
                    "verse_nr": "38",
                    "verse": "Yana babayaan an ngatanan han imo Templo ngan waray masasalin."
                },
                "39": {
                    "verse_nr": "39",
                    "verse": "Nasiring ako ha imo: tikang yana diri ka makakakita ha akon tubtob nga masiring ka, \u2018Paglipayon han Dyos hiya nga nakanhi ha ngaran han Ginoo!\u2019\u201d"
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Ginmawas hi Jesus ngan samtang nabaya hiya han Templo, dinmaop ha iya an iya mga tinun-an ngan ginpahinumdom hiya han mga balay han Templo."
                },
                "2": {
                    "verse_nr": "2",
                    "verse": "Nagsiring hiya, \u201cMaupay nga hinkit-an niyo ini ngatanan, kay nasiring ako ha iyo hini: waray usa nga bato dinhe nga mahibibilin ha iya hinmumutangan; titimpagon an ngatanan.\u201d"
                },
                "3": {
                    "verse_nr": "3",
                    "verse": "Han nalingkod hi Jesus didto han Bukid han mga Olibo hinmilit hin paghirani ha iya an iya mga tinun-an. Naghangyo hira, \u201cPagsumati gad kami kon san-o mahinanabo ini ngatanan, ngan kon ano an tigaman han imo pagbalik ngan han katapos han kalibutan.\u201d"
                },
                "4": {
                    "verse_nr": "4",
                    "verse": "Binmaton hi Jesus, \u201cPagbantay kamo ngan ayaw kamo palimbong bisan kan kanay."
                },
                "5": {
                    "verse_nr": "5",
                    "verse": "Kay makanhi ha akon ngaran in damo nga mga tawo ngan masiring, \u2018Amo ako an Mesiyas!\u2019 ngan malilimbongan in damo nga mga tawo."
                },
                "6": {
                    "verse_nr": "6",
                    "verse": "Makakabati kamo han aringasa hin mga araway nga higrani ha iyo, ngan an sumat hin mga araway nga higrayo; kundi ayaw kamo kalisang. Kinahanglan mahinabo ini nga mga butang, kundi diri karuyag sidngon nga amo na ini an kataposan."
                },
                "7": {
                    "verse_nr": "7",
                    "verse": "Mag-aaruaragway an mga nasod ngan magpapagubatgubat an mga ginhadian. Magkakamay-ada mga kagutom ngan mga linog ha ngatanan nga dapit."
                },
                "8": {
                    "verse_nr": "8",
                    "verse": "Ini ngatanan sugad han syahan nga mga kasakit nga babation hin tipagaranak."
                },
                "9": {
                    "verse_nr": "9",
                    "verse": "\u201cNiyan dadakpon ngan igtutubyan kamo basi kamo pagsirotan, ngan papatayon kamo. Pagdudumtan kamo han ngatanan nga mga tawo tungod ha akon."
                },
                "10": {
                    "verse_nr": "10",
                    "verse": "Damo in mabaya han ira pagtoo hadto nga panahon; magpapalingolingo ngan magpapadumotdumot hira."
                },
                "11": {
                    "verse_nr": "11",
                    "verse": "Niyan maabot in damo nga buwaon nga mga manaragna ngan damo an malilimbongan nira."
                },
                "12": {
                    "verse_nr": "12",
                    "verse": "Tungod kay magsasarang an karat-an, mahagkot an gugma han kadam-an nga mga tawo."
                },
                "13": {
                    "verse_nr": "13",
                    "verse": "Kundi matatalwas an magpadayon tubtob ha kataposan."
                },
                "14": {
                    "verse_nr": "14",
                    "verse": "Ngan ini nga Maupay nga Sumat mahitungod han Ginhadian igwawali ha bug-os nga kalibutan hin pagpamatuod han ngatanan nga katawhan; ngan amo na an pag-abot han kataposan."
                },
                "15": {
                    "verse_nr": "15",
                    "verse": "\u201cNiyan makita kamo han Makaharadlok nga Taran-awon nga ginhinabe ni Daniel nga manaragna ngan matindog ini didto han baraan nga dapit.\u201d (Para han magbarasa: hibaroi an kahulogan hini!)"
                },
                "16": {
                    "verse_nr": "16",
                    "verse": "\u201cNiyan adton mga aadto ha Judea kinahanglan kumalagiw ngadto ha kabukiran."
                },
                "17": {
                    "verse_nr": "17",
                    "verse": "Kinahanglan diri na lumusad hin pagkuha han iya mga higamit ha sakob han iya balay an tawo nga aadto han atop han iya balay."
                },
                "18": {
                    "verse_nr": "18",
                    "verse": "Kinahanglan diri na umoli hin pagkuha han iya kurugpos an tawo nga aadto ha uma."
                },
                "19": {
                    "verse_nr": "19",
                    "verse": "Kamakalilisang hito nga mga adlaw para han mga burod ngan han mga iroy nga may minasus-an!"
                },
                "20": {
                    "verse_nr": "20",
                    "verse": "Pag-ampo kamo sa Dyos nga diri unta ituman an iyo pagkalagiw ha panahon han kahagkot ngan kamauran o ha Adlaw nga Iparahuway!"
                },
                "21": {
                    "verse_nr": "21",
                    "verse": "An kasamok hadto nga panahon labaw pa kamakalilisang kay han bisan ano nga nahinabo tikang pa ha tinikangan han kalibutan ngada yana nga adlaw; ngan waray na sugad hini nga mahinanabo."
                },
                "22": {
                    "verse_nr": "22",
                    "verse": "Kundi ginpahalipot na han Dyos an kamaiha hini nga mga adlaw; kay kon waray pa, waray kunta mabubuhi. Ginpahalipot ini tungod han iya mga pinili."
                },
                "23": {
                    "verse_nr": "23",
                    "verse": "\u201cNiyan kon may magsiring ha iyo, \u2018Kitaa, iini na an Mesiyas!\u2019 o \u2018Aadto hiya didto!\u2019\u2014ayaw kamo tuod ha iya."
                },
                "24": {
                    "verse_nr": "24",
                    "verse": "Kay mapakita in buwaon nga mga Mesiyas ngan buwaon nga mga manaragna; magpapakita hira hin dagko nga mga tigaman ngan mga urosahon hin paglimbong, kon mahimo, han mga pinili han Dyos."
                },
                "25": {
                    "verse_nr": "25",
                    "verse": "Tigamni niyo: daan ko na kamo ginpasidaanan hini."
                },
                "26": {
                    "verse_nr": "26",
                    "verse": "\u201cSanglit, kon magsiring hira ha iyo, \u2018Kitaa, aadto hiya ha kamingawan!\u2019 ayaw kamo pakadto; o kon magsiring hira ha iyo, \u2018Kitaa, natago hiya dinhe!\u2019 ayaw kamo tuod."
                },
                "27": {
                    "verse_nr": "27",
                    "verse": "Kay maabot an Anak han Tawo sugad hin kikidlat nga naidlap ha bug-os nga langit, tikang ha sinirangan ngadto ha katundan."
                },
                "28": {
                    "verse_nr": "28",
                    "verse": "\u201cKon hain an mga patay nga lawas, aadto man magtitirok an mga agila."
                },
                "29": {
                    "verse_nr": "29",
                    "verse": "\u201cKatapos han kasamokan hadto nga panahon, magsisirom an adlaw, diri na malamrag an bulan, magkakataktak an mga bituon tikang ha langit, ngan masimang han ira hin-aaraan nga agianan an mga kagamhanan didto ha kahaluagan ha kahitas-an."
                },
                "30": {
                    "verse_nr": "30",
                    "verse": "Niyan hikikit-an ha langit an tigaman han Anak han Tawo; ngan mananangis an ngatanan nga mga tawo han tuna, nga makita hira han Anak han Tawo nga maabot ha bawbaw han mga dampog han langit, puno hin gahom ug himaya."
                },
                "31": {
                    "verse_nr": "31",
                    "verse": "Patutunggon an dako nga trompeta, ngan pakakadtoon niya an iya mga anghel ngadto han upat nga mga sidsid han tuna, ngan pagtitirokon nira an iya mga pinili tikang ha bug-os nga kalibutan."
                },
                "32": {
                    "verse_nr": "32",
                    "verse": "\u201cPag-aram kamo hin pagturon-an tikang han kahoy nga igos. Kon lapyo pa an mga dahon ngan linghod pa an iya mga sanga, ngan magtikang na panaringsing, maaram kamo nga hirani na an panahon han kamapaso."
                },
                "33": {
                    "verse_nr": "33",
                    "verse": "Ha amo man nga pagkaagi, kon hikit-an na niyo ini ngatanan, mahibabaro kamo nga hiraniay na hiya, aada na gud ha ganghaan."
                },
                "34": {
                    "verse_nr": "34",
                    "verse": "Hinumdomi ini niyo: mahinanabo ini ngatanan nga diri pa mapatay an ngatanan nga mga tawo hini nga katulinan."
                },
                "35": {
                    "verse_nr": "35",
                    "verse": "Magpapapas pa an langit ngan an tuna, kundi magpapabilin an akon mga pulong."
                },
                "36": {
                    "verse_nr": "36",
                    "verse": "\u201cKundi waray maaram kon san-o maabot ito nga adlaw ug takna\u2014bisan an kaanghelesan ha langit, bisan ngani an Anak, kundi an Amay la an maaram."
                },
                "37": {
                    "verse_nr": "37",
                    "verse": "An pag-abot han Anak han Tawo masusugad han nahinabo han panahon ni Noe."
                },
                "38": {
                    "verse_nr": "38",
                    "verse": "Sugad han mga adlaw nga waray pa an lunop, nagpinangaon ngan nag-inirignom an mga tawo. Nag-aragsawa an kalalaken-an ngan kababayen-an tubtob han adlaw han pagsulod ni Noe han arka."
                },
                "39": {
                    "verse_nr": "39",
                    "verse": "Waray makasabot an mga tawo kon ano an nahinanabo ngada han pag-abot han lunop, ngan igin-anod hira ngatanan. Amo man liwat ito an mahinanabo kon umabot na an Anak han Tawo."
                },
                "40": {
                    "verse_nr": "40",
                    "verse": "Hito nga panahon, duha ka tawo in magtratrabaho ha uma: kukuhaon an usa ngan ibibilin an ikaduha."
                },
                "41": {
                    "verse_nr": "41",
                    "verse": "Duha nga babaye in maggigiling hin pagkaon: kukuhaon an usa ngan ibibilin an ikaduha."
                },
                "42": {
                    "verse_nr": "42",
                    "verse": "Sanglit, pagbantay, kay diri kamo maaram kon san-o nga adlaw an pagkanhi han iyo Ginoo."
                },
                "43": {
                    "verse_nr": "43",
                    "verse": "Hinumdomi ini niyo: kon maaram la an amay han panimalay han takna han pag-abot han kawatan, mag-aagma manta hiya ngan diri matugot nga makasulod han iya balay an kawatan."
                },
                "44": {
                    "verse_nr": "44",
                    "verse": "Sanglit, tungod hini, kinahanglan nga dayuday andam liwat kamo, kay maabot an Anak han Tawo ha takna nga diri niyo hiya pamumulaton."
                },
                "45": {
                    "verse_nr": "45",
                    "verse": "\u201cSanglit, hin-o man an buotan ngan maaram nga surugoon? Amo hiya an gintaporan han iya agaron hin panimangno han iba nga mga surugoon, ngan paghatag ha ira pagkaon ha igo nga panahon."
                },
                "46": {
                    "verse_nr": "46",
                    "verse": "Pagkamalipayon hito nga surugoon, kon ha pag-oli han iya agaron, hiabotan hiya nga nagtutuman hini!"
                },
                "47": {
                    "verse_nr": "47",
                    "verse": "Susumatan ta kamo hin tinuod, itatapod han agaron ngada hini nga surugoon an ngatanan niya nga katigayonan."
                },
                "48": {
                    "verse_nr": "48",
                    "verse": "Kundi kon maraot hiya nga surugoon, masiring hiya ha iya ngahaw, \u2018Maiha pa umoli an akon agaron.\u2019"
                },
                "49": {
                    "verse_nr": "49",
                    "verse": "Ngan magtikang hiya pagtubal han iya mga igkasi-surugoon, ngan magpapatakas hin pagkaon ngan pag-inom upod han mga parahubog."
                },
                "50": {
                    "verse_nr": "50",
                    "verse": "Niyan maoli an agaron hini nga surugoon ha adlaw nga waray niya pagpapaabota, ngan ha takna nga diri hiya maaram."
                },
                "51": {
                    "verse_nr": "51",
                    "verse": "Tatadtaron hiya han iya agaron, ngan paaagomon hiya han dadangatan han mga salingkapaw. Didto magtatangis hiya ngan manliligot hiya an iya mga ngipon."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "\u201cHadto nga adlaw an Ginhadian han langit masusugad hin napulo nga kadaragan-an nga nagdara han ira mga suga ngan kinmadto hin pagtapo han karaslon nga lalake."
                },
                "2": {
                    "verse_nr": "2",
                    "verse": "Mga waray buot an lima ha ira ngan mga may-ada buot an lima."
                },
                "3": {
                    "verse_nr": "3",
                    "verse": "Nagdara an mga waray buot han ira mga suga kundi waray hira magbalon hin idurugang nga lana."
                },
                "4": {
                    "verse_nr": "4",
                    "verse": "Kundi nagdara an mga may buot hin mga surudlan nga puno hin lana upod han ira mga suga."
                },
                "5": {
                    "verse_nr": "5",
                    "verse": "Nalangan pag-abot an karaslon nga lalake, sanglit pinamiraw ini nga mga daraga, ngan nanhingaturog."
                },
                "6": {
                    "verse_nr": "6",
                    "verse": "\u201cHan katutnga na, may ginmoliat \u2018Aadi na an karaslon? Pakadi na kamo ngan tapoa niyo hiya!\u2019"
                },
                "7": {
                    "verse_nr": "7",
                    "verse": "Nagkamata an napulo nga kadaragan-an ngan gin-andam nira an ira mga suga."
                },
                "8": {
                    "verse_nr": "8",
                    "verse": "Niyan sinmiring an mga waray buot ngadto han mga may buot, \u2018Tagi gad kami han iyo lana kay nagtitikaparong na an amon mga suga.\u2019"
                },
                "9": {
                    "verse_nr": "9",
                    "verse": "Binmaton an mga may buot, \u2018Ayaw, bangin diri masadang an lana para ha iyo ngan ha amon. Kadto lugod kamo ha tindahan ngan palit kamo para ha iyo.\u2019"
                },
                "10": {
                    "verse_nr": "10",
                    "verse": "Sanglit linmakat an mga waray buot hin pagpalit hin lana, ngan han paghilakat nira, inmabot man an karaslon nga lalake. Sinmakob upod ha iya ngadto han kombite han pagkasal an lima nga mga daraga nga andam, ngan ginsadhan an porta."
                },
                "11": {
                    "verse_nr": "11",
                    "verse": "\u201cWaray pag-iha, inmabot an mga waray buot nga kadaragan-an, \u2018Pasudla kami!\u2019 ginmoliat hira."
                },
                "12": {
                    "verse_nr": "12",
                    "verse": "Kundi binmaton an karaslon, \u2018Nasiring ako ha iyo: diri gud ako nakilala ha iyo.\u2019\u201d"
                },
                "13": {
                    "verse_nr": "13",
                    "verse": "Gintapos ni Jesus an pananglitan hin pagsiring, \u201cSanglit pagbantay kamo, kay diri kamo maaram han adlaw o han takna.\u201d"
                },
                "14": {
                    "verse_nr": "14",
                    "verse": "\u201cAn Ginhadian han Langit masusugad hini: may-ada hadto usa ka tawo nga nakahunahuna hin paglakat ngadto hin langyaw nga dapit. Gintawag niya an iya mga surugoon ngan igintapod ha ira an iya mga hiagi."
                },
                "15": {
                    "verse_nr": "15",
                    "verse": "Gintagan niya an tagsa ha ira hin puhonan sumala han iya pagkatakos: gintagan niya hin singko mil pesos an usa, dos mil pesos an ikaduha, ngan mil pesos an ikatulo. Kahuman, linmakat hiya."
                },
                "16": {
                    "verse_nr": "16",
                    "verse": "Linmakat dayon an surugoon nga kinmarawat hin singko mil pesos ngan iginpatigayon an iya kwarta, ngan nakadugang pa hiya hin singko mil pesos."
                },
                "17": {
                    "verse_nr": "17",
                    "verse": "Ha amo man nga paagi, nakadugang pa hin dos mil pesos an kinmarawat hin dos mil pesos."
                },
                "18": {
                    "verse_nr": "18",
                    "verse": "Kundi linmakat an surugoon nga kinmarawat hin mil pesos, nagbuho hiya ngan tagoon an kwarta han iya agaron."
                },
                "19": {
                    "verse_nr": "19",
                    "verse": "\u201cPaghagos hin maiha nga panahon, inmoli an agaron hini nga mga surugoon ngan nakigtuhay ha ira."
                },
                "20": {
                    "verse_nr": "20",
                    "verse": "Dinmaop an surugoon nga kinmarawat hin singko mil pesos dara an dugang nga singko mil pesos pa. Nagsiring hiya, \u2018Agaron, naghatag ka ha akon hin singko mil pesos. Kitaa! Aadi liwat in lain nga singko mil pesos nga akon pinakabuhian.\u2019"
                },
                "21": {
                    "verse_nr": "21",
                    "verse": "Nagsiring an iya agaron, \u2018Maupay an imo ginbuhat, ikaw nga maupay ngan katataporan nga surugoon! Tungod kay nasasarigan ka hin pagpakabuhi hin gutiay nga kwarta, itatapod ko ha imo in damo nga salapi. Pakadi ha sulod ngan pakiangbit han akon kalipayan!\u2019"
                },
                "22": {
                    "verse_nr": "22",
                    "verse": "Niyan sinmulod an surugoon nga gintagan hin dos mil pesos ngan nagsiring, \u2018Agaron, gintagan mo ako hin dos mil pesos. Kitaa! Aadi liwat in dugang nga dos mil pesos nga akon pinakabuhian.\u2019"
                },
                "23": {
                    "verse_nr": "23",
                    "verse": "Nagsiring an iya agaron, \u2018Maupay an imo ginbuhat, ikaw nga maupay ngan katataporan nga surugoon! Tungod kay nasasarigan ka hin pagpakabuhi hin gutiay nga kwarta, itatapod ko ha imo in damo nga salapi. Pakadi ha sulod ngan pakiangbit han akon kalipayan!\u2019"
                },
                "24": {
                    "verse_nr": "24",
                    "verse": "Niyan sinmulod an surugoon nga kinmarawat hin mil pesos ngan nagsiring, \u2018Agaron, maaram ako nga makuri ka nga tawo: nag-aani ka han waray mo igtanom, ngan nagtitirok ka han abot han uma nga waray mo igpugas."
                },
                "25": {
                    "verse_nr": "25",
                    "verse": "Nahadlok ako, sanglit linmakat ako ngan gintago ko ha tuna an imo kwarta. Kitaa, iini an kwarta. Waray ito kaibani.\u2019"
                },
                "26": {
                    "verse_nr": "26",
                    "verse": "Nagsiring an iya agaron, \u2018Maraot ngan hubya ka nga surugoon! Maaram ka man kunta nga nag-aani ako han waray ko igtanom, ngan nagtitirok ako han abot han uma nga waray ko igpugas"
                },
                "27": {
                    "verse_nr": "27",
                    "verse": "kay ano man nga waray mo igbutang ha bangko an akon kwarta, basi ha akon pag-oli, karawton ko an puhonan, upod an patubo?"
                },
                "28": {
                    "verse_nr": "28",
                    "verse": "Yana, kuhaa niyo an kwarta ha iya ngan ihatag ngadto han surugoon nga may napulo ka yukot ka pesos."
                },
                "29": {
                    "verse_nr": "29",
                    "verse": "Kay tatagan hin labaw pa an ngatanan nga may-ada na, ngan mamamay-ada hiya labaw han kasadangan; kundi kukuhaon tikang ha iya nga waray bisan pa an gutiay nga aada ha iya."
                },
                "30": {
                    "verse_nr": "30",
                    "verse": "Mahitungod hini nga waray gamit nga surugoon\u2014ilabog hiya ngadto ha kasisidman ha gawas; didto magtatangis hiya ngan manliligot hiya han iya mga ngipon.\u2019"
                },
                "31": {
                    "verse_nr": "31",
                    "verse": "\u201cKon makanhi na an Anak han Tawo sugad nga Hadi ngan upod niya an ngatanan nga mga anghel, malingkod hiya dida han iya hadianon nga trono"
                },
                "32": {
                    "verse_nr": "32",
                    "verse": "ngan pagtitirokon niya ha iya atubangan an ngatanan nga katawhan han tuna. Niyan, pagbabahinon niya hira hin duha nga pundok, sugad hin magmarangno hin mga karnero kon ginlalain niya ha mga karnero an mga kanding."
                },
                "33": {
                    "verse_nr": "33",
                    "verse": "Ibubutang niya an mga karnero ha iya tuo, ngan an mga kanding ha iya wala."
                },
                "34": {
                    "verse_nr": "34",
                    "verse": "Niyan masiring an hadi ngadto han mga tawo ha iya tuo, \u2018Pakadi kamo nga ginpakaupay han akon Amay, ngan karawta niyo an ginhadian nga igin-andam para ha iyo tikang pa han kahimo han kalibutan."
                },
                "35": {
                    "verse_nr": "35",
                    "verse": "Ginutom ako, ngan iyo ako ginpakaon; inuhaw ako, ngan iyo ako ginpainom; waray nakilala ha akon, ngan iyo ako kinarawat ha iyo mga balay"
                },
                "36": {
                    "verse_nr": "36",
                    "verse": "lubas ako, ngan iyo ako ginpanaptonan; nasakit ako, ngan iyo ako ginmangnoan; napriso ako, ngan iyo ako ginbisita.\u2019"
                },
                "37": {
                    "verse_nr": "37",
                    "verse": "Niyan mabaton ha iya an mga magtadong, \u2018Ginoo, kakan-o ngani kami kita ha imo nga ginugutom ngan ginpakaon ka, o inuuhaw ngan ginpainom ka?"
                },
                "38": {
                    "verse_nr": "38",
                    "verse": "Kakan-o kami kita ha imo nga diri ka kinikilala ngan ginkarawat ka ngadto han amon mga panimalay o lubas ngan ginpanaptonan ka?"
                },
                "39": {
                    "verse_nr": "39",
                    "verse": "Kakan-o kami kita ha imo nga masakit o priso, ngan ginbisita ka namon?\u2019"
                },
                "40": {
                    "verse_nr": "40",
                    "verse": "Niyan mabaton ha ira an Hadi, \u2018Nasiring ako ha iyo nga kada pagbuhat niyo hini para han usa han giuubosi hini nga akon kabugtoan, ginbuhat niyo ito para ha akon!\u2019"
                },
                "41": {
                    "verse_nr": "41",
                    "verse": "\u201cNiyan masiring hiya ngadto han mga tawo ha iya wala: \u2018Iwas kamo nga ginpanhimaraot han Dyos! Pakadto kamo han kalayo nga diri mapaparong nga gin-andam para han Yawa ngan han iya mga anghel!"
                },
                "42": {
                    "verse_nr": "42",
                    "verse": "Kay ginutom ako, kundi waray ako niyo pakaona; inuhaw ako, kundi waray ako niyo paimna."
                },
                "43": {
                    "verse_nr": "43",
                    "verse": "Waray nakilala ha akon, ngan waray ako niyo karawata ngadto han iyo mga panimalay; lubas ako, kundi waray ako niyo pagpanaptoni; nasakit ako ngan napriso, kundi waray ako niyo bisitaha.\u2019"
                },
                "44": {
                    "verse_nr": "44",
                    "verse": "Niyan mabaton hira ha iya: \u2018Ginoo, kakan-o kami kumita ha imo nga ginutom o inuhaw, o diri kinikilala, o hubo, o masakit, o napriso, ngan waray kami bumulig ha imo?\u2019"
                },
                "45": {
                    "verse_nr": "45",
                    "verse": "Mabaton ha ira an Hadi, \u2018Nasiring ako ha iyo, kada pagdumiri niyo hin pagbulig han usa hini nga mga giuubosi, nagdumiri kamo hin pagbulig ha akon.\u2019"
                },
                "46": {
                    "verse_nr": "46",
                    "verse": "Sanglit ikakadto ini hira ha sirot nga waray kataposan; kundi mapakadto an mga magtadong ha dayon nga kinabuhi.\u201d"
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "Katapos ni Jesus pagtutdo hini ngatanan, nagsiring hiya ha iya mga tinun-an"
                },
                "2": {
                    "verse_nr": "2",
                    "verse": "\u201cMaaram na kamo nga duha na la ka adlaw ngan sasaurogon an Pyesta han Paglabay, ngan itutubyan an Anak han Tawo basi igraysang ha kros.\u201d"
                },
                "3": {
                    "verse_nr": "3",
                    "verse": "Niyan nagtirok an mga puno han kapadian ngan an katigurangan nga mga Judiyo didto han palasyo ni Caifas, an Labaw nga Padi."
                },
                "4": {
                    "verse_nr": "4",
                    "verse": "Nagsarabot hira hin hilom la nga pagdakop kan Jesus, ngan pagpatay ha iya."
                },
                "5": {
                    "verse_nr": "5",
                    "verse": "Nagsiring hira, \u201cKinahanglan diri ta buhaton ini ha panahon han pyesta, kay bangin magkasaramok an mga tawo.\u201d"
                },
                "6": {
                    "verse_nr": "6",
                    "verse": "Han nakadto hi Jesus ha Betania didto han balay ni Simon nga sanlahon"
                },
                "7": {
                    "verse_nr": "7",
                    "verse": "hinmarani ha iya in babaye nga may dara nga tibod nga alabastro nga puno hin mahal nga pahamot. Ginbubo ini niya ha ulo ni Jesus samtang nakaon hi Jesus."
                },
                "8": {
                    "verse_nr": "8",
                    "verse": "Hinkit-an ini han mga tinun-an ni Jesus, ngan nasina hira. \u201cKay ano hin pagkaragi hini nga pahamot?\u201d nagpakiana hira."
                },
                "9": {
                    "verse_nr": "9",
                    "verse": "\u201cMababaligya unta hin mahal ini nga pahamot ngan an kwarta mahahatag ha mga kablas!\u201d"
                },
                "10": {
                    "verse_nr": "10",
                    "verse": "Nasayod hi Jesus han ira ginyinakan, ngan nagsiring ha ira, \u201cKay ano nga ginsasamok man niyo an babaye? Maupay ngan makaruruyag an iya ginbuhat ha akon."
                },
                "11": {
                    "verse_nr": "11",
                    "verse": "Dayuday kaupod niyo an mga kablas, kundi diri ako dayuday kaupod niyo."
                },
                "12": {
                    "verse_nr": "12",
                    "verse": "Iginbubo niya ha akon lawas ini nga pahamot para pag-andam han paglubong ha akon."
                },
                "13": {
                    "verse_nr": "13",
                    "verse": "Hinumdomi niyo ini: bisan diin igwali ini nga Maupay nga Sumat ha bug-os nga kalibutan, hinanabihan manta an iya ginbuhat nga usa nga hinumdoman ha iya.\u201d"
                },
                "14": {
                    "verse_nr": "14",
                    "verse": "Kinmadto han mga puno han kapadian in usa han dose nga mga tinun-an, nga ginngangaranan kan Judas Iscariote"
                },
                "15": {
                    "verse_nr": "15",
                    "verse": "ngan nagsiring, \u201cAno man an ihahatag niyo ha akon kon itubyan ko ha iyo hi Jesus?\u201d Nag-ihap hira hin 30 ka salapi ngan iginhatag nira ha iya."
                },
                "16": {
                    "verse_nr": "16",
                    "verse": "Tikang hadto nga takna naghingita na hi Judas hin maupay nga higayon hin paglingo kan Jesus."
                },
                "17": {
                    "verse_nr": "17",
                    "verse": "Ha syahan nga adlaw han Pyesta han Tinapay nga Waray Patubo, hinmarani kan Jesus an iya mga tinun-an ngan nagpakiana, \u201cDiin an imo karuyag nga amon pag-aandaman para ha imo han kanan Paglabay nga pangaon?\u201d"
                },
                "18": {
                    "verse_nr": "18",
                    "verse": "Binmaton hiya, \u201cPakadto kamo hin usa ka tawo didto ha syudad, ngan sidnga hiya: \u2018Nasiring an Magturutdo. Inmabot na an akon takna; magsasaurog ako ngan an akon mga tinun-an han Paglabay dida ha imo balay.\u2019\u201d"
                },
                "19": {
                    "verse_nr": "19",
                    "verse": "Gintuman han mga tinun-an an iginsugo ha ira ni Jesus, ngan gin-andam an kanan Paglabay nga pangaon."
                },
                "20": {
                    "verse_nr": "20",
                    "verse": "Han pagkagab-i na, linmingkod hin pagkaon hi Jesus ngan an dose niya nga mga tinun-an."
                },
                "21": {
                    "verse_nr": "21",
                    "verse": "Samtang nangangaon hira, nagsiring hi Jesus, \u201cSusumatan ta kamo, usa ha iyo in maglilingo ha akon.\u201d"
                },
                "22": {
                    "verse_nr": "22",
                    "verse": "Duro an kabido han mga tinun-an ngan an tagsatagsa nagpakiana ha iya, \u201cAko ba, Ginoo?\u201d"
                },
                "23": {
                    "verse_nr": "23",
                    "verse": "Binmaton hi Jesus, \u201cAn madungan ha akon hin pagtunlob han iya tinapay ha plato, amo hiya an maglilingo ha akon."
                },
                "24": {
                    "verse_nr": "24",
                    "verse": "Mapatay an Anak han Tawo sumala han iginsiring han Kasuratan, kundi kamakaharadlok para han tawo nga maglilingo han Anak han Tawo! Mauruupay pa unta kon waray ini hiya matawo!\u201d"
                },
                "25": {
                    "verse_nr": "25",
                    "verse": "Nagpakiana hi Judas, an malingo nga tawo, \u201cMagturutdo, ako ba an karuyag mo sidngon?\u201d\nBinmaton hi Jesus, \u201cGinyakan mo ini.\u201d"
                },
                "26": {
                    "verse_nr": "26",
                    "verse": "Han nangangaon hira, kinuha ni Jesus an tinapay, nag-ampo hin pagpasalamat, ginpinitpinit ini niya, ngan iginhatag ha iya mga tinun-an upod an pagsiring, \u201cKarawata niyo ngan kaon kamo. Amo ini an akon lawas.\u201d"
                },
                "27": {
                    "verse_nr": "27",
                    "verse": "Ngan kinuha niya an kupa, nagpasalamat sa Dyos, ngan iginhatag ini ha ira upod an pagsiring, \u201cInom kamo ngatanan hini."
                },
                "28": {
                    "verse_nr": "28",
                    "verse": "Amo ini an akon dugo nga nagpapadig-on han ginsaaran han Dyos, an akon dugo nga gin-ula para han kadam-an, basi mapasaylo an mga sala."
                },
                "29": {
                    "verse_nr": "29",
                    "verse": "Nasiring ako ha iyo nga diri na gud ako mainom hini nga bino tubtob han adlaw nga imnon ko an bag-o nga bino upod ha iyo didto han Ginhadian han akon Amay.\u201d"
                },
                "30": {
                    "verse_nr": "30",
                    "verse": "Ngan nagkanta hira hin usa nga imno ngan nagpasingadto hira ha Bukid han mga Olibo."
                },
                "31": {
                    "verse_nr": "31",
                    "verse": "Niyan nagsiring hi Jesus ha ira, \u201cYana gud nga gab-i mapalagiw kamo ngatanan ngan babayaan ako niyo kay nasiring an Kasuratan, \u2018Papatayon han Dyos an magbarantay ngan magsasarang an mga karnero.\u2019"
                },
                "32": {
                    "verse_nr": "32",
                    "verse": "Kundi kon mabanhaw na ako, mag-uuna ako ha iyo ngadto ha Galilea.\u201d"
                },
                "33": {
                    "verse_nr": "33",
                    "verse": "Nagsiring hi Pedro kan Jesus, \u201cDiri gud ako mabaya ha imo bisan pa kon bayaan ka han ngatanan!\u201d"
                },
                "34": {
                    "verse_nr": "34",
                    "verse": "Nagsiring hi Jesus kan Pedro, \u201cTigamni ini: diri pa matugaok an manok yana nga gab-i iglilirong mo na ako makatulo.\u201d"
                },
                "35": {
                    "verse_nr": "35",
                    "verse": "Binmaton hi Pedro, \u201cDiri gud ako maglilirong ha imo bisan kon patayon ako upod ha imo!\u201d\nNgan amo man an iginsiring han ngatanan nga mga tinun-an."
                },
                "36": {
                    "verse_nr": "36",
                    "verse": "Niyan kinmadto hi Jesus upod an iya mga tinun-an hin dapit nga ginngangaranan nga Getsemane, ngan nagsiring hiya ha ira, \u201cPangalingkod kamo dinhe samtang makadto ako ha unhan hin pag-ampo.\u201d"
                },
                "37": {
                    "verse_nr": "37",
                    "verse": "Igin-upod niya hira Pedro ngan an duha nga mga anak ni Sebedeo. Binmati hiya hin dako nga kasakit ngan kabido"
                },
                "38": {
                    "verse_nr": "38",
                    "verse": "ngan nagsiring hiya ha ira, \u201cTugob hin kabidoan an akon kasingkasing nga haros ko ikamatay. Pabilin kamo dinhe ngan pagbantay upod ha akon.\u201d"
                },
                "39": {
                    "verse_nr": "39",
                    "verse": "Napakadto hiya ha unhan, hinmapa ha tuna, ngan nag-ampo, \u201cAmay ko, kon mahimo, kuhaa gad ha akon ini nga kupa! Kundi matuman an imo pagbuot, diri an akon.\u201d"
                },
                "40": {
                    "verse_nr": "40",
                    "verse": "Niyan binmalik hiya ngadto han tulo nga mga tinun-an ngan hin-agian niya hira nga nangangaturog. Nagsiring hiya kan Pedro, \u201cNaunan-o nga kamo nga tulo waray makahimo hin pag-agma upod ha akon bisan hin usa la ka oras?"
                },
                "41": {
                    "verse_nr": "41",
                    "verse": "Pagbantay ngan pag-ampo kamo, basi diri kamo mahulog ngadto hin kasulay. Andam an espritu, kundi maluya an lawas.\u201d"
                },
                "42": {
                    "verse_nr": "42",
                    "verse": "Binmaya ha ira hi Jesus ngan nag-ampo, \u201cAmay ko, kon diri man makukuha ini nga kupa labot kon imnon ko, matuman an imo kaburut-on.\u201d"
                },
                "43": {
                    "verse_nr": "43",
                    "verse": "Binmalik liwat hiya ngan hin-agian niya an mga tinun-an nga nangangaturog kay piraw na gud hira hin duro."
                },
                "44": {
                    "verse_nr": "44",
                    "verse": "Sanglit binayaan liwat hira ni Jesus, pinmaharayo hiya, ngan nag-ampo hin ikatulo, hin amo gihapon nga mga pulong."
                },
                "45": {
                    "verse_nr": "45",
                    "verse": "Niyan binmalik hiya ngadto han mga tinun-an ngan nagsiring, \u201cNangangaturog ngan namamahuway la gihapon kamo? Kitaa! Inmabot na an takna nga itutubyan an Anak han Tawo ngadto han gahom han mga makasasala."
                },
                "46": {
                    "verse_nr": "46",
                    "verse": "Pagkabuhat kamo, pagkalakat na kita. Kitaa, aanhi na an tawo nga maglilingo ha akon!\u201d"
                },
                "47": {
                    "verse_nr": "47",
                    "verse": "Nagyiyinakan pa hi Jesus han pag-abot ni Judas nga usa han dose nga mga tinun-an. Upod niya in damo nga mga tawo nga may dara nga mga espada ngan mga balbag. Ginsugo hira han mga puno han kapadian ngan han katigurangan han mga Judiyo."
                },
                "48": {
                    "verse_nr": "48",
                    "verse": "Naghatag an malingo hin usa nga tigaman ngadto han mga tawo: \u201cAn tawo nga akon hadkan amo an iyo ginbibiling. Dakpa niyo hiya!\u201d"
                },
                "49": {
                    "verse_nr": "49",
                    "verse": "Han pag-abot ni Judas, kinmadto dayon hiya kan Jesus ngan sinmiring, \u201cMagturutdo, an kalinaw maada ha imo,\u201d ngan ginhadkan hiya."
                },
                "50": {
                    "verse_nr": "50",
                    "verse": "Binmaton hi Jesus, \u201cSangkay, tumana dayon an imo karuyag pagbuhaton!\u201d Ngan dinmaop hira, gindakop nira hi Jesus, ngan gintalo hiya."
                },
                "51": {
                    "verse_nr": "51",
                    "verse": "Hinmulbot ha iya espada in usa han mga kaupod ni Jesus, ngan tigbason an oripon han Labaw nga Padi, ngan napalong an usa niya nga talinga."
                },
                "52": {
                    "verse_nr": "52",
                    "verse": "Sinmiring hi Jesus ha iya, \u201cIbalik ha takob an imo espada, kay adton magamit hin espada, mapatay pinaagi hin espada."
                },
                "53": {
                    "verse_nr": "53",
                    "verse": "Diri ka ba maaram nga makakaaro ako hin bulig tikang han akon Amay, ngan ha gilayon magpapadara hiya ha akon hin sobra dose nga mga hugpo hin kasondalohan nga mga anghel?"
                },
                "54": {
                    "verse_nr": "54",
                    "verse": "Kundi kon buhaton ini, ano man hin katuman han Kasuratan nga nasiring nga kinahanglan ini mahinabo?\u201d"
                },
                "55": {
                    "verse_nr": "55",
                    "verse": "Niyan nagyakan hi Jesus ngadto han mga tawo, \u201cTulisan ba ako nga kinmanhi man kamo dara in mga espada ngan mga balbag hin pagdakop ha akon? Kada adlaw nalingkod ngan nagtutdo ako didto ha Templo, ngan waray ako niyo dakpa."
                },
                "56": {
                    "verse_nr": "56",
                    "verse": "Kundi nahinabo ini ngatanan basi matuman an iginsurat han mga manaragna dida han Kasuratan.\u201d\nNiyan an ngatanan nga mga tinun-an binmaya ha iya ngan nangalagiw."
                },
                "57": {
                    "verse_nr": "57",
                    "verse": "Gindara hi Jesus han mga tawo nga nagdakop ha iya ngadto han balay ni Caifas, an Labaw nga Padi, diin nagkatirok an mga magturutdo han Balaod ngan an katigurangan."
                },
                "58": {
                    "verse_nr": "58",
                    "verse": "Sinmunod ha iya hin antaw hi Pedro tubtob han libong han balay han Labaw nga Padi. Niyan sinmulod hi Pedro han libong ngan linmingkod upod han mga bantay, basi mahibaroan niya kon ano man an mahinanabo."
                },
                "59": {
                    "verse_nr": "59",
                    "verse": "An mga puno han kapadian ngan an bug-os nga konseho nagtalinguha hin pagbiling hin sadang igbutangbutang kan Jesus basi patayon nira."
                },
                "60": {
                    "verse_nr": "60",
                    "verse": "Kundi waray gud nira hin-agian, bisan kon damo in dinmaop ngan nagsumat hin mga buwa mahitungod ha iya. Ha kataposan dinmaop in duha ka tawo"
                },
                "61": {
                    "verse_nr": "61",
                    "verse": "ngan nagsiring, \u201cNagsiring ini nga tawo, \u2018Makakahimo ako hin pagruba han Templo han Dyos, ngan akon liwat titindogon sulod hin tulo ka adlaw.\u2019\u201d"
                },
                "62": {
                    "verse_nr": "62",
                    "verse": "Tinmindog an Labaw nga Padi ngan nagpakiana kan Jesus, \u201cWaray ba nimo sadang ibaton hini nga sumbong kontra ha imo?\u201d"
                },
                "63": {
                    "verse_nr": "63",
                    "verse": "Kundi hinmilom la hi Jesus. Nagsiring liwat ha iya an Labaw nga Padi, \u201cHa ngaran han Dyos nga buhi, pinapagsumpa ko ikaw: pagsumati kami kon amo ka ba an Mesiyas, an Anak han Dyos.\u201d"
                },
                "64": {
                    "verse_nr": "64",
                    "verse": "Binmaton ha iya hi Jesus, \u201cImo ito ginyakan. Kundi susumatan ko kamo ngatanan: tikang yana hikikit-an niyo an Anak han Tawo nga nalingkod ha tuo han Labi Kamakagarahum ngan maabot dida ha bawbaw hin mga dampog han langit!\u201d"
                },
                "65": {
                    "verse_nr": "65",
                    "verse": "Han pakabati hini han Labaw nga Padi, ginggisi niya an iya panapton ngan nagsiring, \u201cDako nga pagpanamastamas han Dyos! Waray na kita kinahanglan hin mga testigo! Hinbatian na niyo dinhe an iya pagpanamastamas han Dyos!"
                },
                "66": {
                    "verse_nr": "66",
                    "verse": "Ano an iyo ighuhukom?\u201d\nBinmaton hira, \u201cSalaan hiya ngan kinahanglan mamatay.\u201d"
                },
                "67": {
                    "verse_nr": "67",
                    "verse": "Niyan gintuprahan nira an iya bayhon ngan ginlatob hiya. Nagsiring an mga nagtampalo ha iya, \u201cPagtagna ha amon, Mesiyas, tigoha kon hin-o an nagtampalo ha imo!\u201d"
                },
                "68": {
                    "verse_nr": "68",
                    "verse": "Niyan gintuprahan nira an iya bayhon ngan ginlatob hiya. Nagsiring an mga nagtampalo ha iya, \u201cPagtagna ha amon, Mesiyas, tigoha kon hin-o an nagtampalo ha imo!\u201d"
                },
                "69": {
                    "verse_nr": "69",
                    "verse": "Nalingkod hi Pedro didto han libong ha gawas. Hinmarani ha iya in usa han mga babaye nga surugoon han Labaw nga Padi ngan sinmiring, \u201cUpod ka liwat ni Jesus nga taga-Galilea.\u201d"
                },
                "70": {
                    "verse_nr": "70",
                    "verse": "Kundi iginlirong niya ini ha atubangan nira ngatanan. \u201cDiri ako maaram han imo ginyayakan,\u201d binmaton hiya"
                },
                "71": {
                    "verse_nr": "71",
                    "verse": "ngan ginmawas hiya ngadto han ganghaan han libong. Hinkit-an hiya hin lain nga surugoon nga babaye, ngan nagsumat hiya han mga tawo didto, \u201cKaupod hiya ni Jesus nga taga-Nazaret.\u201d"
                },
                "72": {
                    "verse_nr": "72",
                    "verse": "Kundi naglirong liwat hi Pedro ngan binmaton, \u201cIginsusumpa ko nga diri ako nakilala hito nga tawo!\u201d"
                },
                "73": {
                    "verse_nr": "73",
                    "verse": "Waray pag-iha hinmarani kan Pedro an kalalaken-an nga nakadto. Nagsiring hira, \u201cWaray ruhaduha usa ka ha ira, kay hinsasabutan namon pinaagi han imo pagyakan!\u201d"
                },
                "74": {
                    "verse_nr": "74",
                    "verse": "Niyan nagsumpa hi Pedro ngan nagsiring, \u201cMamatay pa ako kon buwa an akon siring! Diri gud ako nakilala hito nga tawo!\u201d\nDida dayon tinmugaok in manok"
                },
                "75": {
                    "verse_nr": "75",
                    "verse": "ngan nahinumdom hi Pedro han iginsiring ha iya ni Jesus, \u201cIglilirong mo ako makatulo nga diri pa matugaok an manok.\u201d Ngan ginmawas hiya ngan nagtangis upod an pagbasol."
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Timprano pa han aga nagsarabot na an ngatanan nga mga puno han kapadian ngan katigurangan han mga Judiyo kon uunanhon nira hin pagpatay kan Jesus."
                },
                "2": {
                    "verse_nr": "2",
                    "verse": "Ginggapos nira hiya, gindara, ngan igintubyan kan Pilato, an gobernador nga Romano."
                },
                "3": {
                    "verse_nr": "3",
                    "verse": "Han pakasabot ni Judas, an malingo, nga ira hi Jesus papatayon, nagbasol hiya ngan igin-oli an 30 ka salapi nga sensilyo ngadto han mga puno han kapadian ngan katigurangan han mga Judiyo."
                },
                "4": {
                    "verse_nr": "4",
                    "verse": "Nagsiring hiya, \u201cNakasala ako kay akon igintubyan ha kamatayon an tawo nga waray sala!\u201d\nBinmaton hira, \u201cAno man an amon labot hini? Imo na ito baratonon!\u201d"
                },
                "5": {
                    "verse_nr": "5",
                    "verse": "Ipinilak ni Judas an kwarta ngadto han ruwang han Templo ngan ginmawas hiya. Katapos, linmakat hiya ngan naghikog."
                },
                "6": {
                    "verse_nr": "6",
                    "verse": "Ginpurot han mga puno han kapadian an kwarta ngan sinmiring hira, \u201cKwarta ini nga naunongan hin kinabuhi, ngan supak han aton Balaod nga ini ibutang didto han hiriposan han Templo.\u201d"
                },
                "7": {
                    "verse_nr": "7",
                    "verse": "Ira ginkatarangdoan nga gamiton an kwarta hin pagpalit han Uma han Maghirimo hin Daba, basi himoon nga lubnganan hin mga lumalangyaw."
                },
                "8": {
                    "verse_nr": "8",
                    "verse": "Sanglit ginngaranan an uma nga \u201cUma hin Dugo\u201d ngada yana nga adlaw."
                },
                "9": {
                    "verse_nr": "9",
                    "verse": "Sanglit natuman an iginsiring ni Jeremias nga manaragna: \u201cGinkuha nira an 30 ka bug-os nga salapi, an ginkatangdoan han mga tawo han Israel hin pagpalit ha iya"
                },
                "10": {
                    "verse_nr": "10",
                    "verse": "ngan ginamit nira hin pagpalit han uma han maghirimo hin daba, sumala han sugo ha akon han Ginoo.\u201d"
                },
                "11": {
                    "verse_nr": "11",
                    "verse": "Tinmindog hi Jesus ha atubangan han gobernador nga Romano ngan ginpakianhan hiya. \u201cIkaw ba an hadi han mga Judiyo?\u201d\n\u201cImo ito ginyakan,\u201d nagbaton hi Jesus."
                },
                "12": {
                    "verse_nr": "12",
                    "verse": "Kundi waray hiya magbaton han mga sumbong han mga puno han kapadian ngan katigurangan."
                },
                "13": {
                    "verse_nr": "13",
                    "verse": "Sanglit nagsiring hi Pilato ha iya, \u201cDiri ka ba nabati han ngatanan nga ira sumbong ha imo?\u201d"
                },
                "14": {
                    "verse_nr": "14",
                    "verse": "Kundi waray gud hi Jesus magbaton bisan na man la usa ka pulong, sanglit duro gud an paghipausa han gobernador."
                },
                "15": {
                    "verse_nr": "15",
                    "verse": "Kada Pyesta han Paglabay may batasan han gobernador hin pagbuhi hin bisan hin-o nga priso nga pangaroon han mga tawo."
                },
                "16": {
                    "verse_nr": "16",
                    "verse": "Hadto nga panahon may kilala kaupay nga preso nga Jesus Barabas an ngaran."
                },
                "17": {
                    "verse_nr": "17",
                    "verse": "Sanglit han pagkatirok na han mga tawo, nagpakiana hi Pilato ha ira, \u201cHin-o man an iyo karuyag nga akon buhian? Hi Jesus Barabas ba o hi Jesus nga ginngangaranan nga Cristo?\u201d"
                },
                "18": {
                    "verse_nr": "18",
                    "verse": "Nasayod hi Pilato nga igintubyan nira hi Jesus ha iya tungod la hin kaawa."
                },
                "19": {
                    "verse_nr": "19",
                    "verse": "Han nalingkod hi Pilato didto han hukmanan, ginpatugonan hiya han iya asawa nga nasiring: \u201cAyaw gud paghilabot hito nga tawo nga waray sala, kay kagab-i, pinaagi hin inop, nag-antos ako hin duro tungod ha iya.\u201d"
                },
                "20": {
                    "verse_nr": "20",
                    "verse": "Ginhugay han mga puno han kapadian ngan katigurangan an mga tawo nga pangaroon nira kan Pilato nga buhian niya hi Barabas ngan patayon hi Jesus."
                },
                "21": {
                    "verse_nr": "21",
                    "verse": "Kundi ginpakianhan hira han gobernador, \u201cHin-o man hini nga duha an iyo karuyag nga akon buhian?\u201d\n\u201cHi Barabas!\u201d nagbaton hira."
                },
                "22": {
                    "verse_nr": "22",
                    "verse": "\u201cKon sugad, ano man an akon bubuhaton kan Jesus nga ginngangaranan nga Cristo?\u201d nagpakiana hi Pilato ha ira.\nNagbaton hira ngatanan, \u201cIgraysang hiya ha kros!\u201d"
                },
                "23": {
                    "verse_nr": "23",
                    "verse": "Kundi nagpakiana hi Pilato, \u201cAno nga sala an iya nabuhat?\u201d\nNgan hira ha makusog nga tingog nagdurungan hin paggoliat, \u201cIgraysang hiya ha kros!\u201d"
                },
                "24": {
                    "verse_nr": "24",
                    "verse": "Han pakasabot ni Pilato nga kawang la an pagpadayon, ngan bangin la mahinabo in kasamok, kinmuha hiya hin tubig, naghunaw hiya ha atubangan han mga tawo, ngan nagsiring, \u201cWaray ko labot han kamatayon hini nga tawo! Iyo ini karuyag!\u201d"
                },
                "25": {
                    "verse_nr": "25",
                    "verse": "Binmaton an ngatanan nga mga tawo, \u201cKami ngan han amon mga anak an mabaton han kamatayon hini nga tawo!\u201d"
                },
                "26": {
                    "verse_nr": "26",
                    "verse": "Niyan ginbuhian ni Pilato hi Barabas, iginpalatob niya hi Jesus, ngan igintubyan hiya ha ira basi igraysang ha kros."
                },
                "27": {
                    "verse_nr": "27",
                    "verse": "Niyan gindara hi Jesus han mga sondalo ni Pilato ngadto han palasyo han gobernador ngan gin-alirongan hiya han bug-os nga hugpo han mga sondalo."
                },
                "28": {
                    "verse_nr": "28",
                    "verse": "Ginlubasan hiya han iya panapton ngan ginsul-otan hiya hin hilawig nga pula nga bado."
                },
                "29": {
                    "verse_nr": "29",
                    "verse": "Naghimo hira hin tunokon nga korona, iginbutang ini ha iya ulo, ngan ginpakapot hin sipak ha iya tuo nga kamot. Nagluhodluhod hira ha atubangan niya ngan nag-ooyan-oyan hira ha iya, \u201cMabuhi an hadi han mga Judiyo!\u201d sinmiring hira."
                },
                "30": {
                    "verse_nr": "30",
                    "verse": "Ginludhan hiya ngan kinuha nira an sipak han iya kamot ngan ginbalbag an iya ulo."
                },
                "31": {
                    "verse_nr": "31",
                    "verse": "Kahuman na nira pag-oyan-oyan ha iya, ginlubas nira an hilawig nga bado, iginsul-ot an iya kalugaringon nga panapton, ngan gindara hiya ha gawas basi igraysang ha kros."
                },
                "32": {
                    "verse_nr": "32",
                    "verse": "Han tigawas na hira han bungto, iginkatapo nira in tawo nga ginngaranan kan Simon nga taga Cirene, ngan ginpirit ini hiya nira hin pagpas-an han kros ni Jesus."
                },
                "33": {
                    "verse_nr": "33",
                    "verse": "Inmabot hira ha usa nga dapit nga ginngangaranan nga Golgota, nga an kahulogan, \u201cAn Dapit han Klabera.\u201d"
                },
                "34": {
                    "verse_nr": "34",
                    "verse": "Didto gintagan nira hi Jesus hin bino nga sinaktan hin apdo basi niya imnon. Kundi han pakatilaw ni Jesus, waray hiya uminom."
                },
                "35": {
                    "verse_nr": "35",
                    "verse": "Niyan iginraysang hiya nira ha kros ngan ginbahinbahin nira an iya mga panapton pinaagi hin ripa."
                },
                "36": {
                    "verse_nr": "36",
                    "verse": "Pagkatapos, linmingkod hira ngan ginbantayan nira hiya."
                },
                "37": {
                    "verse_nr": "37",
                    "verse": "Iginpaskin nira ha igbaw han iya ulo an sinurat nga sumbong kontra ha iya: \u201cAmo ini hi Jesus, an hadi han mga Judiyo.\u201d"
                },
                "38": {
                    "verse_nr": "38",
                    "verse": "Ngan iginraysang liwat nira ha kros in duha nga mga tulisan upod kan Jesus, an usa ha iya tuo ngan an usa ha iya wala."
                },
                "39": {
                    "verse_nr": "39",
                    "verse": "An mga tawo nga nangangagi nagpilingpiling han ira ulo ngan nagyubit kan Jesus hin pagsiring"
                },
                "40": {
                    "verse_nr": "40",
                    "verse": "\u201cIkaw man ngay-an an magruruba han Templo ngan magtitindog liwat hini sulod hin tulo ka adlaw! Pagtalwas na ha imo ngahaw kon Anak ka manggud han Dyos! Lusad dida ha kros!\u201d"
                },
                "41": {
                    "verse_nr": "41",
                    "verse": "Ha amo man nga paagi ginyubitan hiya han mga puno han kapadian, han mga magturutdo han Balaod, ngan han katigurangan nga nasiring"
                },
                "42": {
                    "verse_nr": "42",
                    "verse": "\u201cGintalwas niya an iba, kundi diri hiya nakakatalwas han iya kalugaringon! Diri ba hiya amo an hadi han Israel? Kon lumusad hiya yana ha kros, matoo kita ha iya!"
                },
                "43": {
                    "verse_nr": "43",
                    "verse": "Nasarig hiya han Dyos ngan nasiring nga amo hiya an Anak han Dyos. Kitaon ta kon karuyag man han Dyos hin pagtalwas ha iya yana!\u201d"
                },
                "44": {
                    "verse_nr": "44",
                    "verse": "Bisan pa ngani an mga tulisan nga iginraysang upod ha iya nagbiaybiay ha iya."
                },
                "45": {
                    "verse_nr": "45",
                    "verse": "Han pagka-udto, nagsirom an bug-os nga tuna sulod hin tulo ka oras."
                },
                "46": {
                    "verse_nr": "46",
                    "verse": "Han mga alas tres na, ginmoliat hi Jesus hin dako nga tingog, \u201cEli, Eli, lema sabachthani?\u201d nga an karuyag sidngon, \u201cDyos ko, Dyos ko, kay ano nga ginpabay-an mo ako?\u201d"
                },
                "47": {
                    "verse_nr": "47",
                    "verse": "Nakabati ha iya an iba nga mga tawo nga nagkakatukdaw didto ngan nagsiring hira, \u201cNagtatawag hiya kan Elias!\u201d"
                },
                "48": {
                    "verse_nr": "48",
                    "verse": "Dinmalagan dayon in usa ha ira, kinmuha hin espongha nga hinumog hin bino, igintaod ini ha kataposan hin sipak, ngan iginhungit ngadto kan Jesus hin pagpainom ha iya."
                },
                "49": {
                    "verse_nr": "49",
                    "verse": "Kundi nagsiring an iba, \u201cHulat anay, kikitaon ta kon kumanhi manggud hi Elias hin pagtalwas ha iya!\u201d"
                },
                "50": {
                    "verse_nr": "50",
                    "verse": "Hin makusog nga tingog ginmuliat hi Jesus, ngan nabunosan hiya han iya kinabuhi."
                },
                "51": {
                    "verse_nr": "51",
                    "verse": "Tigda la nga nagisi ha butnga an biray han Templo, tikang ha igbaw ngadto ha ubos. Nabay-og an tuna, nagkabubuka an mga bato"
                },
                "52": {
                    "verse_nr": "52",
                    "verse": "nagkaabre an mga lubnganan, ngan damo nga mga patay na nga magtinuohon han Dyos an nabanhaw."
                },
                "53": {
                    "verse_nr": "53",
                    "verse": "Ginmawas hira han mga lubnganan; ngan katapos mabanhaw hi Jesus, kinmadto hira han Syudad nga Baraan, ngan didto hinkit-an hira hin damo nga mga tawo."
                },
                "54": {
                    "verse_nr": "54",
                    "verse": "Nahadlok an kapitan ngan an mga sondalo nga kaupod niya nga nagbabantay kan Jesus, han pag-abat nira han linog ngan pagkita nira han ngatanan nga nahinabo. Nagsiring hira, \u201cMatuod gud nga hiya amo an Anak han Dyos!\u201d"
                },
                "55": {
                    "verse_nr": "55",
                    "verse": "Damo in kababayen-an nga nagkikinita tikang ha hirayo. Nagsinunod ini hira kan Jesus tikang pa ha Galilea, ngan nagbulig ha iya."
                },
                "56": {
                    "verse_nr": "56",
                    "verse": "Upod ha ira, amo hira Maria Magdalena, Maria nga iroy nira Santiago ug Jose, ngan an asawa ni Sebedeo."
                },
                "57": {
                    "verse_nr": "57",
                    "verse": "Han kulopay na, inmabot in usa nga taga-Arimatea nga ginngaranan kan Jose. Usa hiya nga tinun-an ni Jesus."
                },
                "58": {
                    "verse_nr": "58",
                    "verse": "Nakigkita hiya kan Pilato ngan gin-aro niya an lawas ni Jesus. Nagsugo hi Pilato nga ihatag an lawas kan Jose."
                },
                "59": {
                    "verse_nr": "59",
                    "verse": "Sanglit gindara ni Jose an lawas ngan ginputos hin bag-o nga taklap nga lino."
                },
                "60": {
                    "verse_nr": "60",
                    "verse": "Iginbutang ini niya didto han iya kalugaringon nga lubnganan nga bag-o pa la nga gin-ukab dida hin bato. Niyan ginpakaliding niya in dako nga bato ngadto han ganggang hin pagtakop han porta han lubnganan, ngan linmakat hiya."
                },
                "61": {
                    "verse_nr": "61",
                    "verse": "Nakadto hira Maria Magdalena ngan an usa pa nga Maria, nalingkod ha atubangan han lubnganan."
                },
                "62": {
                    "verse_nr": "62",
                    "verse": "Han pagkasunod nga adlaw, nga amo an Adlaw nga Iparahuway, nakigkita kan Pilato an mga puno han kapadian ngan an mga Parisiyo"
                },
                "63": {
                    "verse_nr": "63",
                    "verse": "ngan nagsiring hira, \u201cNahinunumdom kami nga han buhi pa adto nga buwaon, nagsiring hiya, \u2018Mababanhaw ako katapos hin tulo ka adlaw.\u2019"
                },
                "64": {
                    "verse_nr": "64",
                    "verse": "Sanglit pabantayi hin maupay an lubnganan tubtob han ikatulo ka adlaw, basi diri makakadto an iya mga tinun-an pagkawat ha iya, ngan katapos, igpabantog nira ha mga tawo nga nabanhaw hiya. Ini nga orhe nga buwa labaw pa hin kamaraot kay han syahan.\u201d"
                },
                "65": {
                    "verse_nr": "65",
                    "verse": "Ngan nagsiring hi Pilato ha ira, \u201cKuha kamo hin magbarantay ngan pabantayi ha iya hin maupay an lubnganan.\u201d"
                },
                "66": {
                    "verse_nr": "66",
                    "verse": "Sanglit nagkalakat hira ngan basi masiguro nga waray gud maglabot han lubnganan, ira gintimrehan an lubnganan, ngan ginpabantayan pa."
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Katapos han Adlaw nga Iparahuway, han nagmamanagbanag na ha aga han Domingo nga adlaw, kinmadto hin panginano han lubnganan hira Maria Magdalena ngan usa pa nga Maria."
                },
                "2": {
                    "verse_nr": "2",
                    "verse": "Tigda la nga linminog hin makusog; kinmunsad tikang ha langit in usa nga anghel han Ginoo, ginkaliding niya an sada nga bato, ngan iya ini ginlingkoran."
                },
                "3": {
                    "verse_nr": "3",
                    "verse": "Sugad hin kikidlat an iya dagway, ngan duro kamabusag an iya panapton."
                },
                "4": {
                    "verse_nr": "4",
                    "verse": "Duro an pangurog tungod hin kahadlok an mga bantay, ngan waray hira makakiwa, sugad hira hin mga patay."
                },
                "5": {
                    "verse_nr": "5",
                    "verse": "Ginsiring han anghel an kababayen-an, \u201cAyaw kamo kahadlok. Maaram ako nga ginbibiling niyo hi Jesus nga iginraysang ha kros."
                },
                "6": {
                    "verse_nr": "6",
                    "verse": "Waray hiya dinhe; nabanhaw hiya sugad han siring niya. Kadi ngan kitaa niyo an dapit nga ginhigdaan niya."
                },
                "7": {
                    "verse_nr": "7",
                    "verse": "Kadtoa niyo dayon yana an iya mga tinun-an ngan sumati, \u2018Nabanhaw hiya ngan mag-uuna hiya ha iyo ngadto ha Galilea; makakakita kamo ha iya didto!\u2019 Hinumdomi an akon iginsumat ha iyo.\u201d"
                },
                "8": {
                    "verse_nr": "8",
                    "verse": "Sanglit ha kadagmitan, binmaya hira han lubnganan. Nakada pa ha ira an kahadlok, kundi puno hin kalipay, ngan nagdadlagan hira hin pagsumat han iya mga tinun-an."
                },
                "9": {
                    "verse_nr": "9",
                    "verse": "Tigda la nga gintapo hira ni Jesus ngan ginsiring, \u201cAn kalinaw maada ha iyo.\u201d Dinmaop hira ha iya, kinaptan an iya mga tiil, ngan nagsingba ha iya."
                },
                "10": {
                    "verse_nr": "10",
                    "verse": "Nagsiring hi Jesus ha ira, \u201cAyaw kamo kahadlok. Kadtoa niyo an akon kabugtoan ngan sumati hira nga mapakadto hira ha Galilea, ngan didto makita hira ha akon.\u201d"
                },
                "11": {
                    "verse_nr": "11",
                    "verse": "Han pagkalakat na han kababayen-an, binmalik ha syudad in pira han mga sondalo nga nagbantay han lubnganan, ngan nagsumat han mga puno han kapadian han ngatanan nga nahinabo."
                },
                "12": {
                    "verse_nr": "12",
                    "verse": "Nakigkita han katigurangan an mga puno han kapadian ngan nagsarabot hira kon ano an maupay buhaton. Ginhukipan nira an mga sondalo hin damo nga kwarta"
                },
                "13": {
                    "verse_nr": "13",
                    "verse": "ngan ginsiring, \u201cIgsumat niyo nga kinmadto an iya mga tinun-an kagab-i ngan ginkawat an iya lawas, samtang nangangaturog kamo."
                },
                "14": {
                    "verse_nr": "14",
                    "verse": "Ngan kon makabati hini an Gobernador, kami na an labi nga maaram hin pagbaton ha iya ngan waray niyo sadang kabarak-an.\u201d"
                },
                "15": {
                    "verse_nr": "15",
                    "verse": "Ginkarawat han mga sondalo an kwarta, ngan ginbuhat nira an iginsugo ha ira. Amo ini nga sumat an iginpabantog han mga Judiyo tubtob ngada yana nga adlaw."
                },
                "16": {
                    "verse_nr": "16",
                    "verse": "Kinmadto ha Galilea an onse nga mga tinun-an, ha bukid nga ginpakadtoan ha ira ni Jesus."
                },
                "17": {
                    "verse_nr": "17",
                    "verse": "Han pakakita nira ha iya, ginsingba hiya nira, bisan kon may-ada ha ira nagruhaduha."
                },
                "18": {
                    "verse_nr": "18",
                    "verse": "Hinmarani hi Jesus ngan ginsiring hira, \u201cIginhatag ha akon an ngatanan nga gahom ha langit ngan ha tuna."
                },
                "19": {
                    "verse_nr": "19",
                    "verse": "Sanglit pakadto kamo ha ngatanan nga mga katawhan ha bug-os nga kalibutan ngan himoa niyo hira nga akon mga tinun-an. Bunyagi hira ha ngaran han Amay, ngan han Anak, ngan han Espiritu Santo"
                },
                "20": {
                    "verse_nr": "20",
                    "verse": "ngan tutdoi hira hin pagtuman han ngatanan nga akon iginsugo ha iyo. Ngan hinumdomi! Dayuday ako maupod ha iyo ha ngatanan nga katuigan tubtob ha katapos han kalibutan.\u201d"
                }
            }
        }
    }
}