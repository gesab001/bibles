{
    "version": "MBBSAM",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Dida han ikaduha ka tuig nga emperador hi Dario han Persia han syahan nga adlaw han ikaunom nga bulan, naghimangraw an GINOO pinaagi kan manaragna Hageo. Ini nga mensahe para han gobernador han Juda nga hi Sorobabel nga anak ni Salatiel, ngan para han Labaw nga Padi nga hi Josue nga anak ni Josadac."
                },
                "2": {
                    "verse_nr": "2",
                    "verse": "Nagsiring kan Hageo an GINOO nga Labi Kamakagarahum, \u201cIni nga mga tawo nasiring nga diri amo ini an igo nga panahon hin pagtindog na liwat han Templo.\u201d"
                },
                "3": {
                    "verse_nr": "3",
                    "verse": "Sanglit iginhatag han GINOO ini nga mensahe ngadto han mga tawo pinaagi kan manaragna Hageo"
                },
                "4": {
                    "verse_nr": "4",
                    "verse": "\u201cMga tawo ko, kay ano nga nag-iinukoy man kamo dida hin magtahom nga mga balay samtang ruba an akon Templo?"
                },
                "5": {
                    "verse_nr": "5",
                    "verse": "Diri ba kamo nakita han nahinanabo ha iyo?"
                },
                "6": {
                    "verse_nr": "6",
                    "verse": "Damo an iyo ginpugas, kundi gutiay gudla an iyo naani. May niyo pagkaon, kundi diri igo basi mabusog kamo. May niyo bino nga irimnon, kundi diri igo basi lumaksi kamo! May niyo panapton, kundi diri igo basi pasoan kamo. Ngan para han magburudlay diri igo an suhol hin pagbuhi ha iya."
                },
                "7": {
                    "verse_nr": "7",
                    "verse": "Diri ba kamo nakakakita kay ano nga nahinabo ini?"
                },
                "8": {
                    "verse_nr": "8",
                    "verse": "Yana sagka kamo ngadto han kapungtoran, pamulod kamo hin mga kahoy, ngan tindoga na liwat niyo an Templo; niyan malilipay ako ngan pagsisingbahon ako niyo sugad han angay nga pagsingba ha akon."
                },
                "9": {
                    "verse_nr": "9",
                    "verse": "\u201cNaglaom kamo hin damo nga mga aranihon, kundi nahimo ini nga gutiay la. Ngan han pagdad-a na niyo han inani ngadto ha iyo balay, ginpalid ko ini. Kay ano nga ginbuhat ko ito? Kay guba an akon Templo, samtang an tagsatagsa ha iyo nalilibang hin pagbuhat han iya kalugaringon nga balay."
                },
                "10": {
                    "verse_nr": "10",
                    "verse": "Sanglit waray uran, ngan waray naturok."
                },
                "11": {
                    "verse_nr": "11",
                    "verse": "May-ada huraw dida han tuna\u2014dida han kapungtoran, han kaumhan nga iyo ginpugasan, han mga urubasan, ngan han mga tanaman hin olibo\u2014dida han tagsa nga abot han tuna, han mga tawo ngan mga mananap, ngan han ngatanan nga gintanom niyo.\u201d"
                },
                "12": {
                    "verse_nr": "12",
                    "verse": "Niyan gintuman nira Sorobabel ug Josue ngan han ngatanan nga mga tawo nga binmalik tikang ha pagkabihag didto ha Babilonia an ginpabuhat ha ira han GINOO nga ira Dyos. Nahadlok hira ngan ginsugot nira hi manaragna Hageo nga magsarangyaw han GINOO."
                },
                "13": {
                    "verse_nr": "13",
                    "verse": "Niyan ginhatag ni Hageo an mensahe han GINOO ngadto han mga tawo: \u201cMaupod ako ha iyo\u2014amo ito an akon saad.\u201d"
                },
                "14": {
                    "verse_nr": "14",
                    "verse": "Gin-aghat han GINOO an ngatanan hin pagtrabaho han Templo: hi Sorobabel nga gobernador han Juda; hi Josue nga Labaw nga Padi, ngan an ngatanan nga mga tawo nga binmalik tikang ha pagkabihag. Nagtikang hira pagtrabaho han Templo han GINOO nga Labi Kamakagarahum, nga ira Dyos"
                },
                "15": {
                    "verse_nr": "15",
                    "verse": "dida han ika-24 nga adlaw han ikaunom nga bulan han ikaduha ka tuig nga emperador hi Dario."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dida han ika-21 nga adlaw han ikapito nga bulan hito ngahaw nga tuig, naghimangraw na liwat an GINOO pinaagi kan manaragna Hageo."
                },
                "2": {
                    "verse_nr": "2",
                    "verse": "Ginsiring niya hi Hageo nga maghimangraw hiya kanda Sorobabel nga gobernador han Juda, Josue nga Labaw nga Padi, ngan han mga tawo, hin pagsiring ha ira"
                },
                "3": {
                    "verse_nr": "3",
                    "verse": "\u201cMay-ada ba usa ha iyo nga nahinumdom pa kon ano an kamatahom han Templo hadto anay? Ano na man ini yana ha iyo pagkita? Daw sugad hin waray la ini."
                },
                "4": {
                    "verse_nr": "4",
                    "verse": "Kundi yana ayaw la kamo kahulop. Pagtrabaho la kamo kay kaupod ako niyo."
                },
                "5": {
                    "verse_nr": "5",
                    "verse": "Han paggawas niyo ha Ehipto, nagsaad ako nga dayuday maupod ako ha iyo. Kaupod pa gihapon ako niyo, sanglit ayaw kamo kahadlok."
                },
                "6": {
                    "verse_nr": "6",
                    "verse": "\u201cDiri maiha, pagbabay-ogon ko an langit ug tuna, an kamad-an ug dagat."
                },
                "7": {
                    "verse_nr": "7",
                    "verse": "Pupukanon ko an ngatanan nga kanasoran, ngan pagdadad-on ko nganhi an mga manggad hini, ngan mapupuno hin manggad an Templo."
                },
                "8": {
                    "verse_nr": "8",
                    "verse": "Akon an ngatanan nga salapi ug bulawan han kalibutan."
                },
                "9": {
                    "verse_nr": "9",
                    "verse": "Malabaw kamatahom an bag-o nga Templo kay han daan, ngan didto tatagan ko an akon mga tawo hin kauswagan ug kalinaw.\u201d An GINOO nga Labi Kamakagarahum an nagyakan."
                },
                "10": {
                    "verse_nr": "10",
                    "verse": "Dida han ika-24 nga adlaw han ikasiyam nga bulan han ikaduha ka tuig nga emperador hi Dario, naghimangraw na liwat an GINOO nga Labi Kamakagarahum kan manaragna Hageo."
                },
                "11": {
                    "verse_nr": "11",
                    "verse": "Nagsiring hiya, \u201cPangaroi an kapadian hin baton hini nga pakiana"
                },
                "12": {
                    "verse_nr": "12",
                    "verse": "Pananglit in usa ka tawo kumuha hin iginhalad nga karne tikang hin halad nga tinubod ngan dad-on ini nga pinutos han iya panapton nga hilawig, kon an iya panapton kasaghiran hin tinapay, linuto nga pagkaon, bino, lana hin olibo, o bisan ano nga pagkaon, mababaraan ba liwat ini nga pagkaon?\u201d\nHan pagpakianhi han kapadian, binmaton hira, \u201cDiri.\u201d"
                },
                "13": {
                    "verse_nr": "13",
                    "verse": "Niyan nagpakiana hi Hageo, \u201cPananglit mahugawan in usa ka tawo kay kinmamkam hiya hin patay nga lawas, kon unina kumamkam hiya han bisan ano hini nga mga pagkaon, magmamahugaw ba liwat ini nga mga pagkaon?\u201d\nBinmaton an kapadian, \u201cOo.\u201d"
                },
                "14": {
                    "verse_nr": "14",
                    "verse": "Niyan nagsiring hi Hageo, \u201cNasiring an GINOO nga ini ngahaw nga butang mahihimo ipahinungod han mga tawo hini nga nasod ngan han ngatanan nira nga mga abot; sanglit mahugaw an ngatanan nga ira ihinahalad dida han altar.\u201d"
                },
                "15": {
                    "verse_nr": "15",
                    "verse": "Nasiring an GINOO, \u201cDiri ba kamo nakita han nahinabo ha iyo? Han waray pa kamo magtikang hin pagtindog na liwat han Templo"
                },
                "16": {
                    "verse_nr": "16",
                    "verse": "napakadto kamo hin tinambak nga pagkaon upod an paglaom nga makakaagi kamo hin napulo ka bakid, kundi lima la an iyo nakuha. Napakadto kamo hin pag-ipis hin 50 ka galon nga bino tikang hin barel, kundi 20 la an iyo naipis."
                },
                "17": {
                    "verse_nr": "17",
                    "verse": "Ginpadara ko in nakakasunog nga mga hangin ngan in mga bato nga yelo hin pagdaot han ngatanan nga gintanom niyo, kundi waray gud gihapon kamo magbasol."
                },
                "18": {
                    "verse_nr": "18",
                    "verse": "Ika-24 nga adlaw yana han ikasiyam nga bulan, an adlaw han kahuman han patukoranan han Templo. Kitaa niyo kon ano an mahinanabo tikang yana."
                },
                "19": {
                    "verse_nr": "19",
                    "verse": "Bisan kon waray na nahisalin nga mga trigo ngan waray pa mamunga an mga ubas, an mga igos, an mga granada, ngan an mga olibo, kundi tikang yana pagpapakaupayon ko kamo.\u201d"
                },
                "20": {
                    "verse_nr": "20",
                    "verse": "Dida hito manta nga adlaw nga ika-24 han bulan, iginhatag han GINOO kan Hageo in ikaduha nga mensahe"
                },
                "21": {
                    "verse_nr": "21",
                    "verse": "para kan Sorobabel nga gobernador han Juda: \u201cPagbabay-ogon ko na an langit ug tuna"
                },
                "22": {
                    "verse_nr": "22",
                    "verse": "ngan pupukanon ko an mga ginhadian ngan tataposon ko an ira mga gahom. Babalintongon ko an mga karuwahe ngan an mga paramaneho hini; magkakamatay an mga kabayo ngan magpapaunay-unay an mga nasakay hini."
                },
                "23": {
                    "verse_nr": "23",
                    "verse": "Dida hito nga adlaw kukuhaon ko ikaw, Sorobabel, nga akon surugoon, ngan tutudlokon ko ikaw hin paghadi ha akon ngaran. Ikaw amo an akon ginpili.\u201d An GINOO nga Labi Kamakagarahum an nagyakan."
                }
            }
        }
    }
}