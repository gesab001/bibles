{
    "version": "MBBSAM",
    "book_name": "2 Kings",
    "book_nr": "12",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Han kamatay ni Hadi Acab han Israel, nakig-away han Israel an nasod han Moab."
                },
                "2": {
                    "verse_nr": "2",
                    "verse": "Nahulog hi Hadi Ahasias han Israel tikang han balkon ha atop han iya palasyo ha Samaria, ngan nasakit hiya. Sanglit may-ada hiya ginsugo hin pagpakiana kan Baalsebub nga diyos han Filisteohanon nga syudad han Ekron, basi hibaroan kon mag-uupay pa ba hiya o diri."
                },
                "3": {
                    "verse_nr": "3",
                    "verse": "Kundi nagsugo kan Elias nga manaragna nga taga-Tisbe in anghel han GINOO hin pagkadto ngan pagtapo han mga sinugo ni Hadi Ahasias ngan pagpakiana ha ira, \u201cKay ano nga napakadto kamo hin pagpakiana kan Baalsebub nga diyos han Ekron? Tungod ba nga naghuhunahuna kamo nga waray na Dyos ha Israel?"
                },
                "4": {
                    "verse_nr": "4",
                    "verse": "Sumati niyo an hadi nga nasiring an GINOO, \u2018Diri ka na mag-uupay han imo sakit; mapatay ka!\u2019\u201d\nGintuman ni Elias an iginsugo han GINOO"
                },
                "5": {
                    "verse_nr": "5",
                    "verse": "ngan binmalik ngadto han hadi an mga sinugo. Nagpakiana an hadi, \u201cKay ano nga binmalik man kamo?\u201d"
                },
                "6": {
                    "verse_nr": "6",
                    "verse": "Binmaton hira, \u201cGintapo kami hin tawo nga nagpabalik ha amon hin pagsumat ha imo nga nasiring an GINOO, \u2018Kay ano nga nagsugo ka hin mga tawo hin pagpakiana kan Baalsebub nga diyos han Ekron? Tungod ba ini nga naghuhunahuna ka nga waray na dyos ha Israel? Diri ka na mag-uupay han imo sakit; mapatay ka!\u2019\u201d"
                },
                "7": {
                    "verse_nr": "7",
                    "verse": "Nagpakiana an hadi, \u201cAno an panagway han tawo?\u201d"
                },
                "8": {
                    "verse_nr": "8",
                    "verse": "Binmaton hira, \u201cAn iya bado kanan anit hin mananap sugad man an iya bakos ha hawak.\u201d\n\u201cHi Elias adto!\u201d nagsiring an hadi."
                },
                "9": {
                    "verse_nr": "9",
                    "verse": "Niyan nagsugo hiya hin opisyal upod in 50 ka tawo hin pagkuha kan Elias. Hin-agian hiya nga nalingkod ha bawbaw hin pungtod, ngan nagsiring ha iya an opisyal, \u201cTawo han Dyos, nagsugo an hadi nga lumugsong ka.\u201d"
                },
                "10": {
                    "verse_nr": "10",
                    "verse": "Binmaton hi Elias, \u201cKon tawo man ako han Dyos, kumunsad unta tikang ha langit in kalayo ngan sunogon ka ngan an imo mga tawo ngada hin kamatay niyo!\u201d Kinmunsad dayon in kalayo, ginsunog an opisyal ngan an iya mga tawo ngan namatay hira."
                },
                "11": {
                    "verse_nr": "11",
                    "verse": "Nagsugo an hadi hin lain nga opisyal upod in 50 ka tawo, nga kinmadto ngan nagsiring kan Elias, \u201cTawo han Dyos, nagsugo an hadi nga lumugsong ka dayon!\u201d"
                },
                "12": {
                    "verse_nr": "12",
                    "verse": "Binmaton hi Elias, \u201cKon tawo man ako han Dyos, kumunsad unta tikang ha langit in kalayo ngan sunogon ka ngan an imo mga tawo ngada hin kamatay niyo!\u201d Kinmunsad dayon in kalayo, ginsunog an opisyal ngan an iya mga tawo, ngan namatay hira."
                },
                "13": {
                    "verse_nr": "13",
                    "verse": "Makausa pa nagsugo an hadi hin lain nga opisyal upod in 50 ka tawo. Sinmagka hiya han pungtod, linmuhod ha atubangan ni Elias, ngan nakimalooy, \u201cTawo han Dyos, kalooyi intawon ako ngan an akon mga tawo. Ayaw gad kami pamataya!"
                },
                "14": {
                    "verse_nr": "14",
                    "verse": "Ginpamatay hin kalayo nga tikang ha langit an duha nga mga opisyal ngan an ira mga tawo; kundi kalooyi intawon ako!\u201d"
                },
                "15": {
                    "verse_nr": "15",
                    "verse": "Nagsiring kan Elias an anghel han GINOO, \u201cLugsong upod ha iya, ngan ayaw kahadlok.\u201d Sanglit inmupod hi Elias han opisyal ngadto han hadi"
                },
                "16": {
                    "verse_nr": "16",
                    "verse": "ngan ginsiring an hadi, \u201cAmo ini an siring han GINOO: \u2018Tungod nga nagsugo ka hin pagpakiana kan Baalsebub nga diyos han Ekron\u2014sugad hin waray na Dyos ha Israel nga sadang pakianhan\u2014diri ka mag-uupay; mapatay ka!\u2019\u201d"
                },
                "17": {
                    "verse_nr": "17",
                    "verse": "Namatay hi Ahasias, sumala han iginsiring han GINOO kan Elias. Waray mga anak nga lalake hi Ahasias, sanglit sinmunod ha iya hin pagkahadi hi Joram nga iya bugto, dida han ikaduha ka tuig nga pagkahadi han Juda ni Joram nga anak ni Josafat."
                },
                "18": {
                    "verse_nr": "18",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Hadi Ahasias."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Inmabot an panahon nga dadad-on na han GINOO ngadto ha langit hi Elias pinaagi hin buhawi. Linmakat hira Elias ug Eliseo tikang ha Gilgal"
                },
                "2": {
                    "verse_nr": "2",
                    "verse": "ngan dida ha dalan nagsiring kan Eliseo hi Elias, \u201cDinhe ka la anay, kay ginsugo ako han GINOO hin pagkadto ha Betel.\u201d\nKundi binmaton hi Eliseo, \u201cNagsusumpa ako han buhi nga GINOO ngan ha imo, nga diri ko ikaw babayaan.\u201d Sanglit nag-upod hira ngadto ha Betel."
                },
                "3": {
                    "verse_nr": "3",
                    "verse": "Nasingadto kan Eliseo in hugpo hin mga manaragna nga nag-uokoy didto, ngan nagpakiana ha iya, \u201cMaaram ka ba nga kukuhaon ha imo han GINOO an imo agaron yana nga adlaw?\u201d\n\u201cOo, maaram ako,\u201d binmaton hi Eliseo, \u201ckundi ayaw kita paghimangraw hiunong hito.\u201d"
                },
                "4": {
                    "verse_nr": "4",
                    "verse": "Ngan nagsiring kan Eliseo hi Elias, \u201cDinhe ka la anay, kay ginsugo ako han GINOO hin pagkadto ha Jerico.\u201d\nKundi binmaton hi Eliseo, \u201cNagsusumpa ako han buhi nga GINOO ngan ha imo, nga diri ko ikaw babayaan.\u201d Sanglit nagpadayon hira ngadto ha Jerico."
                },
                "5": {
                    "verse_nr": "5",
                    "verse": "Tinmapo kan Eliseo in hugpo hin mga manaragna nga nag-uokoy didto, ngan nagpakiana ha iya, \u201cMaaram ka ba nga kukuhaon na ha imo han GINOO an imo agaron yana nga adlaw?\u201d\n\u201cOo, maaram ako,\u201d binmaton hi Eliseo, \u201ckundi ayaw kita paghimangraw hiunong hito.\u201d"
                },
                "6": {
                    "verse_nr": "6",
                    "verse": "Niyan nagsiring kan Eliseo hi Elias, \u201cDinhe ka la anay, kay ginsugo ako han GINOO hin pagkadto ha Salog Jordan.\u201d\nKundi nagbaton hi Eliseo, \u201cNagsusumpa ako han buhi nga Dyos ngan ha imo, nga diri ko ikaw babayaan.\u201d Sanglit nagbunyog hira"
                },
                "7": {
                    "verse_nr": "7",
                    "verse": "ngan sinmunod ha ira ngadto ha Jordan in 50 han mga manaragna. Hinmunong hira Elias ug Eliseo ha ligid han salog, ngan inmantaw hin pagtukdaw an 50 nga mga manaragna."
                },
                "8": {
                    "verse_nr": "8",
                    "verse": "Niyan ginhukas ni Elias an iya kurugpos, ginlukot niya, ngan iginlamba ha tubig; nabuhag an tubig ngan tinmabok hira Elias ug Eliseo ha mamara nga tuna."
                },
                "9": {
                    "verse_nr": "9",
                    "verse": "Didto, ginsiring ni Elias hi Eliseo, \u201cPagsumati ako kon ano an imo karuyag nga sadang ko buhaton ha imo samtang nga diri pa ako kukuhaon.\u201d\nBinmaton hi Eliseo, \u201cBahini ako hin duha ka pilo han imo gahom.\u201d"
                },
                "10": {
                    "verse_nr": "10",
                    "verse": "\u201cMakuri ito mahatag nga imo hangyo,\u201d binmaton hi Elias. \u201cKundi kakarawaton mo ito kon kumita ka ha akon nga kinukuha ha imo; kon diri ka kumita, diri mo ito kakarawaton.\u201d"
                },
                "11": {
                    "verse_nr": "11",
                    "verse": "Nagpadayon hira paghimangraw samtang nakada hira ha dalan, ngan tigda la ginbutngaan hira hin karuwahe nga kalayo nga dinadanas hin nagkakalayo nga mga kabayo, ngan ikinayab ha langit pinaagi hin buhawe hi Elias."
                },
                "12": {
                    "verse_nr": "12",
                    "verse": "Hinkit-an ini ni Eliseo ngan ginmoliat hiya kan Elias, \u201cAmay ko, amay ko! Gamhanan nga mananalipod han Israel! Naanaw ka na!\u201d Ngan waray na gud niya hikit-i hi Elias.\nGinpikas ni Eliseo an iya kurugpos tungod hin kabidoan."
                },
                "13": {
                    "verse_nr": "13",
                    "verse": "Niyan pinurot niya an kan Elias kurugpos nga nahulog niya, ngan binmalik hiya ngan tinmukdaw ha pangpang han Jordan."
                },
                "14": {
                    "verse_nr": "14",
                    "verse": "Ginlamba niya an tubig han kurugpos ni Elias, kundi waray mabuhag an tubig. Nagsiring hiya, \u201cHain na an GINOO nga Dyos ni Elias?\u201d Ginlamba liwat niya an tubig ngan nabuhag an tubig, ngan tinmabok hiya dida hini."
                },
                "15": {
                    "verse_nr": "15",
                    "verse": "Hinkit-an hiya han 50 nga mga manaragna nga taga-Jerico ngan nagsiring hira, \u201cAada na kan Eliseo an gahom ni Elias.\u201d Gintapo hiya nira ngan yinmukbo ha iya atubangan"
                },
                "16": {
                    "verse_nr": "16",
                    "verse": "ngan nagsiring, \u201c50 kami nga aanhi nga puros magkusog nga mga tawo. Tugoti kami hin pagbiling han imo agaron. Bangin gindara hiya han espiritu han GINOO ngan ginbayaan didto hin bukid o didto hin kahamub-an.\u201d\n\u201cAyaw,\u201d binmaton hi Eliseo, \u201cAyaw gud kamo pagbiling ha iya.\u201d"
                },
                "17": {
                    "verse_nr": "17",
                    "verse": "Kundi nagpirit hira tubtob nga tinmangdo na la hi Eliseo ngan tinugotan hira. Nagkalakat an 50 ha ira ngan namiling kan Elias ha ngatanan nga dapit hin tulo ka adlaw, kundi waray gud makaagi ha iya."
                },
                "18": {
                    "verse_nr": "18",
                    "verse": "Binmalik hira kan Eliseo nga naghulat ha ira didto ha Jerico, ngan nagsiring hiya ha ira, \u201cDiri ba nagsiring ako ha iyo nga diri kamo magbiling ha iya?\u201d"
                },
                "19": {
                    "verse_nr": "19",
                    "verse": "Nasingadto kan Eliseo in mga tawo nga taga-Jerico ngan nagsiring, \u201cSugad han imo hinbabaroan, maupay pagpuy-an ini nga syudad kundi maraot an iya tubig ngan damo an napupunitan.\u201d"
                },
                "20": {
                    "verse_nr": "20",
                    "verse": "Nagsugo hi Eliseo, \u201cDad-i ako hin asin dida hin bag-o nga uhataw.\u201d Gindara ini ha iya"
                },
                "21": {
                    "verse_nr": "21",
                    "verse": "ngan nasingadto hiya ha burabod han syudad, gin-asinan niya an tubig ngan nagsiring, \u201cAmo ini an siring han GINOO: \u2018Ginpupuraw ko ini nga tubig, ngan diri na ini makakamatay o makakapunit.\u2019\u201d"
                },
                "22": {
                    "verse_nr": "22",
                    "verse": "Ngan tikang hadto nagin puraw na an tubig, sumala han iginsiring ni Eliseo."
                },
                "23": {
                    "verse_nr": "23",
                    "verse": "Tikang ha Jerico nasingadto ha Betel hi Eliseo, ngan dida ha dalan nagkagawas han bungto in kabataan nga kalalaken-an ngan nag-intrimis ha iya. Naggogliat hira, \u201cIwas dinhe, ikaw nga dangas!\u201d"
                },
                "24": {
                    "verse_nr": "24",
                    "verse": "Linmingi hi Eliseo, tinutokan hira, ngan gintunglo hira ha ngaran han GINOO. Ngan ginmawas ha kagurangan in duha nga babayi nga mga uso ngan ginhunothunot in 42 han kabataan."
                },
                "25": {
                    "verse_nr": "25",
                    "verse": "Nagpadayon hi Eliseo ngadto ha Bukid Carmelo, ngan katapos, binmalik hiya ngadto ha Samaria."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Dida han ika-18 ka tuig han pagkahadi han Juda ni Hadi Josafat, nahimo nga hadi han Israel hi Joram nga anak ni Acab, ngan naghadi hiya hin 12 ka tuig ha Samaria."
                },
                "2": {
                    "verse_nr": "2",
                    "verse": "Nakasala hiya han GINOO, kundi diri hiya sugad kamaraot han amay o han iroy niya nga hi Jezebel; ginkuha niya an ladawan nga gintindog han iya amay para han pagsingba kan Baal."
                },
                "3": {
                    "verse_nr": "3",
                    "verse": "Kundi sugad kan Hadi Jeroboam nga anak ni Nebat, nga una ha iya, gintutdoan niya hin pakasala an Israel, ngan waray gud hiya umundang hin pakasala."
                },
                "4": {
                    "verse_nr": "4",
                    "verse": "Nagmangno hin mga karnero hi Hadi Mesa han Moab, ngan kada tuig nahatag hiya ha hadi han Israel hin buhis nga 100,000 nga mga nati nga karnero ngan hin barahibo hin 100,000 nga mga karnero."
                },
                "5": {
                    "verse_nr": "5",
                    "verse": "Kundi han kamatay ni Hadi Acab han Israel, nakig-away han Israel hi Mesa."
                },
                "6": {
                    "verse_nr": "6",
                    "verse": "Ginmawas dayon han Samaria hi Hadi Joram ngan gintirok an ngatanan niya nga kasondalohan."
                },
                "7": {
                    "verse_nr": "7",
                    "verse": "Nagpatugon hiya kan Hadi Josafat han Juda: \u201cKinmontra ha akon an hadi han Moab; maupod ka ba ha akon hin pakig-away ha iya?\u201d\nNagbaton hi Hadi Josafat, \u201cMaupod ako. Andam ako sugad ha imo, ngan sugad man an akon mga tawo ngan an akon mga kabayo."
                },
                "8": {
                    "verse_nr": "8",
                    "verse": "Hain man kita aagi hin pagsulong ha iya?\u201d\nNagbaton hi Joram, \u201cAn hilaba nga dalan ha kamingawan han Edom an aton aagian.\u201d"
                },
                "9": {
                    "verse_nr": "9",
                    "verse": "Sanglit nagburunyog hira Hadi Joram ngan an mga hadi han Juda ug Edom. Katapos hin pito ka adlaw nga pagbinaktas, naubosan hira hin tubig, ngan waray na gud nahisalin para han mga tawo o han mga kargahan nga hayop."
                },
                "10": {
                    "verse_nr": "10",
                    "verse": "\u201cTa, waray na kita mahihimo!\u201d nagsiring hi Hadi Joram. \u201cIgintubyan han GINOO ha mga kamot han hadi han Moab kita nga tulo!\u201d"
                },
                "11": {
                    "verse_nr": "11",
                    "verse": "Nagpakiana hi Hadi Josafat, \u201cMay-ada ba dinhe manaragna nga aton susugoon hin pagpakiana han GINOO?\u201d\nBinmaton in usa nga opisyal han mga sondalo ni Hadi Joram, \u201cAanhi hi Eliseo nga anak ni Safat. Kabulig hiya anay ni Elias.\u201d"
                },
                "12": {
                    "verse_nr": "12",
                    "verse": "Nagsiring hi Hadi Josafat, \u201cMatuod hiya nga manaragna.\u201d Sanglit nasingadto kan Eliseo an tulo nga kahadian."
                },
                "13": {
                    "verse_nr": "13",
                    "verse": "\u201cKay ano nga mabulig ako ha imo?\u201d ginsiring ni Eliseo an hadi han Israel. \u201cKadto ngan pakianhi an mga manaragna nga ginpakianhan han imo amay ug iroy.\u201d\nBinmaton hi Joram, \u201cAyaw gad! An GINOO man an nagtubyan ha amon nga tulo nga kahadian ha kamot han hadi han Moab.\u201d"
                },
                "14": {
                    "verse_nr": "14",
                    "verse": "Binmaton hi Eliseo, \u201cSugad nga buhi an GINOO nga akon gin-aalagad, diri unta ako manginginlabot ha imo kon diri la tungod hin pagtahod ko kan Hadi Josafat han Juda."
                },
                "15": {
                    "verse_nr": "15",
                    "verse": "Dad-i ako hin musikiro yana.\u201d\nSamtang nagtutukar han iya arpa an musikiro, inmabot kan Eliseo an gahom han GINOO"
                },
                "16": {
                    "verse_nr": "16",
                    "verse": "ngan nagsiring hiya, \u201cAmo ini an siring han GINOO: \u2018Lub-a niyo hin kali ini nga hinubsan nga sapa."
                },
                "17": {
                    "verse_nr": "17",
                    "verse": "Bisan kon diri kamo kumita hin uran o hangin, mapupuno hin tubig ini nga hinubsan nga sapa, ngan makakainom an iyo kabakahan, ngan an iyo kargahan nga mga hayop.\u2019\u201d"
                },
                "18": {
                    "verse_nr": "18",
                    "verse": "Ngan nagpadayon hi Eliseo, \u201cKundi masayon la para han GINOO ini nga buruhaton; padadag-on liwat kamo niya kontra han mga Moabita."
                },
                "19": {
                    "verse_nr": "19",
                    "verse": "Aagawon niyo an ngatanan nira nga magtahom nga pinaderan nga mga syudad; pupudlon niyo an ngatanan nira nga mga kahoy nga nabunga, tatak-opan an ngatanan nira nga mga burabod, ngan dadaoton an ngatanan nira nga maglangbo nga kaumhan pinaagi hin pagpasarangi han uma hin mga bato.\u201d"
                },
                "20": {
                    "verse_nr": "20",
                    "verse": "Pagkabuwas han aga, ha takna nga paghalad hin mga hayop nga tutuboron, inmawas in tubig tikang ha Edumea, ngan naluob an tuna."
                },
                "21": {
                    "verse_nr": "21",
                    "verse": "Pakabati la han mga Moabita nga inmabot hin pakiaway ha ira an tulo nga kahadian, gintawag an ngatanan nga mga tawo nga nakakadara na hin hinganiban, tikang han gimamagurangi ngadto han gimamanghori, ngan naghulat hira didto han pag-ultan."
                },
                "22": {
                    "verse_nr": "22",
                    "verse": "Han pagbangon nira han pagkabuwas han aga, sinirakan han adlaw an tubig, ngan mapula an tubig pagkit-on sugad hin dugo."
                },
                "23": {
                    "verse_nr": "23",
                    "verse": "\u201cDugo ito!\u201d naggoliat hira. \u201cBangin nag-inaraway ngan nagpinatayay yana an tulo nga mga hadi ug an ira kasondalohan! Tana, panikasi ta an ira kampo!\u201d"
                },
                "24": {
                    "verse_nr": "24",
                    "verse": "Kundi han pag-abot nira ha kampo, ginsulong hira han mga Israelita ngan inmisol hira. Nagpadayon paglanat an mga Israelita. Ginpatay nira an mga Moabita"
                },
                "25": {
                    "verse_nr": "25",
                    "verse": "ngan ginbungkag an ira mga syudad. Kon nalabay hira hin malangbo nga uma, naitsa ngadto han uma hin usa nga bato an kada Israelita, tubtob nga nagsarang in damo nga mga bato didto han mga kaumhan; gintak-opan liwat nira an mga burabod ngan ginpulod an mga kahoy nga nabunga. Ha kataposan, an kapital na la nga syudad han Kirhareset an nahibilin, ngan ginpalibotan ngan ginsulong ini han mga Israelita."
                },
                "26": {
                    "verse_nr": "26",
                    "verse": "Han pakasabot han hadi han Moab nga napipirde na hiya, nagpaupod hiya hin 700 nga mga mag-upay gumamit hin espada ngan nagpirit hiya hin pagtarop ha butnga han kaaway ngan pagkalagiw ngadto han hadi han Siria, kundi waray hiya pakahimo."
                },
                "27": {
                    "verse_nr": "27",
                    "verse": "Sanglit kinuha niya an iya suhag nga lalake nga sumurunod ha iya hin pagkahadi, ngan ha bawbaw han pader han syudad iginhalad hiya nga unong nga tutuboron ngadto han diyos han Moab. Nahadlok an mga Israelita, sanglit inmisol hira han syudad ngan inmoli ha ira kalugaringon nga nasod."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kinmadto kan Eliseo an balo nga asawa hin usa han mga manaragna ngan nagsiring, \u201cPatay na an akon bana! Maaram ka man nga tawo hiya nga mahadlokon han Dyos, kundi may nakadto ha akon nga tawo nga iya nautangan. Kinukuha niya an akon duha nga anak nga kalalaken-an basi maoripon nga bayad han utang han akon bana.\u201d"
                },
                "2": {
                    "verse_nr": "2",
                    "verse": "\u201cAno man an akon mabubuhat ha imo?\u201d pinmakiana hi Eliseo. \u201cSumati ako, ano pa in aada ha imo balay?\u201d\nBinmaton an balo, \u201cWaray na gud, labot hin usa nala nga gutiay nga tibod hin lana hin olibo.\u201d"
                },
                "3": {
                    "verse_nr": "3",
                    "verse": "\u201cPakadto ha imo mga kahigrani ngan huram ha ira hin damo nga mga tibod nga waray sulod,\u201d ginsiring hiya ni Eliseo."
                },
                "4": {
                    "verse_nr": "4",
                    "verse": "\u201cNiyan, pakadto ha sakob han balay ikaw ngan an imo mga anak nga kalalaken-an, sadhi an porta, ngan ipisa an lana ngadto han mga tibod. Ipiliw an kada tibod nga mapupuno.\u201d"
                },
                "5": {
                    "verse_nr": "5",
                    "verse": "Sanglit sinmulod han iya balay an babaye upod an iya mga anak nga kalalaken-an, ginsadhan an porta, ngan gin-ipis an lana ngadto han mga tibod nga gindara ha iya han iya mga anak."
                },
                "6": {
                    "verse_nr": "6",
                    "verse": "Han kapun-i na nira han ngatanan nga mga tibod, nagpakiana an babaye kon may-ada pa ba iba. \u201cKataposan na ito,\u201d binmaton an usa han iya mga anak. Ngan inmukoy pag-awas an lana."
                },
                "7": {
                    "verse_nr": "7",
                    "verse": "Binmalik hiya ngadto kan Eliseo nga manaragna nga nagsiring ha iya, \u201cIbaligya an lana ngan baydi an ngatanan niyo nga utang, ngan mamamay-ada pa sobra nga kwarta nga kabubuhian nimo ngan han imo mga anak.\u201d"
                },
                "8": {
                    "verse_nr": "8",
                    "verse": "Usa ka adlaw nasingadto ha Sunem hi Eliseo, diin naukoy in riko nga babaye. Gindapit niya hin pagkaon hi Eliseo"
                },
                "9": {
                    "verse_nr": "9",
                    "verse": "ngan tikang hadto didto na hiya nakaon ha iya balay kada pagkakadto niya ha Sunem. Nagsiring ha iya bana an babaye, \u201cMaaram ako nga baraan ini nga tawo nga agsob masinganhi ha aton."
                },
                "10": {
                    "verse_nr": "10",
                    "verse": "Paghimo kita hin gutiay nga kwarto ha atop, butangi naton hin higdaan, lamesa, lingkoran, ug suga, ngan makakapahuway hiya didto kada pagduduaw niya ha aton.\u201d"
                },
                "11": {
                    "verse_nr": "11",
                    "verse": "Usa ka adlaw binmalik ha Sunem hi Eliseo ngan sinmaka hiya ha iya kwarto hin pagpahuway."
                },
                "12": {
                    "verse_nr": "12",
                    "verse": "Ginsugo niya hi Gihasi nga iya surugoon hin pagtawag han babaye. Han pag-abot han babaye ngadto kan Eliseo"
                },
                "13": {
                    "verse_nr": "13",
                    "verse": "nagsiring hi Eliseo kan Gihasi, \u201cPakianhi hiya kon ano an akon igbabalos ha iya han ngatanan nga iya ginbuhat hin paghatag han aton mga kinahanglanon. Bangin maruyag hiya nga kumadto ako han hadi o han kapitan han kasondalohan ngan maghimangraw ako ha iya para ha iya.\u201d\nBinmaton an babaye, \u201cMay-ada na ako han ngatanan nga akon kinahanglan dinhe kaupod han akon mga tawo.\u201d"
                },
                "14": {
                    "verse_nr": "14",
                    "verse": "Nagpakiana kan Gihasi hi Eliseo, \u201cAno man ngay-an an akon mahihimo ha iya?\u201d\nBinmaton hiya, \u201cAda, waray hiya anak, ngan lagas na an iya bana.\u201d"
                },
                "15": {
                    "verse_nr": "15",
                    "verse": "\u201cPakanhia hiya,\u201d nagsugo hi Eliseo. Inmabot an babaye ngan tinmindog ha porta"
                },
                "16": {
                    "verse_nr": "16",
                    "verse": "ngan nagsiring ha iya hi Eliseo, \u201cHa sugad hini nga panahon han sunod nga tuig magkukugos ka hin anak nga lalake.\u201d\nNagsiring hiya, \u201cHa? Ayaw gad pagbinuwa. Tawo ka man han Dyos!\u201d"
                },
                "17": {
                    "verse_nr": "17",
                    "verse": "Kundi, sumala han iginsiring ni Eliseo, nag-anak hiya hin lalake han pagkasunod nga tuig ha amo nga takna nga ginsaad ni Eliseo."
                },
                "18": {
                    "verse_nr": "18",
                    "verse": "Han dako na an bata, usa ka aga ha panahon han kat-ani, kinmadto an bata kan iya tatay nga nakadto ha uma upod han mga mag-arani."
                },
                "19": {
                    "verse_nr": "19",
                    "verse": "Tigda la nga ginmoliat an bata kan iya tatay, \u201cMasakit an akon ulo! Masakit an akon ulo!\u201d\n\u201cIuli an bata ngadto kan iya nanay,\u201d nagsugo an amay."
                },
                "20": {
                    "verse_nr": "20",
                    "verse": "Gindara han surugoon ngadto han nanay an bata, nga ginpalingkod ha iya paa ngada han pagkaudto, ngan namatay an bata."
                },
                "21": {
                    "verse_nr": "21",
                    "verse": "Gindara an bata ni iya nanay ngadto han kwarto ni Eliseo, ginhayad ha higdaan, ginsadhan an porta, ngan linmakat an nanay."
                },
                "22": {
                    "verse_nr": "22",
                    "verse": "Niyan gintawag niya an iya bana ngan ginsiring, \u201cPakanhia in usa nga surugoon dara in usa nga asno. Kinahanglan kumadto ako kan Eliseo nga manaragna. Mabalik ako dayon.\u201d"
                },
                "23": {
                    "verse_nr": "23",
                    "verse": "\u201cKay ano nga makadto ka yana nga adlaw?\u201d nagpakiana an iya bana. \u201cDiri man yana Adlaw nga Iparahuway o pyesta han Bag-o nga Subang han Bulan.\u201d\n\u201cBisan la,\u201d binmaton hiya."
                },
                "24": {
                    "verse_nr": "24",
                    "verse": "Ngan ginpamunturahan niya an asno ngan ginsiring an surugoon, \u201cPalaksiha an asno ngan ayaw pagpahinaya, kon diri ko ikaw sidngon.\u201d"
                },
                "25": {
                    "verse_nr": "25",
                    "verse": "Sanglit linmakat hiya ngan nasingadto kan Eliseo ha Bukid Carmelo.\nHinkit-an hiya ni Eliseo nga hirayo pa hiya, ngan nagsiring hi Eliseo kan Gihasi nga iya surugoon, \u201cTan-awa tikanhi an babaye nga taga-Sunem!"
                },
                "26": {
                    "verse_nr": "26",
                    "verse": "Tapoa dayon ngan pangumostaha hiya, an iya bana, ngan an iya anak.\u201d\nGinsumatan han babaye hi Gihasi nga maupay man an ngatanan"
                },
                "27": {
                    "verse_nr": "27",
                    "verse": "kundi han pag-abot niya kan Eliseo yinmukbo hiya ha atubangan niya ngan kinaptan an iya mga tiil. Gin-iitirikwang na hiya ni Gihasi, kundi nagsiring hi Eliseo, \u201cPabay-i la hiya. Diri ka ba nakita nga mabidoon hin duro hiya? Ngan waray ako pagsumati hini han GINOO.\u201d"
                },
                "28": {
                    "verse_nr": "28",
                    "verse": "Nagsiring ha iya an babaye, \u201cInmaro ba ako ha imo hin anak? Diri ba ako nagsiring ha imo nga ayaw ako paglimbongi?\u201d"
                },
                "29": {
                    "verse_nr": "29",
                    "verse": "Inmatubang kan Gihasi hi Eliseo ngan ginsiring, \u201cDali! Dad-a an akon tungkod ngan lakat dayon. Ayaw gud pakighimangraw bisan kanay nga imo igkasugat, ngan ayaw pagbaton kon may magpakiana ha imo. Pasingadto dayon han balay ngan ipadapat ha bawbaw han bata an akon tungkod.\u201d"
                },
                "30": {
                    "verse_nr": "30",
                    "verse": "Nagsiring kan Eliseo an babaye, \u201cNagsusumpa ako han buhi nga GINOO ngan ha imo nga diri ako malakat kon diri ka umupod!\u201d Sanglit inmupod han babayi kan Eliseo."
                },
                "31": {
                    "verse_nr": "31",
                    "verse": "Nag-una hi Gihasi ngan ipinadapat ha bawbaw han bata an tungkod ni Eliseo, kundi waray gud tingog o tigaman hin kinabuhi. Sanglit binmalik hiya pakigkita kan Eliseo ngan nagsiring, \u201cWaray man pagmata an bata.\u201d"
                },
                "32": {
                    "verse_nr": "32",
                    "verse": "Han pag-abot ni Eliseo, hiya la an sinmulod han kwarto ngan hinkit-an nga hinayad ha higdaan an patay nga bata."
                },
                "33": {
                    "verse_nr": "33",
                    "verse": "Sinadhan niya an porta, ngan nag-ampo ngadto han GINOO."
                },
                "34": {
                    "verse_nr": "34",
                    "verse": "Katapos tinungbawan niya an bata ngan ibinutang an iya baba, mga mata, ngan mga kamot ha baba, mga mata, ngan mga kamot han bata. Han natugbaw hiya han bata, nagtikang pagpaso an lawas han bata."
                },
                "35": {
                    "verse_nr": "35",
                    "verse": "Binmuhat hi Eliseo, naglakatlakat ha kwarto, ngan binmalik pagtugbaw han bata. Sinmunga hin makapito an bata, ngan katapos, pinmukrat."
                },
                "36": {
                    "verse_nr": "36",
                    "verse": "Gintawag ni Eliseo hi Gihasi ngan ginpatawag niya an iroy han bata. Han pagsulod han babaye, nagsiring ha iya hi Eliseo, \u201cIini an imo anak.\u201d"
                },
                "37": {
                    "verse_nr": "37",
                    "verse": "Hinmapa an nanay ha iya tiilan; katapos, kinuha niya an iya anak ngan lumakat."
                },
                "38": {
                    "verse_nr": "38",
                    "verse": "Ha usa ka higayon, han may gutom ha bug-os nga tuna, binmalik ha Gilgal hi Eliseo. Samtang nagtututdo hiya han hugpo hin mga manaragna, nagpasugo hiya nga isun-ad an dako nga daba ngan mag-utan para ha ira."
                },
                "39": {
                    "verse_nr": "39",
                    "verse": "Nasingadto ha kaumhan in usa ha ira panguha hin mga utanon. Nakaagi hiya hin ihalas nga nakambod nga utanon ngan pinanguha niya an mga bunga tubtob han iya maakos. Gindara niya ini, gintirostiros, ngan gin-utan, bisan kon waray hiya kumilala kon mga ano adto."
                },
                "40": {
                    "verse_nr": "40",
                    "verse": "Gindurot an utan basi kaonon han mga tawo, kundi han pakatilaw la nira, ginmoliat hira kan Eliseo, \u201cMakahirilo ini!\u201d\u2014ngan waray gud hira mangaon."
                },
                "41": {
                    "verse_nr": "41",
                    "verse": "Inmaro hi Eliseo hin gutiay nga kan-on, iginbutang ngadto han daba, ngan nagsiring, \u201cIdurot ha ira an utan.\u201d Ngan waray may nahilo ha ira."
                },
                "42": {
                    "verse_nr": "42",
                    "verse": "Hin lain nga higayon, inmabot in tawo nga taga-Baalsalisa, nga nagdara kan Eliseo hin 20 ka bug-os nga tinapay nga hinimo han syahan nga inani nga sebada hadto nga tuig ngan pira ka upong han bag-o nga inani. Ginsugo ni Eliseo an iya surugoon nga ipakaon ini han hugpo hin mga manaragna"
                },
                "43": {
                    "verse_nr": "43",
                    "verse": "kundi binmaton hiya, \u201cMakakasadang ba ini hin usa ka gatos nga mga tawo?\u201d\nBinmaton hi Eliseo, \u201cIpakaon ito ha ira, kay nagsiring an GINOO nga mangangaon hira ngan may-ada pa masasalin.\u201d"
                },
                "44": {
                    "verse_nr": "44",
                    "verse": "Sanglit igindurot ha ira han surugoon an pagkaon, ngan sumala han iginsiring han GINOO, nangaon hira ngatanan ngan may-ada pa salin."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Tinahod gud ngan pinalabi han hadi han Siria hi Naaman nga kapitan han kasondalohan nga Siriahanon, kay pinaagi ha iya ginpadaog han GINOO an kasondalohan nga Siriahanon. Gamhanan hiya nga sondalo, kundi sanlahon hiya."
                },
                "2": {
                    "verse_nr": "2",
                    "verse": "Ha usa han ira mga pagsulong han Israel, nabihag han mga Siriahanon in babayehay nga Israelita, nga nahimo nga surugoon han asawa ni Naaman."
                },
                "3": {
                    "verse_nr": "3",
                    "verse": "Usa ka takna nagsiring ha iya agaron nga babaye ini nga babayehay, \u201cMaupay unta kon makakadto han manaragna nga nag-uokoy ha Samaria an akon agaron nga lalake! Tatambalon hiya han iya sakit.\u201d"
                },
                "4": {
                    "verse_nr": "4",
                    "verse": "Han pakabati hini ni Naaman, nasingadto hiya han hadi ngan ginsumatan niya han iginsiring han babayehay."
                },
                "5": {
                    "verse_nr": "5",
                    "verse": "Nagsiring an hadi, \u201cKadtoa an hadi han Israel ngan dad-a ha iya ini nga surat.\u201d\nSanglit linmakat hi Naaman dara in 30,000 ka bug-os nga salapi, 6,000 ka bug-os nga bulawan, ngan napulo nga magtahom nga mga panapton."
                },
                "6": {
                    "verse_nr": "6",
                    "verse": "Nasiring an surat nga iya dara: \u201cMagpapakilala kan Naaman nga akon opisyal ini nga surat. Karuyag ko nga tambalon mo hiya han iya sakit.\u201d"
                },
                "7": {
                    "verse_nr": "7",
                    "verse": "Han pakabasa la han surat han hadi han Israel, ginggisi niya an iya panapton ngan nagsiring, \u201cNaglalaom ba an hadi han Siria nga matatambal ko ini nga tawo? Naghuhunahuna ba hiya nga Dyos ako nga may gahom han kinabuhi ug kamatayon? Dayag ini nga nagbibiling la hiya hin pakiaway ha akon!\u201d"
                },
                "8": {
                    "verse_nr": "8",
                    "verse": "Han pakabati ni manaragna Eliseo han nahinabo, nagpatugon hiya han hadi: \u201cKay ano nga naguguol ka hin duro? Pakadia ha akon an tawo ngan pakikitaon ko hiya nga may-ada manaragna ha Israel!\u201d"
                },
                "9": {
                    "verse_nr": "9",
                    "verse": "Sanglit nasingadto hi Naaman upod an iya mga kabayo ngan karuwahe, ngan inmukoy hiya ha aragian han balay ni Eliseo."
                },
                "10": {
                    "verse_nr": "10",
                    "verse": "Nagsugo hin surugoon hi Eliseo nga sumatan hi Naaman nga kumadto ngan lumurop hiya ha Salog Jordan makapito, ngan mauupay an iya sakit."
                },
                "11": {
                    "verse_nr": "11",
                    "verse": "Kundi linmakat hi Naaman nga puno hin kasina ngan nasiring ha iya ngahaw, \u201cKasiring ko adto nga makadi hiya ha akon, mag-aampo ngadto ha GINOO nga iya Dyos, magpapandong han iya kamot ha bawbaw han akon sakit, ngan tatambalon ako!"
                },
                "12": {
                    "verse_nr": "12",
                    "verse": "Labot pa, diri ba mauruupay han bisan ano nga salog ha Israel an mga salog han Abana ug Farfar ha Damasco? Didto nala unta ako malurop ngan maupay!\u201d Sanglit tinmalikod ngan linmakat hiya nga puno in kasina."
                },
                "13": {
                    "verse_nr": "13",
                    "verse": "Dinmaop ha iya an iya mga surugoon ngan nagsiring, \u201cKon ginsugo ka han manaragna hin pagbuhat hin butang nga makuri, gintutuman mo ada. Yana, kay ano nga diri ka na la lumurop sumala han iya iginsiring, ngan maupay?\u201d"
                },
                "14": {
                    "verse_nr": "14",
                    "verse": "Sanglit linmugsong ha Jordan hi Naaman ngan linmurop hiya makapito sumala han iginsiring ni Eliseo, ngan naupay gud hiya. Nagmaupay ngan nagmahamis na an iya lawas sugad hin kanan bata."
                },
                "15": {
                    "verse_nr": "15",
                    "verse": "Binmalik hiya kan Eliseo upod an ngatanan niya nga mga tawo ngan nagsiring, \u201cYana maaram na ako nga waray iba nga diyos kundi an Dyos la han Israel; sanglit karawata gad inin akon regalo.\u201d"
                },
                "16": {
                    "verse_nr": "16",
                    "verse": "Binmaton hi Eliseo, \u201cSugad nga buhi an Dyos nga akon gin-aalagad, diri ako makarawat hin regalo.\u201d\nNagpirit hi Naaman nga karawton niya kundi dinmiri gud hiya."
                },
                "17": {
                    "verse_nr": "17",
                    "verse": "Sanglit nagsiring hi Naaman, \u201cKon diri ka makarawat han akon regalo, tagi ako hin tuna nga duha ka karga hin mula nga dadad-on ko hin pag-uli, kay tikang yana, diri na ako maghahalad ngadto hin iba nga diyos kundi ngadto la han GINOO."
                },
                "18": {
                    "verse_nr": "18",
                    "verse": "Sanglit naglalaom ako nga pasasayloon ako han GINOO kon paupdon ako han akon hadi ngadto ha templo ni Remon nga diyos han Siria, ngan magsingba ha iya. Waray ruhaduha nga pasasayloon ako han GINOO!\u201d"
                },
                "19": {
                    "verse_nr": "19",
                    "verse": "\u201cMaupay na la nga imo paglakat,\u201d nagsiring hi Eliseo. Ngan linmakat hi Naaman.\nHiraniay pa la an iya nalalaktan"
                },
                "20": {
                    "verse_nr": "20",
                    "verse": "han pakahunahuna ni Gihasi nga surugoon ni Eliseo, \u201cGinpalakat han akon agaron hi Naaman nga waray ngani pabayda hin bisan ano! Kinakarawat unta niya an ihinahatag ha iya hadto nga Siriahanon. Sugad nga buhi an GINOO, lalanaton ko hiya ngan kukuhaan ko hiya hin bisan ano.\u201d"
                },
                "21": {
                    "verse_nr": "21",
                    "verse": "Sanglit ginlanat niya hi Naaman. Han pakakita ni Naaman nga ginlalanat hiya hin tawo, hinmaw-as hiya han iya karuwahe hin pagtapo ha iya, ngan nagpakiana, \u201cAno na?\u201d"
                },
                "22": {
                    "verse_nr": "22",
                    "verse": "\u201cWaray gad,\u201d binmaton hi Gihasi. \u201cKundi ginsugo ako han akon agaron hin pagsumat ha imo nga yana pa gud la inmabot in duha nga kaapi han hugpo hin mga manaragna ha sagkahon nga nasod han Efraim, ngan karuyag niya nga tagan mo hira matulo ka yukot ka bug-os nga salapi ngan maduha nga magtahom nga mga panapton.\u201d"
                },
                "23": {
                    "verse_nr": "23",
                    "verse": "Binmaton hi Naaman, \u201cDad-a na la in unom ka yukot ka bug-os nga salapi.\u201d Nagpirit hi Naaman nga karawton ni Gihasi, iginsulod an salapi hin duha nga supot, ginhatag ini upod an duha nga magtahom nga mga panapton ha duha han iya mga surugoon, ngan ginsugo hira hin pag-una kan Gihasi, dara an iya mga regalo."
                },
                "24": {
                    "verse_nr": "24",
                    "verse": "Han pag-abot nira han pungtod nga gin-uokyan ni Eliseo, kinuha ni Gihasi an duha nga mga supot ngan gindara ha sakob han balay. Katapos ginpabalik niya an mga surugoon ni Naaman."
                },
                "25": {
                    "verse_nr": "25",
                    "verse": "Binmalik hiya ngadto han balay, ngan ginpakianhan hiya ni Eliseo, \u201cNasingain ka?\u201d\n\u201cDinhe gad la, ako,\u201d binmaton hiya."
                },
                "26": {
                    "verse_nr": "26",
                    "verse": "Kundi nagsiring hi Eliseo, \u201cWaray ba ako didto ha espiritu han paghaw-as han tawo han iya karuwahe hin pagtapo ha imo? Diri ini panahon hin pagkarawat hin kwarta ngan mga panapton, kakahoyan nga olibo ngan mga urubasan, mga karnero ngan mga baka, o mga surugoon!"
                },
                "27": {
                    "verse_nr": "27",
                    "verse": "Sanglit mahingangada ha imo an sanla ni Naaman, ngan tatap-onan han sanla ha kadayonan ikaw ngan an imo mga tulin!\u201d\nHan paglakat ni Gihasi, sanlahon na hiya\u2014sugad hin gapas kabusag an iya panit."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Nagsumbong kan Eliseo an hugpo hin mga manaragna nga iya gindudumara, \u201cGutiay hin duro an dapit nga amon inuokyan!"
                },
                "2": {
                    "verse_nr": "2",
                    "verse": "Tugoti kami hin pagkadto ha Jordan ngan pagpulod hin mga kahoy basi magtindog kami hin amon urokyan.\u201d\n\u201cPakadto kamo,\u201d binmaton hi Eliseo."
                },
                "3": {
                    "verse_nr": "3",
                    "verse": "Naghangyo in usa ha ira nga umupod ha ira hi Eliseo; tinmangdo hiya"
                },
                "4": {
                    "verse_nr": "4",
                    "verse": "ngan nagburunyog hira. Nagtikang hira pamulod hin mga kahoy han pag-abot nira ha Jordan."
                },
                "5": {
                    "verse_nr": "5",
                    "verse": "Samtang nagpupulod in usa ha ira, nahulog ha tubig an surab han iya parakol. Ginmoliat hiya kan Eliseo, \u201cAno an akon bubuhaton? Hinuram ko la adto!\u201d"
                },
                "6": {
                    "verse_nr": "6",
                    "verse": "Pinmakiana hi Eliseo, \u201cDiin kahulog?\u201d\nGinpakita hiya han tawo han dapit nga nahulogan, ngan inmutod hin sanga hi Eliseo, igin-itsa ito ha tubig, ngan linmutaw an surab han parakol."
                },
                "7": {
                    "verse_nr": "7",
                    "verse": "\u201cPurota,\u201d nagsugo hi Eliseo, ngan ginpurot han tawo."
                },
                "8": {
                    "verse_nr": "8",
                    "verse": "Nakig-away han Israel an hadi han Siria. Nakigsarabot hiya han iya mga opisyal, ngan nagpili hin dapit nga iya pagkakampohan."
                },
                "9": {
                    "verse_nr": "9",
                    "verse": "Kundi ginpatugonan ni Eliseo an hadi han Israel, ngan ginpahimatngonan an hadi nga diri humarani hito nga dapit, kay magama didto an mga Siriahanon."
                },
                "10": {
                    "verse_nr": "10",
                    "verse": "Sanglit ginpahimatngonan han hadi han Israel an mga tawo nga nag-uokoy didto nga magbantay hira. Nakadamo ini mahinabo."
                },
                "11": {
                    "verse_nr": "11",
                    "verse": "Nasamok an hunahuna han hadi han Siria; ginpatawag niya an iya mga opisyal ngan ginpakianhan hira, \u201cHin-o ha iyo in naugop han hadi han Israel?\u201d"
                },
                "12": {
                    "verse_nr": "12",
                    "verse": "Binmaton in usa ha ira, \u201cWaray, Harangdon nga Hadi. An manaragna, hi Eliseo, amo an parasumat han hadi han Israel han imo iginyayakan nga sekreto bisan didto han imo kalugaringon nga kwarto.\u201d"
                },
                "13": {
                    "verse_nr": "13",
                    "verse": "\u201cBilnga niyo hiya basi nakon ipadakop,\u201d nagsugo an hadi.\nNasumatan an hadi nga nakadto ha Dotan hi Eliseo."
                },
                "14": {
                    "verse_nr": "14",
                    "verse": "Nagpadara hiya hin damo nga kasondalohan upod in kakabayohan ngan mga karuwahe. Gab-i hira inmabot han bungto ngan ginpalibotan nira an Dotan."
                },
                "15": {
                    "verse_nr": "15",
                    "verse": "Sayo pa han pagkaaga, binmangon an surugoon ni Eliseo, ginmawas han balay, ngan kinmita han Siriahanon nga kasondalohan, upod an ira kakabayohan ngan mga karuwahe, nga nagpapalibot han bungto. Binmalik hiya ngan ginsiring hi Eliseo, \u201cWaray na mahihimo naton. Ginpalibotan na kita.\u201d"
                },
                "16": {
                    "verse_nr": "16",
                    "verse": "Binmaton hi Eliseo, \u201cAyaw kahadlok. Darudamo ha ira an naugop ha aton.\u201d"
                },
                "17": {
                    "verse_nr": "17",
                    "verse": "Ngan nag-ampo hiya, \u201cO GINOO, pukrata an iya mga mata, ngan pakitaa hiya.\u201d Pinamatian han GINOO an iya pag-ampo, ngan han paghangad han surugoon ni Eliseo, hinkit-an niya nga an ligid han pungtod luob na hin kakabayohan ngan mga karuwahe nga kalayo nga nagpapanalipod kan Eliseo."
                },
                "18": {
                    "verse_nr": "18",
                    "verse": "Han pagsulong na han mga Siriahanon, nag-ampo hi Eliseo, \u201cO GINOO, butaha ini nga mga tawo.\u201d Pinamatian han GINOO an iya pag-ampo ngan ginbuta hira."
                },
                "19": {
                    "verse_nr": "19",
                    "verse": "Ngan nasingadto ha ira hi Eliseo ngan nagsiring, \u201cDiri ini amo an dalan; diri ini amo an bungto nga iyo ginbibiling. Sunod ha akon ngan itututdo ko kamo han tawo nga iyo ginbibiling.\u201d Ngan gindara niya hira ngadto ha Samaria."
                },
                "20": {
                    "verse_nr": "20",
                    "verse": "Han paghisulod na nira han syudad, nag-ampo hi Eliseo, \u201cO GINOO, pukrata an ira mga mata, ngan pakitaa hira.\u201d Pinamatian han GINOO an iya pag-ampo; nagpakakita hira, ngan nakasabot hira nga nakadto na hira ha sakob han Samaria."
                },
                "21": {
                    "verse_nr": "21",
                    "verse": "Han pakakita han hadi han Israel han mga Siriahanon, nagpakiana hiya kan Eliseo, \u201cAno, pamamatayon ko ba hira?\u201d"
                },
                "22": {
                    "verse_nr": "22",
                    "verse": "\u201cAyaw,\u201d binmaton hiya. \u201cBisan ngani an mga sondalo nga imo nabihag ha pag-awayan diri angay nimo patayon. Pakaona ngan paimna hira, ngan pabalika hira ngadto han ira hadi.\u201d"
                },
                "23": {
                    "verse_nr": "23",
                    "verse": "Sanglit naghatag ha ira hin dako nga kombite an hadi han Israel; ngan katapos nira pangaon ngan panginom, ginpabalik niya hira ngadto han hadi han Siria. Tikang hadto waray na sumulong han tuna han Israel an mga Siriahanon."
                },
                "24": {
                    "verse_nr": "24",
                    "verse": "Paglabay hin panahon, ginpangulohan ni Hadi Benadad han Siria an bug-os niya nga kasondalohan ngan ginpalibotan nira an syudad han Samaria."
                },
                "25": {
                    "verse_nr": "25",
                    "verse": "Tungod hini nga pagsulong, makalilisang an gutom ha syudad, nga iginbaligya na hin 80 ka bug-os nga salapi an usa nga ulo hin asno, ngan lima ka bug-os nga salapi an usa hin tunga ka salmonan nga iti hin sarapati."
                },
                "26": {
                    "verse_nr": "26",
                    "verse": "Han paglabay han hadi han Israel hirani han pader han syudad, may ginmoliat ha iya nga babaye, \u201cBuligi ako, Harangdon nga Hadi!\u201d"
                },
                "27": {
                    "verse_nr": "27",
                    "verse": "Binmaton hiya, \u201cKon diri nabulig ha imo an GINOO, ano man an akon pakabulig ha imo? May-ada pa ba ako trigo o bino?"
                },
                "28": {
                    "verse_nr": "28",
                    "verse": "Ano an nakakasamok ha imo?\u201d\nBinmaton hiya, \u201cNaghangyo ha akon hadton usa ka adlaw ini nga babaye nga kakaonon namon an akon anak, ngan pagkabuwas an iya na man anak an amon kakaonon."
                },
                "29": {
                    "verse_nr": "29",
                    "verse": "Sanglit ginluto namon an akon anak ngan ginkaon. Pagkabuwas ginsiring ko hiya nga kakaonon na namon an iya anak, kundi gintago niya an iya anak.\u201d"
                },
                "30": {
                    "verse_nr": "30",
                    "verse": "Han pakabati hini han hadi, ginggisi niya an iya panapton tungod hin kabaraka, ngan hinkit-an hiya han mga tawo nga hirani han pader nga nakakasul-ot hiya hin sako ha ilarom han iya panapton."
                },
                "31": {
                    "verse_nr": "31",
                    "verse": "Nagsiring hiya, \u201cPatayon unta ako han Dyos kon diri mapugotan hi Eliseo yana nga adlaw!\u201d"
                },
                "32": {
                    "verse_nr": "32",
                    "verse": "Ngan nagsugo hiya hin surugoon pagkuha kan Eliseo.\nHini nga higayon nakadto ha iya balay hi Eliseo kaupod in katigurangan nga naduaw ha iya. Han waray pa aabot an sinugo han hadi, nagsiring ha katigurangan hi Eliseo, \u201cAn hadi nagsugo hin tawo hin pagpatay ha akon. Pag-abot han iya ginsugo, sadhi an porta ngan ayaw hiya pasudla. Masunod gud dayon ha iya an hadi.\u201d"
                },
                "33": {
                    "verse_nr": "33",
                    "verse": "Pakahuman la niya pagyakan, inmabot an hadi ngan nagsiring, \u201cAn GINOO an nagpadara ha aton hini nga kakurian! Sanglit diri na ako mahulat han iya kon ano an iya bubuhaton.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Binmaton hi Eliseo, \u201cPamatii an siring han GINOO! Hini nga takna buwas, makakapalit ka na ha merkado han Samaria hin mga duha ka gantang nga trigo o mga upat ka gantang nga sebada hin usa la ka bug-os nga salapi!\u201d"
                },
                "2": {
                    "verse_nr": "2",
                    "verse": "Nagsiring kan Eliseo an opisyal nga kaupod han hadi, \u201cDiri gud matutuman an iya ginsiring bisan pa kon buksan han GINOO an mga bintana ha langit!\u201d\nBinmaton hi Eliseo, \u201cMakita ka nga matutuman ini kundi diri ka hini makakakaon.\u201d"
                },
                "3": {
                    "verse_nr": "3",
                    "verse": "Nakadto ha gawas han mga ganghaan han syudad in upat nga mga sanlahon, ngan naggipasiringsiring hira, \u201cKay ano nga nag-iinukoy kita dinhe ngada han kamatay?"
                },
                "4": {
                    "verse_nr": "4",
                    "verse": "Diri na kinahanglan sumulod pa kita ha syudad, kay mapatay la kita didto hin gutom; kundi kon dinhe kita pag-inukoy mapatay la kita gihapon. Sanglit pakadto kita ha kampo han mga Siriahanon. Kon patayon kita nira, mapatay manla kita gihapon, kundi bangin talwason nira an aton mga kinabuhi.\u201d"
                },
                "5": {
                    "verse_nr": "5",
                    "verse": "Sanglit, han tipagsisirom na, napasingadto hira ha kampo han mga Siriahanon, kundi han pag-abot nira didto, waray man tawo nga ira hinkit-an."
                },
                "6": {
                    "verse_nr": "6",
                    "verse": "Ginpabati han GINOO an mga Siriahanon hin aringasa nga sugad hin nasulong nga damo nga kasondalohan upod in kakabayohan ngan mga karuwahe, ngan naghunahuna an mga Siriahanon nga nagsuhol an hadi han Israel han Hiteohanon ngan Ehiptohanon nga kahadian ngan han ira kasondalohan hin pagsulong ha ira."
                },
                "7": {
                    "verse_nr": "7",
                    "verse": "Sanglit nangalagiw hito nga gab-i an mga Siriahanon, ngan binayaan an ira mga tulda, mga kabayo, mga asno, ngan an kampo nga waray nira dara bisan ano."
                },
                "8": {
                    "verse_nr": "8",
                    "verse": "Han pag-abot han upat nga sanlahon ha ligid han kampo, sinmulod hira hin tulda, nangaon ngan nanginom, nanguha han salapi, bulawan, ug mga panapton nga ira hin-agian, ngan nagkalakat ngan gintago ini; katapos binmalik hira, sinmulod hin lain nga tulda, ngan ginbuhat nira sugad han ira ginbuhat han una."
                },
                "9": {
                    "verse_nr": "9",
                    "verse": "Kundi naggipasiringsiring hira, \u201cDiri ada maupay inin aton ginbubuhat. May-ada kita maupay nga sumat ngan kinahanglan diri naton paghilomon la ini. Kon humulat pa kita ngada han pagkaaga pagsumat hini, kakastigohon gud kita. Kadto kita yana dayon ngan sumati ta an mga opisyal han hadi!\u201d"
                },
                "10": {
                    "verse_nr": "10",
                    "verse": "Sanglit ginbayaan nira an kampo han mga Siriahanon, nasingadto ha syudad, ngan gintawag an mga gwardya han mga ganghaan, \u201cNasingadto kami han kampo han mga Siriahanon ngan waray kami hinkit-an o hinbatian nga tawo; hinigtan pa an mga kabayo ngan mga asno, ngan amo gud la gihapon an kahimtang han mga tulda nga binayaan han mga Siriahanon.\u201d"
                },
                "11": {
                    "verse_nr": "11",
                    "verse": "Iginpahibaro han mga gwardya an sumat, ngan iginsumat ini ha palasyo."
                },
                "12": {
                    "verse_nr": "12",
                    "verse": "Gab-i pa adto, kundi binmangon ha iya higdaan an hadi ngan nagsiring ha iya mga opisyal, \u201cSusumatan ko kamo han nahuhunahunaan han mga Siriahanon: Maaram hira nga gutom dinhe, sanglit binayaan nira an ira kampo ngan nanago ha ligid han kaumhan. Naghuhunahuna hira nga magawas kita han syudad pamiling hin pagkaon, ngan niyan dadakpon kita nira nga mga buhi ngan bibihagon an syudad.\u201d"
                },
                "13": {
                    "verse_nr": "13",
                    "verse": "Nagsiring in usa han iya mga opisyal, \u201cMagkakamatay manla gihapon an mga tawo dinhe ha syudad sugad hadton nagkamatay na. Sanglit pagsugo kita hin mga tawo nga masakay han lima nga kabayo nga nahibilin, basi hibaroan naton kon ano gud an nahinabo.\u201d"
                },
                "14": {
                    "verse_nr": "14",
                    "verse": "Nagpili hira hin mga tawo, ngan ginsugo hira han hadi pinasakay ha duha nga karuwahe upod an tugon pagkadto ngan panginano han nahinabo han kasondalohan nga Siriahanon."
                },
                "15": {
                    "verse_nr": "15",
                    "verse": "Nakaabot ha Jordan an mga tawo, ngan ira hinkit-an ha dalan an mga panapton ngan mga garamiton nga binayaan han mga Siriahanon han nangangalagiw hira. Niyan binmalik hira ngan nagsumat han hadi."
                },
                "16": {
                    "verse_nr": "16",
                    "verse": "Nagkagawas an mga tawo han Samaria ngan gintikasan nira an Siriahanon nga kampo. Ngan sumala han iginsiring han GINOO, iginbaligya hin usa la ka bug-os nga salapi an duha ka gantang nga giuupayi nga trigo o upat ka gantang nga sebada."
                },
                "17": {
                    "verse_nr": "17",
                    "verse": "Nahinabo nga ginsugo han hadi han Israel an opisyal nga naninimangno ha iya hin pagbantay han ganghaan han syudad. Ngan gintamaktamakan han mga tawo ini nga opisyal ngada han kamatay; namatay hiya sumala han igintagna ni Eliseo han pakigkita ha iya han hadi."
                },
                "18": {
                    "verse_nr": "18",
                    "verse": "Ginsumatan ni Eliseo an hadi nga hito nga takna han pagkabuwas ibabaligya ha merkado han Samaria hin usa la ka bug-os nga salapi in mga duha ka gantang nga giuupayi nga trigo o mga upat ka gantang nga sebada"
                },
                "19": {
                    "verse_nr": "19",
                    "verse": "nga ginbaton han opisyal, \u201cDiri gud ito mahinanabo\u2014bisan pa kon buksan han GINOO an mga bintana ha langit.\u201d Ngan binmaton hi Eliseo, \u201cMakita ka nga matutuman ini kundi diri ka hini makakakaon.\u201d"
                },
                "20": {
                    "verse_nr": "20",
                    "verse": "Ngan amo gud ini an nahinabo ha iya\u2014namatay hiya nga gintamaktamakan han mga tawo ha ganghaan han syudad."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Niyan ginsumatan ni Eliseo an babaye nga nag-ukoy ha Sunem, kanay anak iya ginbanhaw, nga magpapadara hin pito ka tuig nga gutom ha tuna an GINOO, ngan kinahanglan lumakat hiya upod an iya panimalay ngan mag-ukoy hin didto hin iba nga tuna."
                },
                "2": {
                    "verse_nr": "2",
                    "verse": "Gintuman niya an mga tugon ni Eliseo ngan linmakat upod an iya panimalay ngan nag-ukoy ha Filistia hin pito ka tuig."
                },
                "3": {
                    "verse_nr": "3",
                    "verse": "Katapos han pito ka tuig, binmalik hiya ha Israel, ngan nasingadto han hadi hin paghangyo nga iuli ha iya an iya balay ngan an iya tuna."
                },
                "4": {
                    "verse_nr": "4",
                    "verse": "Hin-agian niya an hadi nga nakikighimangraw kan Gihasi nga surugoon ni Eliseo; karuyag mahibaro an hadi han mga milagro ni Eliseo."
                },
                "5": {
                    "verse_nr": "5",
                    "verse": "Samtang nagsusumat han hadi hi Gihasi kon gin-unan-o ni Eliseo hin pagbanhaw hin patay nga tawo, naghangyo han hadi an babaye hiunong han iya balay ug tuna. Nagsiring ha hadi hi Gihasi, \u201cHarangdon nga Hadi, amo ini an babaye ngan amo ini an iya anak nga ginbanhaw ni Eliseo!\u201d"
                },
                "6": {
                    "verse_nr": "6",
                    "verse": "Ha pagbaton han mga pakiana han hadi, ginpamatud-an han babaye an sumat ni Gihasi, sanglit nagtawag an hadi hin usa nga opisyal ngan gintugon nga iuli ha babaye an ngatanan nga iya katigayonan, upod an mga abot han iya kaumhan sulod han pito ka tuig nga nakadto hiya ha lain nga tuna."
                },
                "7": {
                    "verse_nr": "7",
                    "verse": "Nasingadto ha Damasco hi Eliseo ha panahon nga masakit hi Hadi Benadad han Siria. Han kasumati han hadi nga nakadto hi Eliseo"
                },
                "8": {
                    "verse_nr": "8",
                    "verse": "nagsiring hiya kan Hasael nga usa han iya mga opisyal, \u201cPagdara hin regalo ngadto han manaragna ngan hangyoa hiya hin pagpakiana han GINOO kon mag-uupay pa ba ako o diri.\u201d"
                },
                "9": {
                    "verse_nr": "9",
                    "verse": "Sanglit ginkargahan ni Hasael han ngatanan nga giuupayi nga mga abot han Damasco in 40 nga mga kamelyo, ngan nasingadto kan Eliseo. Han pagkakita la nira, nagsiring hi Hasael, \u201cGinsugo ako ni Hadi Benadad nga imo surugoon hin pagpakiana ha imo kon mag-uupay pa ba hiya han iya sakit o diri.\u201d"
                },
                "10": {
                    "verse_nr": "10",
                    "verse": "Binmaton hi Eliseo, \u201cNagpadayag ha akon an GINOO nga mamamatay hiya; kundi kadtoa ngan sumati nga mag-uupay hiya.\u201d"
                },
                "11": {
                    "verse_nr": "11",
                    "verse": "Niyan tinutokan ni Eliseo hi Hasael hin matarom nga siplat tubtob nga waray mahimurayaw hi Hasael, ngan dayon nagtangis hi Eliseo."
                },
                "12": {
                    "verse_nr": "12",
                    "verse": "\u201cKay ano nga nagtatangis ka man?\u201d nagpakiana hi Hasael.\nBinmaton hi Eliseo, \u201cKay maaram ako han makangingirhat nga mga karat-an nga pagbubuhaton mo ha mga tawo han Israel. Susunogon mo an ira mga kota, pamamatayon an giuupayi nira nga mga batan-on nga kalalaken-an, pagtitirostiroson mo an ira kabataan, ngan wawakayon mo an ira mga burod nga kababayen-an.\u201d"
                },
                "13": {
                    "verse_nr": "13",
                    "verse": "\u201cKay hin-o gud ako nga magigin gamhanan?\u201d nagpakiana hi Hasael. \u201cDiri ngani ako kinikilala.\u201d\nBinmaton hi Eliseo, \u201cNagpakita ha akon an GINOO nga maghahadi ka han Siria.\u201d"
                },
                "14": {
                    "verse_nr": "14",
                    "verse": "Binmalik kan Benadad hi Hasael nga ginpakianhan han hadi, \u201cAno an siring ni Eliseo?\u201d\nBinmaton hi Hasael, \u201cNagsumat hiya ha akon nga mag-uupay ka gud.\u201d"
                },
                "15": {
                    "verse_nr": "15",
                    "verse": "Kundi han pagkabuwas kinmuha hin taplak hi Hasael, ginhulos ini ngan igintahob han nawong han hadi basi mamatay hiya.\nNgan sinmaliwan kan Benadad hi Hasael hin pagkahadi han Siria."
                },
                "16": {
                    "verse_nr": "16",
                    "verse": "Dida han ikalima ka tuig han pagkahadi han Israel ni Joram nga anak ni Acab, nahimo nga hadi han Juda hi Joram nga anak ni Josafat."
                },
                "17": {
                    "verse_nr": "17",
                    "verse": "An iya panuigon 32 han pagtikang han iya pagkahadi, ngan naghadi hiya ha Jerusalem hin walo ka tuig."
                },
                "18": {
                    "verse_nr": "18",
                    "verse": "Anak ni Acab an iya asawa, ngan sugad han panimalay ni Acab ginsunod niya an magraot nga mga paagi han mga hadi han Israel. Nakasala hiya han GINOO"
                },
                "19": {
                    "verse_nr": "19",
                    "verse": "kundi diri buot magbungkag han Juda an GINOO, kay nagsaad hiya kan David nga iya surugoon nga magpapadayon hin paghadi an iya mga tulin."
                },
                "20": {
                    "verse_nr": "20",
                    "verse": "Ha panahon han pagkahadi ni Joram, sinmupil han Juda an Edumea ngan naglugaring hin ginhadian."
                },
                "21": {
                    "verse_nr": "21",
                    "verse": "Sanglit kinmadto ha Sair hi Joram upod an ngatanan niya nga mga karuwahe, diin ginpalibotan hira han Edomitanhon nga kasondalohan. Kundi ha gab-i nakagawas ngan nakakalagiw hiya ngan an mga kapitan han iya mga karuwahe, ngan nangalagiw ngadto han ira mga puroy-anan an iya mga sondalo."
                },
                "22": {
                    "verse_nr": "22",
                    "verse": "Tikang hadto an Edumea diri na sakop han Juda. Hini ngahaw nga panahon sinmupil liwat an syudad han Libna."
                },
                "23": {
                    "verse_nr": "23",
                    "verse": "Nahisurat an iba pa nga nabuhat ni Joram dida han Kasaysayan han Kahadian han Juda."
                },
                "24": {
                    "verse_nr": "24",
                    "verse": "Namatay hi Joram ngan iginlubong hiya didto han hadianon nga mga lubnganan ha syudad ni David, ngan sinmaliwan ha iya hin pagkahadi hi Ahasias nga iya anak."
                },
                "25": {
                    "verse_nr": "25",
                    "verse": "Dida han ika-12 ka tuig han pagkahadi han Israel ni Joram nga anak ni Acab, nahimo nga hadi han Juda hi Ahasias nga anak ni Joram."
                },
                "26": {
                    "verse_nr": "26",
                    "verse": "Baynte dos an iya panuigon han pagtikang niya hin pagkahadi, ngan naghadi hiya ha Jerusalem hin usa ka tuig. Hi Atalia nga apo nga babaye ni Hadi Omri han Israel amo an iroy niya."
                },
                "27": {
                    "verse_nr": "27",
                    "verse": "Tungod nga naumagad hi Ahasias ni Hadi Acab, nakasala han GINOO hi Ahasias sugad gud han ginbuhat han panimalay ni Acab."
                },
                "28": {
                    "verse_nr": "28",
                    "verse": "Inmupod kan Hadi Joram han Israel hi Hadi Ahasias hin pakig-away kan Hadi Hasael han Siria. Nag-araway ha Ramot ha Galaad an mga kasondalohan, ngan nasamad hi Joram ha pag-awayan."
                },
                "29": {
                    "verse_nr": "29",
                    "verse": "Binmalik hiya ha syudad han Jezrael hin pagtambal han iya kasamdan, ngan nasingadto hin pagduaw ha iya hi Ahasias."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Niyan gintawag ni Eliseo in usa han batan-on nga mga manaragna ngan ginsiring niya, \u201cPag-andam ngan pakadto ha Ramot ha Galaad. Dad-a ini nga tibod hin lana hin olibo"
                },
                "2": {
                    "verse_nr": "2",
                    "verse": "ngan ha pag-abot mo didto, pamilnga hi Jehu nga anak ni Josafat ngan apo ni Nimsi. Dad-a hiya ngadto hin hilit nga kwarto nga hirayo han iya mga kaurosa."
                },
                "3": {
                    "verse_nr": "3",
                    "verse": "Bub-i an iya ulo hini nga lana hin olibo, ngan siring, \u2018Nasiring an GINOO nga gindidihogan ka niya nga hadi han Israel.\u2019 Katapos palagiw dayon; ayaw gud paglangan.\u201d"
                },
                "4": {
                    "verse_nr": "4",
                    "verse": "Sanglit kinmadto ha Ramot an batan-on nga manaragna"
                },
                "5": {
                    "verse_nr": "5",
                    "verse": "diin may-ada katirok an mga opisyal han kasondalohan. Nagsiring hiya, \u201cHarangdon nga pangulo, may mensahe ako ha imo.\u201d Nagpakiana hi Jehu, \u201cHin-o ha amon an ginhihimangrawan mo?\u201d\n\u201cIkaw, harangdon nga pangulo,\u201d binmaton hiya."
                },
                "6": {
                    "verse_nr": "6",
                    "verse": "Niyan sinmulod han balay hira nga duha, ngan ginbubo han batan-on nga manaragna ha ulo ni Jehu an lana hin olibo ngan nagsiring, \u201cNasiring an GINOO nga Dyos han Israel: \u2018Gindidihogan ko ikaw nga hadi han akon mga tawo nga Israelita."
                },
                "7": {
                    "verse_nr": "7",
                    "verse": "Kinahanglan nga patayon mo an hadi nga imo agaron, an anak ni Acab, basi ako makabulos kan Jezebel tungod han pagpataya niya han akon mga manaragna ngan han iba ko nga mga surugoon."
                },
                "8": {
                    "verse_nr": "8",
                    "verse": "Mapatay an ngatanan nga sakop han panimalay ngan mga tulin ni Acab; pupuohon ko an ngatanan nga kalalaken-an ha iya panimalay, batan-on ug lagas."
                },
                "9": {
                    "verse_nr": "9",
                    "verse": "Bubuhaton ko ha iya panimalay an ginbuhat ko han mga panimalay hi Hadi Jeroboam ug Hadi Baasa han Israel."
                },
                "10": {
                    "verse_nr": "10",
                    "verse": "Diri ilulubong hi Jezebel; kakaonon hin mga ayam an iya lawas didto ha katunaan han Jezrael.\u2019\u201d Katapos niya pagsiring hini, binmaya han kwarto an batan-on nga manaragna ngan pinmalagiw."
                },
                "11": {
                    "verse_nr": "11",
                    "verse": "Binmalik hi Jehu ha iya igkasi mga opisyal nga nagpakiana ha iya, \u201cKumusta man? Ano ba an tuyo ha imo hadto nga lurong?\u201d\n\u201cMaaram na kamo han iya tuyo,\u201d binmaton hi Jehu."
                },
                "12": {
                    "verse_nr": "12",
                    "verse": "\u201cDiri, diri kami maaram,\u201d binmaton hira. \u201cSumati kami han iya iginsiring!\u201d\n\u201cGinsumatan ako nga nasiring an GINOO: \u2018Gindidihogan ko ikaw nga hadi han Israel,\u2019\u201d binmaton hi Jehu."
                },
                "13": {
                    "verse_nr": "13",
                    "verse": "Ha gilayon ginbitad han iya igkasi mga opisyal didto ha bawbaw han balitang han hagdan an ira mga kurugpos nga gintindogan ni Jehu; nagtrompeta, ngan naggogliat hira, \u201cHadi na hi Jehu!\u201d"
                },
                "14": {
                    "verse_nr": "14",
                    "verse": "Niyan nakiaway kan Hadi Joram hi Jehu. Nakadto ha Jezrael an hadi, diin nagpatambal hiya han iya kasamdan han pakig-away niya ha Ramot kontra kan Hadi Hasael han Siria. Sanglit nagsiring hi Jehu ha iya igkasi mga opisyal, \u201cKon naugop kamo ha akon, talinguhaa niyo nga waray gud makagawas han syudad hin pagkadto ngan pagsumat han mga tawo ha Jezrael.\u201d"
                },
                "15": {
                    "verse_nr": "15",
                    "verse": "Niyan nakiaway kan Hadi Joram hi Jehu. Nakadto ha Jezrael an hadi, diin nagpatambal hiya han iya kasamdan han pakig-away niya ha Ramot kontra kan Hadi Hasael han Siria. Sanglit nagsiring hi Jehu ha iya igkasi mga opisyal, \u201cKon naugop kamo ha akon, talinguhaa niyo nga waray gud makagawas han syudad hin pagkadto ngan pagsumat han mga tawo ha Jezrael.\u201d"
                },
                "16": {
                    "verse_nr": "16",
                    "verse": "Ngan sinmakay hiya han iya karuwahe ngan ginmikan ngadto ha Jezrael. Waray pa kauupay hi Joram, ngan nakadto hi Hadi Ahasias han Juda, naduaw ha iya."
                },
                "17": {
                    "verse_nr": "17",
                    "verse": "Hinkit-an han gwardya nga nakadto han lantawan ha Jezrael, hi Jehu ngan an iya mga tawo nga nadaop ha ira. Ginmoliat hiya, \u201cMay-ada mga dikabayo nga tipakanhi!\u201d\nNagbaton hi Joram, \u201cPagsugo hin dikabayo hin panginano kon mga sangkay o mga kaaway ba hira.\u201d"
                },
                "18": {
                    "verse_nr": "18",
                    "verse": "Nangabayo hin pagtapo kan Jehu an sinugo, ngan nagsiring ha iya, \u201cKaruyag mahibaro an hadi kon sangkay ka ba nga nakanhi.\u201d\nBinmaton hi Jehu, \u201cWaray ka hini labot; sunod ha akon.\u201d\nNagsumat an gwardya han lantawan nga an sinugo nakaabot ngadto han hugpo kundi diri na hiya mabalik."
                },
                "19": {
                    "verse_nr": "19",
                    "verse": "Nagsugo liwat hin lain nga nagpakiana kan Jehu han amo gihapon nga pakiana. Binmaton liwat hi Jehu, \u201cWaray ka hini labot, sunod ha akon.\u201d"
                },
                "20": {
                    "verse_nr": "20",
                    "verse": "Nagsumat na liwat an gwardya nga nakaabot han hugpo an sinugo kundi diri na hiya mabalik. Ngan nagsiring liwat hiya, \u201cSugad hin tuyaw magpadalagan han iya karuwahe an puno han hugpo, sugad gud kan Jehu!\u201d"
                },
                "21": {
                    "verse_nr": "21",
                    "verse": "\u201cAndama an akon karuwahe,\u201d nagsugo hi Joram. Sinmakay hiya ngan hi Hadi Ahasias, ha ira kalugaringon nga mga karuwahe, ngan gintapo nira hi Jehu. Ginkatapo hiya nira ha uma nga gintag-iya anay ni Nabot."
                },
                "22": {
                    "verse_nr": "22",
                    "verse": "\u201cKalinaw ba an imo tuyo hin pagkanhi?\u201d nagpakiana ha iya hi Joram.\n\u201cUunanhon hin pagkamay-ada kalinaw,\u201d binmaton hi Jehu, \u201cnga may-ada pa mga pagdiwata ngan pagsingba hin mga diyosdiyos nga gintikangan ni Jezebel nga iroy mo?\u201d"
                },
                "23": {
                    "verse_nr": "23",
                    "verse": "\u201cPaglingo ini, Ahasias!\u201d Ginmoliat hi Joram, pinatalikod niya an iya karuwahe ngan pinmalagiw."
                },
                "24": {
                    "verse_nr": "24",
                    "verse": "Hinulbot ni Jehu an iya pana ngan ginpana niya hi Joram ha bug-os niya nga kusog. Naigo ha bungkog hi Joram ngan tinmahos han iya kasingkasing an pana. Natumba nga patay hi Joram ha iya karuwahe"
                },
                "25": {
                    "verse_nr": "25",
                    "verse": "ngan nagsiring hi Jehu kan Badecer nga iya kabulig, \u201cKuhaa an iya lawas ngan ilabog ngadto han uma nga gintag-iya anay ni Nabot. Panumdom nga han nagsasakay kita ha luyo ni Acab nga amay ni Hadi Joram, nagyakan hini nga mga pulong kontra kan Acab an GINOO"
                },
                "26": {
                    "verse_nr": "26",
                    "verse": "\u2018Hinkit-an ko kakulop an pagpatay kan Nabot ngan han iya mga anak nga kalalaken-an. Ngan nagsasaad ako nga kakastigohon ko ikaw dinhe hini ngahaw nga uma.\u2019 Sanglit kuhaa an lawas ni Joram,\u201d ginsugo ni Jehu an iya kabulig, \u201cngan ilabog ngadto han uma nga gintag-iya anay ni Nabot, sumala han iginsiring han GINOO.\u201d"
                },
                "27": {
                    "verse_nr": "27",
                    "verse": "Hinkit-an ni Hadi Ahasias an nahinabo, sanglit pinmalagiw hiya ha iya karuwahe tipakadto ha bungto han Betagan, ngan ginlanat hiya ni Jehu. \u201cPataya liwat hiya!\u201d nagsugo hi Jehu han iya mga tawo, ngan ginsamad hiya nira samtang nasakay hiya han iya karuwahe tipasagka ngadto ha Gub, hirani han bungto han Jeblaam. Kundi nakahimo pa hiya hin pagpadayon tubtob nga nakaabot hiya ha syudad han Megido, diin namatay hiya."
                },
                "28": {
                    "verse_nr": "28",
                    "verse": "Iginbalik han iya mga opisyal an iya lawas ngadto ha Jerusalem sakay han iya karuwahe, ngan iginlubong hiya didto han hadianon nga mga lubnganan ha Syudad ni David."
                },
                "29": {
                    "verse_nr": "29",
                    "verse": "Nahimo nga hadi han Juda hi Ahasias dida han ika-11 ka tuig han pagkahadi han Israel ni Joram nga anak ni Acab."
                },
                "30": {
                    "verse_nr": "30",
                    "verse": "Han pag-abot ha Jezrael ni Jehu, hinbatian na ni Jezebel an nahinabo. Nagpahusay hiya han iya mga mata ngan nag-ayad han iya buhok ngan tinmamod ha bintana han palasyo."
                },
                "31": {
                    "verse_nr": "31",
                    "verse": "Han nasulod han ganghaan hi Jehu, ginmoliat hi Jezebel, \u201cIkaw nga Simbri! Ikaw nga parapamatay! Kay ano nga aanhi ka?\u201d"
                },
                "32": {
                    "verse_nr": "32",
                    "verse": "Hinmangad hi Jehu ngan ginmoliat, \u201cHin-o an naugop ha akon?\u201d Tinamuran hiya ha bintana hin duha o tulo nga mga yunuko"
                },
                "33": {
                    "verse_nr": "33",
                    "verse": "ngan ginsiring hira ni Jehu, \u201cIlabog ha ubos hi Jezebel!\u201d Iginlabog hiya ha ubos, ngan nagtabsik an iya dugo ngada han pader ngan han mga kabayo. Ginpataraan ni Jehu an iya lawas han iya mga kabayo ug karuwahe"
                },
                "34": {
                    "verse_nr": "34",
                    "verse": "sinmulod hi Jehu han palasyo, ngan kinmaon. Dida na hiya sumiring, \u201cKuhaa ito nga maraot nga babaye ngan ilubong hiya kay anak man hiya hin hadi.\u201d"
                },
                "35": {
                    "verse_nr": "35",
                    "verse": "Kundi an mga tawo nga kinmadto hin paglubong unta ha iya waray makaagi han lawas labot han tul-an han iya ulo, ngan an mga tul-an han iya mga kamot ngan mga tiil."
                },
                "36": {
                    "verse_nr": "36",
                    "verse": "Pagsumati nira hini kan Jehu, nagsiring hiya, \u201cAmo ini an iginsiring han GINOO nga mahinanabo dida han paghimangraw niya kan Elias nga iya surugoon: \u2018Kakaonon hin kaayaman an lawas ni Jezebel didto ha katunaan han Jezrael."
                },
                "37": {
                    "verse_nr": "37",
                    "verse": "Magsasarang didto sugad hin tai an iya patay nga lawas, ngan waray na gud makilala ha iya.\u2019\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "May-ada 70 nga mga anak nga kalalaken-an ni Hadi Acab nga nag-uokoy ha syudad han Samaria. Nagsurat hi Jehu ngan ginpadad-an niya an mga punoan han syudad, an mga dumagko nga mga tuminungnong, ngan an mga magmarangno han mga anak ni Acab. Amo ini an surat"
                },
                "2": {
                    "verse_nr": "2",
                    "verse": "\u201cKamo an mga tinaporan han mga anak han hadi, ngan may niyo mga karuwahe, mga kabayo, mga hinganiban, ngan mga pinaderan nga mga syudad. Sanglit ha pakakarawat niyo hini nga surat"
                },
                "3": {
                    "verse_nr": "3",
                    "verse": "pagpili kamo han gimamaupayi han mga anak han hadi, himoa hiya nga hadi, ngan pakiaway hin pagpanalipod ha iya.\u201d"
                },
                "4": {
                    "verse_nr": "4",
                    "verse": "Nahadlok hin duro an mga punoan han Samaria. Nagsiring hira, \u201cUunanhon ta hin pakaato kan Jehu nga waray ngani makaato hi Hadi Joram o hi Hadi Ahasias?\u201d"
                },
                "5": {
                    "verse_nr": "5",
                    "verse": "Sanglit nagpadara kan Jehu hini nga mensahe an mga opisyal nga tinaporan han palasyo ngan an opisyal nga tinaporan han syudad, upod an dumagko nga mga tuminungnong ngan an mga magmarangno han mga anak: \u201cMga surugoon kami nimo, ngan andam kami hin pagbuhat han bisan ano nga imo isisiring. Kundi diri kami maghihimo nga hadi hin bisan hin-o; buhata an imo ginhuhunahuna nga maupay.\u201d"
                },
                "6": {
                    "verse_nr": "6",
                    "verse": "Nagpadara ha ira hin lain nga surat hi Jehu: \u201cKon naugop kamo ha akon, ngan andam hin pagtuman han akon mga sugo, dad-a niyo ha akon ngadto ha Jezrael buwas ha sugad hini nga takna an mga ulo han mga anak nga kalalaken-an ni Hadi Acab.\u201d Gindudumara han dumagko nga mga tuminungnong han Samaria an 70 nga mga anak nga kalalaken-an ni Acab."
                },
                "7": {
                    "verse_nr": "7",
                    "verse": "Han pakakarawat nira han surat ni Jehu, ginpamatay han mga pangulo han Samaria an ngatanan nga 70 nga mga anak nga kalalaken-an ni Acab, iginsulod hin mga alat an ira mga ulo, ngan ginpadara ngadto kan Jehu didto ha Jezrael."
                },
                "8": {
                    "verse_nr": "8",
                    "verse": "Han kasumati kan Jehu nga inmabot na an mga ulo han mga anak ni Acab, nagsugo hiya nga tambakon hira hin duha ka pundok didto ha ganghaan han syudad, ngan pabay-an ngada han pagkaaga."
                },
                "9": {
                    "verse_nr": "9",
                    "verse": "Han aga na nasingadto ha ganghaan hi Jehu ngan nagsiring ha mga tawo nga nakadto, \u201cAko an naglarang hin paglingo kan Hadi Joram ngan pagpatay ha iya; waray kamo kasal-anan. Kundi hin-o an nagpatay hini ngatanan?"
                },
                "10": {
                    "verse_nr": "10",
                    "verse": "Sabuta niyo nga matutuman an ngatanan nga iginsiring han GINOO hiunong han panimalay ni Acab. Gintuman han GINOO an iya iginsaad kan Elias nga iya manaragna.\u201d"
                },
                "11": {
                    "verse_nr": "11",
                    "verse": "Sanglit ginpatay ni Jehu an ngatanan nga kauropdan ni Acab nga nag-uokoy ha Jezrael, ngan an ngatanan nga mga opisyal, suok nga kasangkayan, ngan kapadian ni Acab; waray ha ira nahisalin nga buhi."
                },
                "12": {
                    "verse_nr": "12",
                    "verse": "Binayaan ni Jehu an Jezrael ngan kinmadto hiya ha Samaria. Dida ha dalan, ha dapit nga tinatawag \u201cKampo han mga Magmarangno hin mga Karnero,\u201d"
                },
                "13": {
                    "verse_nr": "13",
                    "verse": "iginkatapo niya in pira nga kauropdan ni anay Hadi Ahasias han Juda, ngan ginpakianhan hira, \u201cHira hin-o kamo?\u201d\n\u201cKauropdan kami ni Ahasias,\u201d binmaton hira. \u201cTikadto kami ha Jezrael hin pagduaw han mga anak ni Rayna Jezebel ngan han iba han hadianon nga panimalay.\u201d"
                },
                "14": {
                    "verse_nr": "14",
                    "verse": "Nagsugo han iya mga tawo hi Jehu, \u201cDad-a hira nga buhi!\u201d Gindakop hira, ngan ginpamatay hirani hin luong. Kwarentay dos hira ngatanan, ngan waray ha ira nahisalin nga buhi."
                },
                "15": {
                    "verse_nr": "15",
                    "verse": "Nagpadayon hin paglakat hi Jehu, ngan ha dalan gintapo hiya ni Jonadab nga anak ni Recab. Nangumosta ha iya hi Jehu nga nagsiring, \u201cKinasingkasing ba an imo pakigsangkay ha akon, sugad han akon pakigsangkay ha imo?\u201d\n\u201cOo,\u201d binmaton hi Jonadab.\n\u201cKon sugad, paglamano kita,\u201d binmaton hi Jehu. Naglamano hira, ngan ginbuligan hiya ni Jehu hin pagsakay han karuwahe"
                },
                "16": {
                    "verse_nr": "16",
                    "verse": "ngan nagsiring, \u201cUpod ha akon ngan makita ka han akon pagsingba han GINOO.\u201d Ngan nag-upod hira hin pagsakay ngadto ha Samaria."
                },
                "17": {
                    "verse_nr": "17",
                    "verse": "Han pag-abot nira didto, pinamatay ni Jehu an ngatanan nga kauropdan ni Acab, nga waray gud isinalin bisan usa. Amo ini an iginsiring han GINOO kan Elias."
                },
                "18": {
                    "verse_nr": "18",
                    "verse": "Gintirok ni Jehu an mga tawo han Samaria, ngan nagsiring ha ira, \u201cGin-alagad ni Hadi Acab an diyos nga hi Baal, kundi labaw pa an akon pag-alagad ha iya."
                },
                "19": {
                    "verse_nr": "19",
                    "verse": "Tiroka an ngatanan nga mga manaragna ni Baal, an ngatanan nga nasingba ha iya, ngan an ngatanan nga iya kapadian. Waray hini baribad kay may-ada ako dako nga halad nga tutuboron nga ipapahinungod ko kan Baal, ngan papatayon an bisan hin-o nga diri tumampo.\u201d (Pasangil la ini ni Jehu basi niya pamatayon an ngatanan nga mga nasingba kan Baal.)"
                },
                "20": {
                    "verse_nr": "20",
                    "verse": "Niyan nagsugo hi Jehu, \u201cIsangyaw in adlaw hin pagsingba hin pagpasidungog kan Baal!\u201d Ginhimo an pasangyaw"
                },
                "21": {
                    "verse_nr": "21",
                    "verse": "ngan ginpahibaro ni Jehu an bug-os nga tuna han Israel. Inmabot an ngatanan nga nasingba kan Baal; waray gud bisan usa nga nahigawas. Sinmulod hira ngatanan ha templo ni Baal, nga napuno an templo tikang ha usa nga kataposan ngadto ha luyo."
                },
                "22": {
                    "verse_nr": "22",
                    "verse": "Niyan ginsugo ni Jehu an padi nga tinaporan han baraan nga mga panapton nga igawas ini ngan ipanhatag ha mga maniringba."
                },
                "23": {
                    "verse_nr": "23",
                    "verse": "Katapos hito, sinmulod han templo hi Jehu upod hi Jonadab nga anak ni Recab, ngan nagsiring hi Jehu ha mga tawo didto, \u201cTalinguhaa nga an mga nasingba la kan Baal an aanhi, ngan waray makasulod nga nasingba han GINOO.\u201d"
                },
                "24": {
                    "verse_nr": "24",
                    "verse": "Ngan sinmulod hiya ngan hi Jonadab hin paghalad kan Baal hin mga halad ngan mga hayop nga tutuboron. Iginbutang niya nga daan ha gawas han templo in 80 ka tawo, ngan gintugon hira, \u201cKinahanglan pamatayon niyo ngatanan ini nga mga tawo; babaydan han iya kinabuhi an bisan hin-o nga tumugot hin pagpakalagiw hin usa ha ira!\u201d"
                },
                "25": {
                    "verse_nr": "25",
                    "verse": "Han pakahalad na ni Jehu han mga hayop nga tutuboron, ginsiring niya dayon an mga gwardya ngan mga opisyal, \u201cSulod na ngan pamataya hira ngatanan; ayaw gud papalagiwa in bisan hin-o!\u201d Sinmulod hira nga mga hinulbot an mga espada, ginpamatay an ngatanan nga maniringba, ngan gindanas ha gawas an ira mga lawas. Niyan sinmulod hira ha surusakob nga baraan nga kwarto han templo"
                },
                "26": {
                    "verse_nr": "26",
                    "verse": "iginggawas an baraan nga harigi nga nakadto, ngan ginsunog nira."
                },
                "27": {
                    "verse_nr": "27",
                    "verse": "Sanglit ginbungkag nira an baraan nga harigi ngan an templo, ngan ginhimo ito nga urohan\u2014nga ngada yana urohan la gihapon."
                },
                "28": {
                    "verse_nr": "28",
                    "verse": "Amo ito an paagi nga ginamit ni Jehu hin pagpuo han pagsingba kan Baal ha Israel."
                },
                "29": {
                    "verse_nr": "29",
                    "verse": "Kundi ginsubad niya an sala ni Hadi Jeroboam nga nagtutdo han Israel ha pakasala hin pagsingba han bulawan nga mga baka nga iya gintindog ha Betel ngan ha Dan."
                },
                "30": {
                    "verse_nr": "30",
                    "verse": "Nagsiring kan Jehu an GINOO, \u201cGinbuhat mo ha mga tulin ni Acab an ngatanan nga karuyag ko ipabuhat ha imo. Sanglit nagsasaad ako ha imo nga maghahadi han Israel an imo mga panimalay ngadto han ikaupat nga katulinan.\u201d"
                },
                "31": {
                    "verse_nr": "31",
                    "verse": "Kundi nagpasibaya hi Jehu hin pagsugot hin kinasingkasing han balaod han GINOO nga Dyos han Israel; ginsunod lugod niya an paagi ni Jeroboam nga nagtutdo han Israel ha pakasala."
                },
                "32": {
                    "verse_nr": "32",
                    "verse": "Hadto nga panahon nagtikang an GINOO hin pag-iban han katunaan han Israel. Nasakop ni Hadi Hasael han Siria an ngatanan nga katunaan nga Israelita"
                },
                "33": {
                    "verse_nr": "33",
                    "verse": "ha sinirangan han Jordan, tubtob gud ha bungto han Aroer ha Salog Arnon ha timogan\u2014sakob hini an mga katunaan han Galaad ug Basan, diin gin-ukyan han mga tribo ni Gad, Ruben, ug Manases."
                },
                "34": {
                    "verse_nr": "34",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Jehu, upod an iya mga pakiaway."
                },
                "35": {
                    "verse_nr": "35",
                    "verse": "Namatay hiya ngan iginlubong ha Samaria, ngan sinmaliwan ha iya hini pagkahadi hi Joacaz nga iya anak."
                },
                "36": {
                    "verse_nr": "36",
                    "verse": "Naghadi han Israel hi Jehu hin 28 ka tuig. Didto hiya pag-ukoy ha Samaria."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Han paghibaro la ni Atalia nga iroy ni Hadi Ahasias, nga ginpatay an iya anak, ginpapatay dayon niya an ngatanan nga kaapi han hadianon nga panimalay."
                },
                "2": {
                    "verse_nr": "2",
                    "verse": "Hi Joas la nga anak ni Ahasias an waray kamatay. Gin-iiparatay na hiya upod han iba, kundi gintago hiya ni Joseba nga iya dada. (Anak hiya nga babaye ni Hadi Joram ngan bugto hiya ni Ahasias.) Gindara niya ngadto han higdaan nga kwarto han Templo hi Joas ngan an iya paramangno, ngan gintago hiya, sanglit waray hiya kamatay."
                },
                "3": {
                    "verse_nr": "3",
                    "verse": "Ginmangnoan niya hin unom ka tuig an bata ngan gintago niya ha Templo, samtang nagpapangulo nga rayna hi Atalia."
                },
                "4": {
                    "verse_nr": "4",
                    "verse": "Kundi dida han ikapito ka tuig, ginpakuha ni Joyada nga padi an mga opisyal nga tinaporan han mga gwardya han hadi ngan an mga gwardya han palasyo, ngan ginpakadto hira ha Templo, diin ginpasumpa hira niya nga umuyon hira han iya plano. Katapos, iginpakita niya ha ira hi Joas nga anak ni Hadi Ahasias"
                },
                "5": {
                    "verse_nr": "5",
                    "verse": "ngan iginhatag ha ira ini nga mga sugo: \u201cKon kumanhi kamo hin pagbuhat han iyo katungdanan ha Adlaw nga Iparahuway, magbabantay han palasyo an usa han ikatulo nga hugpo ha iyo"
                },
                "6": {
                    "verse_nr": "6",
                    "verse": "magbabantay ha Ganghaan han Sur in lain liwat nga ikatulo nga hugpo ngan magbabantay han ganghaan kaupod han iba nga mga gwardya in lain pa nga ikatulo nga hugpo."
                },
                "7": {
                    "verse_nr": "7",
                    "verse": "Magbabantay han Templo ha pagpanalipod han hadi an duha nga hugpo nga waray turno ha Adlaw nga Iparahuway."
                },
                "8": {
                    "verse_nr": "8",
                    "verse": "Babantayan niyo hi Hadi Joas, nga daan andam an iyo mga espada, ngan ayaw niyo hiya bayai bisan mapakain hiya. Kinahanglan patayon niyo an bisan hin-o nga humarani ha iyo.\u201d"
                },
                "9": {
                    "verse_nr": "9",
                    "verse": "Ginsugot han mga opisyal an mga sugo ni Joyada, ngan gindara ngadto ha iya an ira mga tawo\u2014adton mga waray turno ha Adlaw nga Iparahuway ngan adton mga may-ada turno."
                },
                "10": {
                    "verse_nr": "10",
                    "verse": "Iginhatag niya ha mga opisyal an mga bangkaw ngan mga taming ni Hadi David, nga gintago ha Templo"
                },
                "11": {
                    "verse_nr": "11",
                    "verse": "ngan iginbutang niya an mga tawo, nga nagdadara han ira mga espada, palibot han sinirangan nga ligid han Templo, hin pagpanalipod han hadi."
                },
                "12": {
                    "verse_nr": "12",
                    "verse": "Ngan gindara ha gawas ni Joyada hi Joas, iginbutang ha iya ulo an korona, ngan iginhatag ha iya an balaod hin pagkahadi. Niyan gindihogan hiya ngan iginpasangyaw hiya nga hadi. Nagparakpak ngan nangogliat an mga tawo, \u201cMabuhi an hadi!\u201d"
                },
                "13": {
                    "verse_nr": "13",
                    "verse": "Hinbatian ni Rayna Atalia an aringasa han mga gwardya ngan han mga tawo, sanglit nagdagmit hiya ngadto ha Templo diin nagtirok an kadam-an."
                },
                "14": {
                    "verse_nr": "14",
                    "verse": "Hinkit-an niya didto an bag-o nga hadi nga natindog ha ligid han harigi ha aragian han Templo, sugad han nabatasan. Ginlilibotan hiya han mga opisyal ngan han mga paratrompeta, ngan nangogogliat nga malipayon an ngatanan nga mga tawo ngan nagtrotrompeta. Ginggisi ni Atalia an iya mga panapton ngan ginmoliat, \u201cMga maglingo kamo! Mga maglingo kamo!\u201d"
                },
                "15": {
                    "verse_nr": "15",
                    "verse": "Diri karuyag ni Joyada nga patayon hi Atalia didto ha dapit han Templo, sanglit nagsugo hiya han mga opisyal han kasondalohan, \u201cDad-a hiya ha gawas didto ha butnga han mga rungbay hin mga gwardya, ngan pataya an bisan hin-o nga magpasipara hin pagtalwas ha iya.\u201d"
                },
                "16": {
                    "verse_nr": "16",
                    "verse": "Gindakop hiya nira, gindara ngadto ha palasyo, pinaagi han Ganghaan han Kabayo ngan didto ginpatay hiya."
                },
                "17": {
                    "verse_nr": "17",
                    "verse": "Pinaagi han sagdon ni Joyada nga hadi ngan han mga tawo, naghimo hira hin ginsaaran ha GINOO nga magigin mga tawo hira han GINOO; ngan ginhimo liwat in ginsaaran para han hadi ngan han mga tawo."
                },
                "18": {
                    "verse_nr": "18",
                    "verse": "Nasingadto ha templo ni Baal an mga tawo hin pagbungkag han templo; ginruba nira didto an mga altar ngan an mga ladawan, ngan ginpatay hi Matan nga padi ni Baal didto ha atubangan han mga altar.\nBinutangan ni Joyada hin mga gwardya an Templo"
                },
                "19": {
                    "verse_nr": "19",
                    "verse": "ngan niyan binmunyog han hadi an mga opisyal, an mga gwardya han hadi, an mga gwardya han palasyo, ngan hi Joyada tikang ha Templo ngadto ha palasyo, nga ginsusunod han ngatanan nga mga tawo. Sinmulod an hadi pinaagi han Ganghaan han Gwardya, ngan linmingkod ha trono."
                },
                "20": {
                    "verse_nr": "20",
                    "verse": "Malipayon an ngatanan nga mga tawo, ngan mamingaw an syudad, katapos pagpataya kan Atalia didto ha palasyo."
                },
                "21": {
                    "verse_nr": "21",
                    "verse": "Pito ka tuig an panuigon ni Joas han paghadi niya han Juda."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Dida han ikapito ka tuig han pagkahadi han Israel ni Hadi Jehu, nahimo nga hadi han Juda hi Joas, ngan naghadi hiya ha Jerusalem hin 40 ka tuig. Hi Sebia nga taga syudad han Berseba an iroy niya."
                },
                "2": {
                    "verse_nr": "2",
                    "verse": "Ginbuhat niya an nakakalipay han GINOO ha bug-os niya nga kinabuhi, kay gintutdoan hiya ni Joyada nga padi."
                },
                "3": {
                    "verse_nr": "3",
                    "verse": "Kundi waray niya pamungkaga an pagano nga mga dapit hin pagsingba, ngan nagpadayon an mga tawo hin paghalad didto hin mga hayop nga tutuboron ngan pagsunog hin insyenso."
                },
                "4": {
                    "verse_nr": "4",
                    "verse": "Gintawag ni Joas an kapadian ngan ginsugo hira nga tirokon an kwarta nga bayad han mga paghalad ha Templo, pati an mga bayad han kada adlaw nga mga paghalad ngan an kwarta nga huyayag nga hatag han mga tawo."
                },
                "5": {
                    "verse_nr": "5",
                    "verse": "An tagsa nga padi amo an magtitirok han kwarta nga hatag han mga tawo nga iya ginmamangnoan, ngan gagamiton ini hin pag-ayad han Templo, sumala han pagkinahanglan."
                },
                "6": {
                    "verse_nr": "6",
                    "verse": "Kundi ngada han ika-23 ka tuig nga pagkahadi ni Joas waray la gihapon matikangi han kapadian an pag-ayad han Templo."
                },
                "7": {
                    "verse_nr": "7",
                    "verse": "Sanglit gintawag niya hi Joyada ngan an iba nga kapadian ngan ginpakianhan hira, \u201cKay ano nga diri kamo nag-aayad han Templo? Tikang yana diri na kamo magtitipig han kwarta nga iyo kinakarawat kinahanglan ihatag ito niyo ha akon basi makag-ayad kita han Templo.\u201d"
                },
                "8": {
                    "verse_nr": "8",
                    "verse": "Inmuyon hini an kapadian, ngan inmuyon liwat hira ngan an hadi an magdumara han pag-ayad han Templo."
                },
                "9": {
                    "verse_nr": "9",
                    "verse": "Niyan kinmuha hin kahon hi Joyada, ginbuhoan an takop, ngan iginbutang ini ha ligid han altar, ha tuo nga ligid ha pagsulod mo han Templo. Amo an nagsusulod ngada han kahon an kapadian nga nagbabantay han portahan han Templo han ngatanan nga kwarta nga iginhahatag han mga nasingba."
                },
                "10": {
                    "verse_nr": "10",
                    "verse": "Kon damo na ngani an kwarta ha sulod han kahon, naabot an sekretaryo han hadi ngan an Labaw nga Padi, gin-iihap an kwarta ngan isinusulod ha mga supot."
                },
                "11": {
                    "verse_nr": "11",
                    "verse": "Katapos mahilista an kadamo han kwarta, ihinahatag nira an kwarta ngadto ha mga tawo nga tinaporan han trabaho ha Templo, ngan sinusuholan nira an mga panday, an mga magtirindog"
                },
                "12": {
                    "verse_nr": "12",
                    "verse": "an mga parasemento, ngan an mga paratabas hin bato, ipinapalit han kahoy ngan han mga bato nga ginagamit ha mga pag-ayad, ngan ibinabayad han iba pa nga mga kinahanglanon."
                },
                "13": {
                    "verse_nr": "13",
                    "verse": "Kundi waray han kwarta ginagamit hin pagbayad hin paghimo hin salapi nga mga kupa, mga makaong, mga trompeta o mga garamiton hin pag-andam han mga suga, o bisan ano nga garamiton nga salapi o bulawan."
                },
                "14": {
                    "verse_nr": "14",
                    "verse": "Ginagamit an kwarta hin pagsuhol han mga nagtratrabaho ngan pagpalit han mga kinahanglanon han mga pag-ayad."
                },
                "15": {
                    "verse_nr": "15",
                    "verse": "Tangkod hin duro an mga tawo nga tinaporan han trabaho, sanglit waray na hira pagkinahanglana nga maghatag hira hin kasayoran han kwarta nga ira kinarawat."
                },
                "16": {
                    "verse_nr": "16",
                    "verse": "Diri upod dinhe an kwarta nga hatag para han mga halad hin paglukat ngan han mga halad tungod hin sala; bahin ini han kapadian."
                },
                "17": {
                    "verse_nr": "17",
                    "verse": "Hadto nga panahon ginsulong ni Hadi Hasael han Siria an syudad han Gat ngan nakuha an syudad. Niyan naglarang hiya hin pagsulong han Jerusalem."
                },
                "18": {
                    "verse_nr": "18",
                    "verse": "Kinuha ni Hadi Joas han Juda an ngatanan nga mga halad nga iginhalad ngadto han GINOO nira Hadi Josafat, Joram, ug Ahasias nga mga una ha iya, upod an kalugaringon niya nga mga halad, ngan an ngatanan nga bulawan ha mga hirimosan han Templo ngan han palasyo, ngan iginpadara ini nga regalo kan Hadi Hasael. Niyan binmaya han Jerusalem hi Hadi Hasael."
                },
                "19": {
                    "verse_nr": "19",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Hadi Joas."
                },
                "20": {
                    "verse_nr": "20",
                    "verse": "Ginlingo hi Hadi Joas han iya ngahaw mga opisyal ngan ginpatay hiya ni Josacar nga anak ni Semaat ug ni Josabad nga anak ni Somer. Ginpatay hiya didto han balay nga gintindog ha Milo, ha dalan nga nalugsong tipakadto ha Sila. Iginlubong hi Joas didto han hadianon nga mga lubnganan ha Syudad ni David, ngan sinmaliwan ha iya hin pagkahadi hi Amasias nga iya anak."
                },
                "21": {
                    "verse_nr": "21",
                    "verse": "Ginlingo hi Hadi Joas han iya ngahaw mga opisyal ngan ginpatay hiya ni Josacar nga anak ni Semaat ug ni Josabad nga anak ni Somer. Ginpatay hiya didto han balay nga gintindog ha Milo, ha dalan nga nalugsong tipakadto ha Sila. Iginlubong hi Joas didto han hadianon nga mga lubnganan ha Syudad ni David, ngan sinmaliwan ha iya hin pagkahadi hi Amasias nga iya anak."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Dida han ika-23 ka tuig nga pagkahadi han Juda ni Joas nga anak ni Ahasias, nahimo nga hadi han Israel hi Joacas nga anak ni Jehu, ngan naghadi ini hiya ha Samaria hin 17 ka tuig."
                },
                "2": {
                    "verse_nr": "2",
                    "verse": "Nakasala hiya han GINOO sugad kan Hadi Jeroboam nga una ha iya, ngan gintutdoan niya hin pakasala an Israel; waray gud hiya bumaya han iya magraot nga mga binuhatan."
                },
                "3": {
                    "verse_nr": "3",
                    "verse": "Sanglit nasina han Israel an GINOO, ngan tinugotan niya nga magpadayon hira Hadi Hasael han Siria ug Benadad nga iya anak hin pagpirde han Israel."
                },
                "4": {
                    "verse_nr": "4",
                    "verse": "Niyan nag-ampo ha GINOO hi Joacas, ngan pinamatian han GINOO an iya pag-ampo, kay hinkit-an han GINOO nga gintatalumpigos han hadi han Siria an mga Israelita."
                },
                "5": {
                    "verse_nr": "5",
                    "verse": "Ginpadad-an han GINOO an Israel hin pangulo nga nagtalwas ha ira ha mga Siriahanon, sanglit nagkamay-ada kalinaw an mga Israelita, sugad hadto anay."
                },
                "6": {
                    "verse_nr": "6",
                    "verse": "Kundi waray gihapon nira bayai an mga sala nga igintutdo ni Hadi Jeroboam han Israel kundi nagpadayon lugod hin pakasala; ngan nagpabilin ha Samaria an ladawan han diyosa nga Asera."
                },
                "7": {
                    "verse_nr": "7",
                    "verse": "Waray na nahibilin han kasondalohan ni Joacas labot hin 50 nga mga dikabayo, 10 nga mga karuwahe, ngan 10,000 nga mga sondalo, kay ginpamatay han hadi han Siria an iba ha ira; nga gintamaktamakan hira sugad hin tapotapo."
                },
                "8": {
                    "verse_nr": "8",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Joacas, ngan an ngatanan nga iya pakiaway."
                },
                "9": {
                    "verse_nr": "9",
                    "verse": "Namatay hiya ngan iginlubong ha Samaria, ngan sinmaliwan ha iya hin pagkahadi hi Joas nga iya anak."
                },
                "10": {
                    "verse_nr": "10",
                    "verse": "Dida han ika-37 ka tuig nga pagkahadi han Juda ni Hadi Joas, nahimo nga hadi han Israel hi Joas nga anak ni Joacas, ngan naghadi ini hiya ha Samaria hin 17 ka tuig."
                },
                "11": {
                    "verse_nr": "11",
                    "verse": "Nakasala liwat hiya ha GINOO ngan nagsunod han magraot nga mga binuhatan ni Hadi Jeroboam nga nagtutdo han Israel hin pakasala."
                },
                "12": {
                    "verse_nr": "12",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Joas, lakip an iya pakiaway kontra kan Hadi Amasias han Juda."
                },
                "13": {
                    "verse_nr": "13",
                    "verse": "Namatay hi Joas ngan iginlubong didto han hadianon nga mga lubnganan ha Samaria, ngan sinmaliwan ha iya hin pagkahadi hi Jeroboam II nga iya anak."
                },
                "14": {
                    "verse_nr": "14",
                    "verse": "Nasakit hin grabe hi Eliseo nga manaragna, ngan han tikamaratay na hiya, dinmuaw ha iya hi Hadi Joas han Israel. Nagsiring an hadi nga nagtatangis, \u201cAmay ko, amay ko! Ikaw an madig-on nga nanalipod han Israel!\u201d"
                },
                "15": {
                    "verse_nr": "15",
                    "verse": "Ginsugo hiya ni Eliseo, \u201cKuha hin bawog ngan mga udyong hin pana.\u201d Kinuha ini ni Joas"
                },
                "16": {
                    "verse_nr": "16",
                    "verse": "ngan ginpaandam ha iya ni Eliseo. Ginbingat han hadi an bawog, ngan kinaptan ni Eliseo an mga kamot han hadi."
                },
                "17": {
                    "verse_nr": "17",
                    "verse": "Niyan, ha pagsugot han iginsiring han manaragna, inabrehan han hadi an bintana nga naatubang ha Siria. \u201cPana na!\u201d nagsugo hi Eliseo. Han pakapana gudla han hadi, sinmiring an manaragna, \u201cIkaw an pana han GINOO, nga igdadaog niya han Siria. Aawayon mo didto ha Afek an mga Siriahanon tubtob nga pirdehon mo hira.\u201d"
                },
                "18": {
                    "verse_nr": "18",
                    "verse": "Niyan ginsugo ni Eliseo an hadi hin pagkuha han iba nga mga udyong ngan ipana ini ha tuna. Pinmana ha tuna an hadi hin makatulo, ngan inmukoy."
                },
                "19": {
                    "verse_nr": "19",
                    "verse": "Nakapasina ini kan Eliseo, ngan ginsiring niya an hadi, \u201cUnta napana ka hin makalima o makaunom, ngan imo gud an bug-os nga pagdarag-on kontra han mga Siriahanon; kundi yana pipirdehon mo hira hin makatulo la.\u201d"
                },
                "20": {
                    "verse_nr": "20",
                    "verse": "Namatay hi Eliseo ngan iginlubong.\nKada tuig nababatasan han mga hugpo hin mga Moabita hin pagsulong han tuna han Israel."
                },
                "21": {
                    "verse_nr": "21",
                    "verse": "Usa ka higayon dida hin paglubong, hinkit-an in usa hini nga mga hugpo, ngan iginlabog nala han mga maglurubong an minatay ngadto han lubnganan ni Eliseo, ngan nagdadlagan hira. Han pagdapat gudla han lawas dida han mga tul-an ni Eliseo, nabuhi an minatay ngan tinmukdaw."
                },
                "22": {
                    "verse_nr": "22",
                    "verse": "Gintalumpigos an mga Israelita ni Hadi Hasael han Siria ha bug-os nga panahon nga pagkahadi ni Joacas"
                },
                "23": {
                    "verse_nr": "23",
                    "verse": "kundi nalooy ngan pinmaid ha ira an GINOO. Waray hiya tumugot nga mapuo an Israel, kundi ginbuligan hira, tungod han iya ginsaaran kan Abraham, Isaac, ug Jacob. Waray gud hiya mahingalimot han iya mga tawo."
                },
                "24": {
                    "verse_nr": "24",
                    "verse": "Dida han kamatay ni Hadi Hasael han Siria, nahimo nga hadi hi Benadad nga iya anak."
                },
                "25": {
                    "verse_nr": "25",
                    "verse": "Niyan ginpirde nakatulo ni Hadi Joas han Israel hi Benadad, ngan nabawi an mga syudad nga nabihag ni Benadad ha panahon han pagkahadi ni Joacas nga amay ni Joas."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Dida han ikaduha ka tuig nga pagkahadi han Israel ni Joas nga anak ni Joacas, nahimo nga hadi han Juda hi Amasias nga anak ni Joas."
                },
                "2": {
                    "verse_nr": "2",
                    "verse": "Baynte singko an iya panuigon han pagtikang niya hin pagkahadi, ngan naghadi hiya ha Jerusalem hin 29 ka tuig. Iroy niya hi Joadan nga taga-Jerusalem."
                },
                "3": {
                    "verse_nr": "3",
                    "verse": "Ginbuhat niya an nakakalipay han GINOO, kundi diri hiya sugad kan Hadi David nga iya ginikanan; ginbuhat lugod niya an ginbuhat ni Joas nga iya amay."
                },
                "4": {
                    "verse_nr": "4",
                    "verse": "Waray niya bungkaga an pagano nga mga dapit hin pagsingba, ngan nagpadayon an mga tawo hin paghalad didto hin mga hayop nga tutuboron ngan pagsunog hin insyenso."
                },
                "5": {
                    "verse_nr": "5",
                    "verse": "Han marig-on na ha kagamhanan hi Amasias, pinamatay niya an mga opisyal nga nagpatay han iya amay nga hadi."
                },
                "6": {
                    "verse_nr": "6",
                    "verse": "Waray niya pataya an ira mga anak kundi gintuman an iginsugo han GINOO dida han Balaod ni Moises: \u201cDiri papatayon an mga kag-anak tungod han mga sala han ira mga anak, ngan diri papatayon an mga anak tungod han mga sala han ira mga kag-anak; papatayon in tawo tungod hin sala nga iya ginbuhat.\u201d"
                },
                "7": {
                    "verse_nr": "7",
                    "verse": "Ginpatay ni Amasias didto ha Kahamub-an han Asin nga timogan han Dagat nga Patay in 10,000 nga mga sondalo nga Edomitanhon; ginbihag niya ha pag-awayan an syudad han Sela, ngan ginngaranan ini nga Jokteel, nga amo pa gihapon an ngaran ngada yana."
                },
                "8": {
                    "verse_nr": "8",
                    "verse": "Niyan nagsugo hi Amasias hin mga tawo ngadto kan Hadi Joas han Israel, hin pagsumat nga karuyag ni Hadi Amasias hin pakig-atubang ha iya didto ha pag-awayan."
                },
                "9": {
                    "verse_nr": "9",
                    "verse": "Kundi ginpadara ni Joas ini nga baton: \u201cUsa ka higayon didto ha Bukid Libano, nagpatugon in sapinit ngadto hin sidro: \u2018Ipaasawa an imo anak nga babaye ha akon anak nga lalake.\u2019 Linmabay in mapintas nga mananap ngan gintamaktamakan an sapinit."
                },
                "10": {
                    "verse_nr": "10",
                    "verse": "Amasias, ginpirde mo na an mga Edomitanhon, ngan mapinahitas-on ka na yana. Igo nala an imo bantog ngan pahuway na ha balay. Kay ano nga nag-aaghat ka pa hin kasamok nga magdadara la ini hin karat-an ha imo ngan han imo mga tawo?\u201d"
                },
                "11": {
                    "verse_nr": "11",
                    "verse": "Kundi waray pamati hi Amasias, sanglit ginmawas hi Hadi Joas upod an iya mga tawo ngan pinakiawayan hi Hadi Amasias didto ha Betsemes ha Juda."
                },
                "12": {
                    "verse_nr": "12",
                    "verse": "Napirde an kasondalohan ni Amasias, ngan namalagiw ha ira mga puroy-anan an ngatanan nga iya kasondalohan."
                },
                "13": {
                    "verse_nr": "13",
                    "verse": "Ginbihag ni Joas hi Amasias, ginsulong an Jerusalem, ngan ginruba an pader han syudad tikang ha Ganghaan Efraim ngadto han Ganghaan Kanto, nga mga 200 ka metro an kahilaba."
                },
                "14": {
                    "verse_nr": "14",
                    "verse": "Ginkuha niya an ngatanan nga salapi ug bulawan nga iya hin-agian, ngan an ngatanan nga garamiton han Templo ngan an ngatanan nga mga manggad han palasyo, ngan gindara ini han pagbalik niya ngadto ha Samaria. Nagdara liwat hiya hin mga tawo nga iya hindakpan."
                },
                "15": {
                    "verse_nr": "15",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Joas, lakip an iya pakiaway kontra kan Hadi Amasias han Juda."
                },
                "16": {
                    "verse_nr": "16",
                    "verse": "Namatay hi Joas ngan iginlubong didto han hadianon nga mga lubnganan ha Samaria, ngan sinmaliwan ha iya hin pagkahadi hi Jeroboam II nga iya anak."
                },
                "17": {
                    "verse_nr": "17",
                    "verse": "Nag-ukoy hi Hadi Amasias han Juda hin 15 ka tuig pa tikang han kamatay ni Hadi Joas han Israel."
                },
                "18": {
                    "verse_nr": "18",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Amasias."
                },
                "19": {
                    "verse_nr": "19",
                    "verse": "May plano didto ha Jerusalem hin pagpatay kan Amasias, sanglit kinmalagiw hiya ngadto ha syudad han Laquis, kundi ginsunod hiya han iya mga kaaway ngan ginpatay hiya didto."
                },
                "20": {
                    "verse_nr": "20",
                    "verse": "Iginbalik ha Jerusalem an iya lawas nga isinakay hin kabayo, ngan iginlubong didto han hadianon nga mga lubnganan ha Syudad ni David."
                },
                "21": {
                    "verse_nr": "21",
                    "verse": "Ngan ginkoronahan nga hadi han mga tawo han Juda hi Oseas nga iya anak nga 16 an panuigon."
                },
                "22": {
                    "verse_nr": "22",
                    "verse": "Han patay na an iya amay nabawi ngan gin-ayad ni Oseas an Elat."
                },
                "23": {
                    "verse_nr": "23",
                    "verse": "Dida han ika-15 ka tuig nga pagkahadi han Juda ni Amasias nga anak ni Joas, nahimo nga hadi han Israel hi Jeroboam II nga anak ni Joas, ngan naghadi ini hiya ha Samaria hin 41 ka tuig."
                },
                "24": {
                    "verse_nr": "24",
                    "verse": "Nakasala hiya han GINOO, kay nagsunod hiya han magraot nga mga binuhatan ni Hadi Jeroboam nga anak ni Nebat, nga una ha iya, nga nagtutdo han Israel hin pakasala."
                },
                "25": {
                    "verse_nr": "25",
                    "verse": "Nabawi niya an ngatanan nga katunaan nga sakop anay han Israel, tikang ha Agianan han Hamat ha amihanan ngadto ha Dagat nga Patay ha timogan. Amo ini an iginsaad han GINOO nga Dyos han Israel, pinaagi kan manaragna Jonas nga iya surugoon, nga anak ni Amitai, nga taga-Gat nga sakop han Ofer."
                },
                "26": {
                    "verse_nr": "26",
                    "verse": "Hinkit-an han GINOO an makalilisang nga pag-antos han mga Israelita; waray gud nabulig ha ira."
                },
                "27": {
                    "verse_nr": "27",
                    "verse": "Kundi diri tuyo han GINOO hin pagpuo ha kadayonan han Israel, sanglit gintalwas niya hira pinaagi kan Hadi Jeroboam II."
                },
                "28": {
                    "verse_nr": "28",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Jeroboam II, an iya maisog nga mga pakig-away, ngan an pagbalikan niya han Damasco ug Hamat ngadto ha Israel."
                },
                "29": {
                    "verse_nr": "29",
                    "verse": "Namatay hi Jeroboam II ngan iginlubong hiya didto han hadianon nga mga lubnganan, ngan sinmaliwan ha iya hin pagkahadi hi Zacarias nga iya anak."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Dida han ika-27 ka tuig nga pagkahadi han Israel ni Hadi Jeroboam II, nahimo nga hadi han Juda hi Oseas nga anak ni Amasias."
                },
                "2": {
                    "verse_nr": "2",
                    "verse": "An iya panuigon 16 han pagtikang han iya pagkahadi, ngan naghadi hiya ha Jerusalem hin 52 ka tuig. Iroy niya hi Jecolias nga taga-Jerusalem."
                },
                "3": {
                    "verse_nr": "3",
                    "verse": "Ginbuhat niya an nakakalipay han GINOO, kay nagsunod hiya han mga binuhatan han iya amay."
                },
                "4": {
                    "verse_nr": "4",
                    "verse": "Kundi waray pagbungkaga niya an pagano nga mga dapit hin pagsingba, ngan nagpadayon hin paghalad an mga tawo hin mga hayop nga tutuboron ngan pagsunog hin insyenso."
                },
                "5": {
                    "verse_nr": "5",
                    "verse": "Ginhampak han GINOO ni Oseas hin sakit nga sanla nga waray na gud hiya maupay ha bug-os niya nga kinabuhi. Nag-ukoy hiya didto han kalugaringon niya nga balay, kinuhaan hiya han ngatanan nga katungdanan, samtang nagdumara han nasod hi Jotam nga iya anak."
                },
                "6": {
                    "verse_nr": "6",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Oseas."
                },
                "7": {
                    "verse_nr": "7",
                    "verse": "Namatay hi Oseas ngan iginlubong hiya didto han hadianon nga mga lubnganan ha Syudad ni David, ngan sinmaliwan ha iya hin pagkahadi hi Jotam nga iya anak."
                },
                "8": {
                    "verse_nr": "8",
                    "verse": "Dida han ika-38 ka tuig nga pagkahadi han Juda ni Hadi Oseas, nahimo nga hadi han Israel hi Zacarias nga anak ni Jeroboam II, ngan naghadi ini hiya ha Samaria hin unom ka bulan."
                },
                "9": {
                    "verse_nr": "9",
                    "verse": "Nakasala hiya han GINOO sugad han mga una ha iya. Ginsunod niya an magraot nga mga binuhatan ni Hadi Jeroboam nga anak ni Nebat, nga nagtutdo han Israel hin pakasala."
                },
                "10": {
                    "verse_nr": "10",
                    "verse": "Ginlingo hi Hadi Zacarias ni Salum nga anak ni Jabes, ginpatay hiya ni Salum didto ha Iblaam, ngan sinmaliwan ha iya hin pagkahadi."
                },
                "11": {
                    "verse_nr": "11",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Zacarias."
                },
                "12": {
                    "verse_nr": "12",
                    "verse": "Sanglit natuman an iginsaad han GINOO kan Hadi Jehu: \u201cMagigin kahadian han Israel tubtob han ikaupat nga katulinan an imo mga panimalay.\u201d"
                },
                "13": {
                    "verse_nr": "13",
                    "verse": "Dida han ika-39 ka tuig nga pagkahadi han Juda ni Hadi Oseas, nahimo nga hadi han Israel hi Salum nga anak ni Jabes, ngan naghadi hiya ha Samaria hin usa ka bulan."
                },
                "14": {
                    "verse_nr": "14",
                    "verse": "Tikang ha Tersa nasingadto ha Samaria hi Menahem nga anak ni Gadi, ginpatay niya hi Salum, nga sinmaliwan ha iya hin pagkahadi."
                },
                "15": {
                    "verse_nr": "15",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Salum, lakip in susumaton han iya paglingo."
                },
                "16": {
                    "verse_nr": "16",
                    "verse": "Samtang nauli tikang ha Tersa hi Menahem, ginbungkag niya an syudad han Tapua, an mga umurokoy, ngan an nagpapalibot nga katunaan, kay waray man hiya pasudla han syudad. Ginwakay pa ngani niya an mga tiyan han mga burod nga kababayen-an."
                },
                "17": {
                    "verse_nr": "17",
                    "verse": "Dida han ika-39 ka tuig nga pagkahadi han Juda ni Hadi Oseas, nahimo nga hadi han Israel hi Menahem nga anak ni Gadi, ngan naghadi ini hiya ha Samaria hin napulo ka tuig."
                },
                "18": {
                    "verse_nr": "18",
                    "verse": "Nakasala hiya han GINOO, kay nagsunod hiya han magraot nga mga binuhatan ni Hadi Jeroboam nga anak ni Nebat, nga nagtutdo han Israel hin pakasala ngada han iya kamatay."
                },
                "19": {
                    "verse_nr": "19",
                    "verse": "Ginsulong an Israel ni Tiglatpiliser nga emperador han Asiria ngan gintagan hiya ni Menahem hin 38 ka tonelada nga salapi basi buligan niya hi Menahem hin pagpadig-on han iya gahom hin pagdumara han nasod."
                },
                "20": {
                    "verse_nr": "20",
                    "verse": "Nakuha ni Menahem an kwarta han mga riko nga tawo han Israel pinaagi hin pagpirit han tagsa ha ira basi makaamot hin 50 ka bug-os nga salapi. Sanglit inmoli ngadto ha iya kalugaringon nga nasod hi Tiglatpiliser."
                },
                "21": {
                    "verse_nr": "21",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Menahem."
                },
                "22": {
                    "verse_nr": "22",
                    "verse": "Namatay hiya ngan iginlubong, ngan sinmaliwan ha iya hin pagkahadi hi Pecahiyas nga iya anak."
                },
                "23": {
                    "verse_nr": "23",
                    "verse": "Dida han ika-50 ka tuig nga pagkahadi han Juda ni Hadi Oseas, nahimo nga hadi han Israel hi Pecahiyas nga anak ni Menahem, ngan naghadi ini hiya ha Samaria hin duha ka tuig."
                },
                "24": {
                    "verse_nr": "24",
                    "verse": "Nakasala hiya han GINOO, kay nagsunod hiya han magraot nga mga binuhatan ni Hadi Jeroboam nga anak ni Nebat, nga nagtutdo han Israel hin pakasala."
                },
                "25": {
                    "verse_nr": "25",
                    "verse": "Ginlingo hi Pecahiyas ni Peka, anak ni Remalias, usa nga opisyal han iya kasondalohan upod in 50 ka tawo nga mga taga-Galaad; ginpatay nira hi Pecahiyas didto han kota han palasyo ha Samaria, ngan sinmaliwan ha iya hin pagkahadi."
                },
                "26": {
                    "verse_nr": "26",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Pecahiyas."
                },
                "27": {
                    "verse_nr": "27",
                    "verse": "Dida han ika-52 ka tuig nga pagkahadi han Juda ni Hadi Oseas, nahimo nga hadi han Israel hi Peka nga anak ni Remalias, ngan naghadi hiya ha Samaria hin 20 ka tuig."
                },
                "28": {
                    "verse_nr": "28",
                    "verse": "Nakasala hiya han GINOO, ngan nagsunod hiya han magraot nga mga binuhatan ni Hadi Jeroboam nga anak ni Nebat, nga nagtutdo han Israel hin pakasala."
                },
                "29": {
                    "verse_nr": "29",
                    "verse": "Panahon adto nga hadi hi Peka nga narikopo ni Tiglatpiliser nga emperador han Asiria an mga syudad han Ayon, Abel Bet Maaca, Janoa, Kedes, ug Asor, ngan an katunaan han Galaad, Galilea, ug Neftali, ngan ginhalin ngadto ha Asiria an mga tawo nga ira ginbihag."
                },
                "30": {
                    "verse_nr": "30",
                    "verse": "Dida han ika-20 ka tuig nga pagkahadi han Juda ni Jotam nga anak ni Oseas, ginlingo hi Hadi Peka ni Osias nga anak ni Ela, ginpatay niya an hadi ngan ginsaliwanan niya hin pagkahadi."
                },
                "31": {
                    "verse_nr": "31",
                    "verse": "Nahisurat dida han Kasaysayan han Kahadian han Israel an iba pa nga nabuhat ni Peka."
                },
                "32": {
                    "verse_nr": "32",
                    "verse": "Dida han ikaduha ka tuig nga pagkahadi han Israel ni Peka nga anak ni Remalias, nahimo nga hadi han Juda hi Jotam nga anak ni Oseas."
                },
                "33": {
                    "verse_nr": "33",
                    "verse": "Baynte singko an iya panuigon han pagtikang han iya pagkahadi, ngan naghadi hiya ha Jerusalem hin 16 ka tuig. Iroy niya hi Jerusa nga anak ni Sadoc."
                },
                "34": {
                    "verse_nr": "34",
                    "verse": "Ginbuhat ni Jotam an nakakalipay han GINOO, ngan nagsunod hiya han mga binuhatan ni Oseas nga iya amay."
                },
                "35": {
                    "verse_nr": "35",
                    "verse": "Kundi waray pagbungkaga an pagano nga mga dapit hin pagsingba, ngan nagpadayon hin paghalad an mga tawo hin mga hayop nga tutuboron ngan pagsunog hin insyenso. Hi Jotam an nagtindog han Amihanan nga Ganghaan han Templo."
                },
                "36": {
                    "verse_nr": "36",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Jotam."
                },
                "37": {
                    "verse_nr": "37",
                    "verse": "Panahon adto han iya pagkahadi nga ginpadara han GINOO hira Hadi Rasin han Siria ug Hadi Peka han Israel hin pagsulong han Juda."
                },
                "38": {
                    "verse_nr": "38",
                    "verse": "Namatay hi Jotam ngan iginlubong hiya didto han hadianon nga mga lubnganan ha Syudad ni David, ngan sinmaliwan ha iya hin pagkahadi hi Acas nga iya anak."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Dida han ika-17 ka tuig nga pagkahadi han Israel ni Peka nga anak ni Remalias, nahimo nga hadi han Juda hi Acas nga anak ni Jotam."
                },
                "2": {
                    "verse_nr": "2",
                    "verse": "Baynte an iya panuigon han pagtikang han iya pagkahadi, ngan naghadi hiya ha Jerusalem hin 16 ka tuig. Waray hiya magsunod han maupay nga susbaranan ni Hadi David nga iya ginikanan; ginbuhat lugod niya an diri nakakalipay han GINOO nga iya Dyos"
                },
                "3": {
                    "verse_nr": "3",
                    "verse": "ngan ginsunod niya an susbaranan han mga hadi han Israel. Gin-unong ngani niya hin paghalaran ngadto han mga diyosdiyos an iya kalugaringon nga anak nga lalake, ngan ginsubad niya an magraot nga binuhatan han mga tawo nga gintabog han GINOO tikang han tuna samtang nasulong an mga Israelita."
                },
                "4": {
                    "verse_nr": "4",
                    "verse": "Naghalad hin mga hayop nga tutuboron ngan nagsunog hin insyenso hi Acas didto han pagano nga mga dapit hin pagsingba, ha kapungtoran, ngan ha sirong han kada marampag nga kahoy."
                },
                "5": {
                    "verse_nr": "5",
                    "verse": "Ginsulong ngan ginpalibotan an Jerusalem nira Hadi Rasin han Siria ug Hadi Peka han Israel, kundi waray hira makapirde kan Acas. ("
                },
                "6": {
                    "verse_nr": "6",
                    "verse": "Hito ngahaw nga panahon nabawi han hadi han Edumea an syudad han Elat, ngan ginpaiwas an mga taga-Juda nga nag-uokoy didto. Nag-ukoy ha Elat an mga Edomitanhon, ngan aadto pa hira didto ngada yana.)"
                },
                "7": {
                    "verse_nr": "7",
                    "verse": "Nagsugo hi Acas hin mga tawo ngadto kan Tiglatpiliser nga emperador han Asiria, dara ini nga mensahe: \u201cAko an imo matinumanon nga surugoon. Kadi ngan talwasa ako ha mga hadi han Siria ug han Israel, nga nakikiaway ha akon.\u201d"
                },
                "8": {
                    "verse_nr": "8",
                    "verse": "Ginkuha ni Acas ha Templo ngan ha hirimosan han palasyo an salapi ug bulawan ngan ginpadara ini nga regalo."
                },
                "9": {
                    "verse_nr": "9",
                    "verse": "Ha pagbaton han hangyo ni Acas, ginsulong ni Tiglatpiliser ngan han iya kasondalohan an Damasco, nakuha nira an syudad, ginpatay nira hi Hadi Rasin, ngan gindara ha Kir nga mga priso an mga tawo."
                },
                "10": {
                    "verse_nr": "10",
                    "verse": "Han pagkadto ha Damasco ni Hadi Acas hin pagtapo kan Emperador Tiglatpiliser, hinkit-an niya didto an altar, ngan ginpadara niya kan Urias nga padi in tama nga surubdan."
                },
                "11": {
                    "verse_nr": "11",
                    "verse": "Sanglit nagtindog hi Urias hin altar sugad han surubdan, ngan ginhuman niya san-o umuli hi Acas."
                },
                "12": {
                    "verse_nr": "12",
                    "verse": "Pagbalik ni Acas tikang ha Damasco, hinkit-an niya nga human na an altar"
                },
                "13": {
                    "verse_nr": "13",
                    "verse": "sanglit nagtubod hiya hin hayop ug naghalad hiya hin mga pagkaon, ngan nag-ipis hin bino ngan han dugo hin pagkigdait nga halad ha altar."
                },
                "14": {
                    "verse_nr": "14",
                    "verse": "Nakada ha butnga han bag-o nga altar ngan han Templo an bronse nga altar nga iginhalad ngadto han GINOO, sanglit ginbalhin ini ni Acas ngadto ha amihanan nga ligid han iya bag-o nga altar."
                },
                "15": {
                    "verse_nr": "15",
                    "verse": "Niyan, ginsugo niya hi Urias: \u201cGamita ini nga akon dako nga altar para han tinubod nga mga halad ha aga ngan han pagkaon nga mga halad ha gab-i, han tinubod nga mga halad ngan han pagkaon nga mga halad han hadi ngan han mga tawo, ngan han bino nga mga halad han mga tawo. Ipisa ngada ha altar an dugo han ngatanan nga mga hayop nga iginhahalad. Kundi ilain para ha akon an bronse nga altar kay gagamiton ko para hin pagdiwata.\u201d"
                },
                "16": {
                    "verse_nr": "16",
                    "verse": "Ginbuhat ni Urias an iginsugo han hadi."
                },
                "17": {
                    "verse_nr": "17",
                    "verse": "Pinanangtang ni Hadi Acas an bronse nga mga karomata nga ginagamit ha Templo ngan ginkuha an mga sangga nga nakada han karomata; ginkuha liwat niya an bronse nga tangke ha mga bungkog han dose nga bronse nga mga todo nga baka, ngan iginbutang an tangke dida hin bato nga patukoranan."
                },
                "18": {
                    "verse_nr": "18",
                    "verse": "Ngan ha paglipay han Asiriahanon nga emperador, ginkuha liwat ni Acas ha Templo an burutangan han hadianon nga trono, ngan ginsadhan an kalugaringon nga aragian han hadi ngadto ha Templo."
                },
                "19": {
                    "verse_nr": "19",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Hadi Acas."
                },
                "20": {
                    "verse_nr": "20",
                    "verse": "Namatay hi Acas ngan iginlubong hiya didto han hadianon nga mga lubnganan ha Syudad ni David, ngan sinmaliwan ha iya hin pagkahadi hi Ezequias nga iya anak."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Dida han ika-12 ka tuig nga pagkahadi han Juda ni Hadi Acas, nahimo nga hadi han Israel hi Hosea nga anak ni Ela, ngan naghadi hiya ha Samaria hin siyam ka tuig."
                },
                "2": {
                    "verse_nr": "2",
                    "verse": "Nakasala hiya han GINOO, kundi diri sugad gud han una nga mga hadi nga naghadi han Israel."
                },
                "3": {
                    "verse_nr": "3",
                    "verse": "Nakig-away ha iya hi Emperador Salmanaser han Asiria; nagpasakop hi Hosea kan Salmanaser ngan nagbayad ha iya hin buhis kada tuig."
                },
                "4": {
                    "verse_nr": "4",
                    "verse": "Kundi usa ka panahon nagpasugo hi Hosea ngadto kan Hadi Sua han Ehipto hin pangaro hin bulig ha iya, ngan waray na hiya magbayad ha Asiria han tinuig nga buhis. Han paghibaro hini ni Salmanaser, iginpadakop niya hi Hosea ngan iginpapriso."
                },
                "5": {
                    "verse_nr": "5",
                    "verse": "Niyan ginsulong ni Salmanaser an Israel, ngan ginrikopohan niya an Samaria sulod hin tulo ka tuig."
                },
                "6": {
                    "verse_nr": "6",
                    "verse": "Dida han ikasiyam ka tuig han pagkahadi ni Hosea, ginbihag han Asiriahanon nga emperador an Samaria, gindara ha Asiria nga mga priso an mga Israelita, ngan ikinadto ha syudad han Hala in pira ha ira, an iba didto ha may Salog Habor ha distrito han Gosan, ngan an iba ha mga syudad han Media."
                },
                "7": {
                    "verse_nr": "7",
                    "verse": "Napukan an Samaria kay an mga Israelita nakasala han GINOO nga ira Dyos nga nagtalwas ha ira tikang han hadi han Ehipto ngan nagpangulo ha ira hin paggawas han Ehipto. Nagsingba hira hin iba nga kadiyosan"
                },
                "8": {
                    "verse_nr": "8",
                    "verse": "nagsunod han mga batasan han mga tawo nga gintabog han GINOO samtang nasulong an iya mga tawo, ngan nagtuman han mga pamatasan nga igintutdo han kahadian han Israel."
                },
                "9": {
                    "verse_nr": "9",
                    "verse": "Nagbuhat an mga Israelita hin mga butang nga diri tugot han GINOO nga ira Dyos. Nagtindog hira hin pagano nga mga dapit hin pagsingba ha ngatanan nira nga kapungtoran, tikang han gigugutiayi nga baryo ngadto han gidadakoi nga syudad."
                },
                "10": {
                    "verse_nr": "10",
                    "verse": "Nagtindog hira hin mga harigi nga bato ngan mga ladawan han diyosa nga hi Asera ha ngatanan nga kapungtoran ngan ha sirong han kada marampag nga kahoy"
                },
                "11": {
                    "verse_nr": "11",
                    "verse": "ngan nagsunog hira hin insyenso ha ngatanan nga pagano nga mga altar, ngan nagsunod han binuhatan han mga tawo nga ginpaiwas han GINOO. Gin-aghat nira nga masina an GINOO pinaagi han ngatanan nira nga magraot nga mga buhat"
                },
                "12": {
                    "verse_nr": "12",
                    "verse": "ngan ginsupak nira an sugo han GINOO nga diri hira magsingba hin mga diyosdiyos."
                },
                "13": {
                    "verse_nr": "13",
                    "verse": "Nagsugo an GINOO hin iya mga magsarangyaw ngan mga manaragna hin pagpahimatngon han Israel ug Juda: \u201cBayai an magraot niyo nga mga binuhatan ngan sugta an akon mga sugo nga aada han Balaod nga iginhatag ko ha iyo kaapoy-apoyan, ngan iginduhol ko ha iyo pinaagi han akon mga surugoon nga mga manaragna.\u201d"
                },
                "14": {
                    "verse_nr": "14",
                    "verse": "Kundi waray hira magsugot; magtig-a an ira mga ulo sugad han ira kaapoy-apoyan nga waray pagtoo han GINOO nga ira Dyos."
                },
                "15": {
                    "verse_nr": "15",
                    "verse": "Dinmiri hira hin pagsugot han iya mga tugon, waray hira magtuman han ginsaaran nga ginhimo niya ha ira kaapoy-apoyan, ngan nagpakabungol hira han iya mga pahimatngon. Nagsingba hira hin waray pulos nga mga diyosdiyos ngan nagin waray pulos hira ngahaw, ngan nagsunod hira han mga batasan han mga higrani nga nasod, nga sinmupak han sugo han GINOO nga diri hira magsubad ha ira."
                },
                "16": {
                    "verse_nr": "16",
                    "verse": "Ginsupak nira an ngatanan nga mga balaod han GINOO nga ira Dyos ngan naghimo hin duha nga metal nga baka basi pagsingbahon. Naghimo liwat hira hin ladawan han diyosa nga hi Asera, nagsingba han mga bituon, ngan nag-alagad han diyos nga hi Baal."
                },
                "17": {
                    "verse_nr": "17",
                    "verse": "Gin-unong nira an ira mga anak nga kalalaken-an ug kababayen-an ngan ginhalad nira nga halad nga tutuboron ngadto han pagano nga kadiyosan. Ginggamit nira in mga paratigo ngan mga paradiwata, ngan nagtubyan ha ira kalugaringon hin pagbuhat hin sala ha atubangan han GINOO, sanglit nasina gud an GINOO."
                },
                "18": {
                    "verse_nr": "18",
                    "verse": "Nasina han mga Israelita an GINOO ngan ginpaiwas hira ha iya atubangan, nga an tribo ni Juda na la an isinalin."
                },
                "19": {
                    "verse_nr": "19",
                    "verse": "Kundi bisan pa an mga tawo han Juda waray magsugot han mga balaod han GINOO nga ira Dyos; ginsubad nira an mga batasan nga ginsunod han mga tawo han Israel."
                },
                "20": {
                    "verse_nr": "20",
                    "verse": "Ginsikway han GINOO an ngatanan nga mga Israelita; ginkastigo ngan gintubyan hira ha magbangis nga mga kaaway, tubtob nga ha kataposan, ginpaiwas niya hira ha iya atubangan."
                },
                "21": {
                    "verse_nr": "21",
                    "verse": "Han bulag na han Juda, an nasod han Israel, ginhimo han mga Israelita nga ira hadi hi Jeroboam nga anak ni Nebat. Ginsugo hira ni Jeroboam hin pagbaya han GINOO, ngan nagtutdo ha ira hin pagbuhat hin makalilisang nga mga sala."
                },
                "22": {
                    "verse_nr": "22",
                    "verse": "Nagsunod hira kan Jeroboam ngan nagpadayon hin pagbuhat han ngatanan nga mga sala nga ginbuhat niya"
                },
                "23": {
                    "verse_nr": "23",
                    "verse": "tubtob nga ha kataposan, ginpaiwas hira han GINOO ha iya atubangan, sumala han iginpahimatngon niya pinaagi han iya mga surugoon nga mga manaragna. Sanglit ginhalin nga mga bihag ngadto ha Asiria an mga tawo han Israel, diin aadto pa hira ngada yana."
                },
                "24": {
                    "verse_nr": "24",
                    "verse": "Nagdara an emperador han Asiria hin mga tawo tikang han mga syudad han Babilonia, Cuta, Aba, Hamat, ug Sefarbaim, ngan iginpahimutang hira ha mga syudad han Samaria, liwan han ginbihag nga mga Israelita. Gintag-iya nira ini nga mga syudad ngan nag-ukoy hira didto."
                },
                "25": {
                    "verse_nr": "25",
                    "verse": "Han bag-o pa hira nga nag-uokoy didto, waray hira magsingba han GINOO, sanglit nagpadara an GINOO hin mga liyon nga nagpatay hin pira ha ira."
                },
                "26": {
                    "verse_nr": "26",
                    "verse": "Nasumatan an emperador han Asiria nga diri mag-aram han balaod han diyos hito nga tuna an mga tawo nga iginpahimutang niya ha mga syudad han Samaria, sanglit nagpadara an diyos hin mga liyon nga amo an nagpipinamatay."
                },
                "27": {
                    "verse_nr": "27",
                    "verse": "Sanglit nagsugo an emperador: \u201cPabalika in usa han kapadian nga aton ginbihag; pabalika ngan paukya hiya didto, basi tutdoan niya an mga tawo han balaod han diyos hito nga tuna.\u201d"
                },
                "28": {
                    "verse_nr": "28",
                    "verse": "Sanglit kinmadto ngan nag-ukoy ha Betel in padi nga Israelita nga nabihag tikang ha Samaria, ngan nagtutdo hiya han mga tawo hin pagsingba han GINOO."
                },
                "29": {
                    "verse_nr": "29",
                    "verse": "Kundi nagpadayon hin paghimo han ira kalugaringon nga mga diyosdiyos an mga tawo nga nag-ukoy didto ha Samaria, ngan iginbutang ini ha mga arampoan nga gintindog han mga Israelita. Naghimo hin mga diyosdiyos didto han mga syudad nga inuokyan nira an tagsa ka lain nga hugpo"
                },
                "30": {
                    "verse_nr": "30",
                    "verse": "an mga tawo han Babilonia naghimo hin mga diyosdiyos ni Sucotbemot; mga diyosdiyos ni Nergel, an mga tawo han Cuta; mga diyosdiyos ni Asima, an mga tawo han Hamat"
                },
                "31": {
                    "verse_nr": "31",
                    "verse": "mga diyosdiyos ni Nebas ug Tartac, an mga tawo han Abit; ngan an mga tawo han Sefarbaim nagtubyan han ira mga anak nga halad nga tinubod ngadto han ira mga diyos nga amo hira Adramelec ug Anamelec."
                },
                "32": {
                    "verse_nr": "32",
                    "verse": "Nagsingba liwat han GINOO ini nga mga tawo, ngan nagpili tikang ha ira ngahaw hin mga tawo nga hihimoon nga kapadian basi mag-alagad didto han pagano nga mga dapit hin pagsingba ngan maghalad didto hin mga hayop nga tutuboron para ha ira."
                },
                "33": {
                    "verse_nr": "33",
                    "verse": "Sanglit nagsingba hira han GINOO, kundi nagsingba liwat han ira kalugaringon nga kadiyosan, sumala han mga batasan han mga nasod diin hira tikang."
                },
                "34": {
                    "verse_nr": "34",
                    "verse": "Nagpapadayon pa hira ngada yana nga adlaw han ira daan nga mga pamatasan. Diri hira nagsisingba han GINOO, o nagsusugot han mga balaod ngan mga sugo nga iginhatag niya ha mga tulin ni Jacob nga ginngaranan niya kan Israel."
                },
                "35": {
                    "verse_nr": "35",
                    "verse": "Naghimo ha ira hin ginsaaran an GINOO ngan nagsugo ha ira: \u201cAyaw kamo pagsingba hin iba nga kadiyosan; ayaw pagyukbo ha ira, o pag-alagad ha ira, o paghalad ha ira hin hayop nga tutuboron."
                },
                "36": {
                    "verse_nr": "36",
                    "verse": "Kahadloki niyo ako, an GINOO nga nagpagawas ha iyo ha Ehipto pinaagi hin dako nga gahom ug kusog; mayukbo kamo ha akon ngan maghahalad ha akon hin mga hayop nga tutuboron."
                },
                "37": {
                    "verse_nr": "37",
                    "verse": "Dayuday kamo magsusugot han mga balaod ngan mga sugo nga iginsurat ko para ha iyo. Ayaw kamo kahadlok hin iba nga kadiyosan"
                },
                "38": {
                    "verse_nr": "38",
                    "verse": "ngan ayaw kamo kalimot han ginsaaran nga ginhimo ko ha iyo."
                },
                "39": {
                    "verse_nr": "39",
                    "verse": "Kahadloki niyo ako, an GINOO nga iyo Dyos, ngan tatalwason ko kamo han iyo mga kaaway.\u201d"
                },
                "40": {
                    "verse_nr": "40",
                    "verse": "Kundi waray gud la pamati ito nga mga tawo, ngan nagpadayon hira hin pagsunod han ira daan nga mga batasan."
                },
                "41": {
                    "verse_nr": "41",
                    "verse": "Sanglit nagsingba han GINOO ito nga mga tawo, kundi nagsingba liwat han ira mga diyosdiyos; ngan ngada yana nga adlaw amo la gihapon an ginbubuhat han ira mga tulin."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Dida han ikatulo ka tuig nga pagkahadi han Israel ni Hosea nga anak ni Ela, nahimo nga hadi han Juda hi Ezequias nga anak ni Acas."
                },
                "2": {
                    "verse_nr": "2",
                    "verse": "Baynte singko an iya panuigon han pagtikang niya hin pagkahadi, ngan naghadi hiya ha Jerusalem hin 29 ka tuig. Iroy niya hi Abiha nga anak ni Zacarias."
                },
                "3": {
                    "verse_nr": "3",
                    "verse": "Ginbuhat niya an nakakalipay han GINOO, ngan nagsunod han susbaranan ni Hadi David nga iya ginikanan."
                },
                "4": {
                    "verse_nr": "4",
                    "verse": "Ginbungkag niya an pagano nga mga dapit hin pagsingba, ginrugmok an mga harigi nga bato, ngan ginpukan an baraan nga mga ladawan ni Asera nga diyosa. Ginpusak liwat niya an bronse nga halas nga ginhimo ni Moises, nga ginngangaranan nga Nohestan. Ngada hadto nga panahon nagsunog hin insyenso an mga tawo han Israel hin pagpasidungog han halas."
                },
                "5": {
                    "verse_nr": "5",
                    "verse": "Sinmarig han GINOO nga Dyos han Israel hi Ezequias; waray na gud hadi nga sugad ha iya an Juda, bisan una o orhe ha iya."
                },
                "6": {
                    "verse_nr": "6",
                    "verse": "Matinumanon hiya han GINOO, ngan waray gud sumupak ha iya, kundi nagtuman gud han ngatanan nga mga sugo nga iginhatag kan Moises han GINOO."
                },
                "7": {
                    "verse_nr": "7",
                    "verse": "Sanglit kaupod niya an GINOO, ngan mainuswagon an ngatanan nga ginbuhat niya. Sinmupil hiya han emperador han Asiria, ngan waray gud magpasakop ha iya."
                },
                "8": {
                    "verse_nr": "8",
                    "verse": "Ginpirde niya an mga Filisteohanon ngan ginsulong an ira katunaan tikang han gigugutiayi nga baryo ngadto han gidadakoi nga syudad, lakip an Gasa ngan an hirani hini nga katunaan."
                },
                "9": {
                    "verse_nr": "9",
                    "verse": "Dida han ikaupat ka tuig nga pagkahadi ni Ezequias\u2014nga amo an ikapito ka tuig nga pagkahadi han Israel ni Hadi Hosea\u2014ginsulong ni Emperador Salmanaser han Asiria an Israel, ngan ginpalibotan an Samaria."
                },
                "10": {
                    "verse_nr": "10",
                    "verse": "Napukan an Samaria dida han ikatulo ka tuig nga pagsulonga ha iya; ikaunom ini ka tuig nga pagkahadi ni Ezequias ngan ikasiyam ka tuig nga pagkahadi ni Hosea."
                },
                "11": {
                    "verse_nr": "11",
                    "verse": "Gindara ngadto ha Asiria han Asiriahanon nga emperador an mga Israelita nga ira nabihag ngan iginpahimutang ha syudad han Hala an pira ha ira, hirani han Salog Habor didto han distrito han Gosan an iba, ngan ha mga syudad han Media an iba."
                },
                "12": {
                    "verse_nr": "12",
                    "verse": "Napukan an Samaria kay waray magsugot han GINOO nga ira Dyos an mga Israelita, kundi ginsupak an ginsaaran nga ginhimo niya ha ira ngan waray magsugot han ngatanan nga mga balaod nga iginhatag kan Moises nga surugoon han GINOO. Waray gud hira mamati o magsugot."
                },
                "13": {
                    "verse_nr": "13",
                    "verse": "Dida han ika-14 ka tuig nga pagkahadi ni Hadi Ezequias, ginsulong ni Senaquerib nga emperador han Asiria an pinaderan nga mga syudad han Juda ngan narikopohan niya."
                },
                "14": {
                    "verse_nr": "14",
                    "verse": "Nagpadara hin mensahe hi Ezequias kan Senaquerib nga nakadto ha Laquis: \u201cNakasayop ako; pahunonga gad an imo pagsulong ngan babaydan ko ikaw bisan pira an imo pangaroon.\u201d Nagbaton an emperador nga kinahanglan tagan hiya hin 10,000 ka kilo nga salapi ngan 1,000 ka kilo nga bulawan ni Ezequias."
                },
                "15": {
                    "verse_nr": "15",
                    "verse": "Ginpadara ha iya ni Ezequias an ngatanan nga salapi ha Templo ngan ha hirimosan han palasyo"
                },
                "16": {
                    "verse_nr": "16",
                    "verse": "ginlaknit liwat niya an bulawan ha mga porta han Templo ngan an bulawan ha mga harigi han porta nga iya iginhaklop, ngan iginpadara ini kan Senaquerib."
                },
                "17": {
                    "verse_nr": "17",
                    "verse": "Tikang ha Laquis nagpadara hin damo nga kasondalohan an Asiriahanon nga emperador hin pagsulong kan Ezequias didto ha Jerusalem; ginmandoan ini han iya tulo nga gilalabawi nga mga opisyal. Han pag-abot nira ha Jerusalem, ginkampohan nira an dalan ha ligid han kali nga inaagian han tubig tikang han linaw ha iraya, nga gintratrabahoan han mga parahablon."
                },
                "18": {
                    "verse_nr": "18",
                    "verse": "Niyan ginpasugoan nira hi Hadi Ezequias, ngan ginmawas hin pagtapo ha ira in tulo han iya mga opisyal: hi Eliaquim nga anak ni Hilquias, nga tinaporan han palasyo; hi Sebna nga sekretaryo han palasyo; ngan hi Joas nga anak ni Asaf, nga tinaporan han mga sinurat."
                },
                "19": {
                    "verse_nr": "19",
                    "verse": "Nagsiring ha ira in usa han mga opisyal nga Asiriahanon nga karuyag hibaroan han emperador kon ano an tinataporan ni Hadi Ezequias."
                },
                "20": {
                    "verse_nr": "20",
                    "verse": "Nagsiring liwat hiya, \u201cNaghuhunahuna ba kamo nga makakaliwan han kabatiran ngan kakusog ha pag-awayan an mga pulong? Hin-o ha iyo paghunahuna an mabulig ha iyo hin pagsupil han Asiria?"
                },
                "21": {
                    "verse_nr": "21",
                    "verse": "Natapod ba kamo nga an Ehipto mabulig ha iyo kundi masusugad la ini hin nagtutungkod hin tangbo\u2014madagmit ini mabari ngan mababasoni an iyo kamot. Amo ito an hadi han Ehipto kon may-ada natapod ha iya.\u201d"
                },
                "22": {
                    "verse_nr": "22",
                    "verse": "Nagpadayon pa hiya, \u201cO masiring ba kamo ha akon nga natapod kamo han GINOO nga iyo Dyos? Ginbungkag ni Ezequias an mga arampoan ngan mga altar han GINOO, ngan niyan ginsumatan an mga tawo han Juda ug Jerusalem nga magsingba hira didto la han altar ha Jerusalem."
                },
                "23": {
                    "verse_nr": "23",
                    "verse": "Makikigsabot ako ha iyo ha ngaran han emperador. Tatagan ko kamo hin 2,000 nga mga kabayo kon makaagi kamo hin sugad kadamo nga mga tawo nga masakay ha ira!"
                },
                "24": {
                    "verse_nr": "24",
                    "verse": "Diri ngani kamo sadang itanding han giuubosi nga opisyal nga Asiriahanon, kundi nagpaabot kamo nga padadad-an kamo han mga Ehiptohanon hin mga karuwahe ngan mga dikabayo nga sondalo!"
                },
                "25": {
                    "verse_nr": "25",
                    "verse": "Naghuhunahuna ba kamo nga ginsulong ngan ginbungkag ko an iyo nasod hin waray la tambulig han GINOO? Ginsugo ako han GINOO hin pagsulong ngan pagbungkag han iyo nasod.\u201d"
                },
                "26": {
                    "verse_nr": "26",
                    "verse": "Niyan nagsiring ha opisyal hira Eliaquim, Sebna, ug Joas, \u201cPaghimangraw ha pinulongan nga Aramaico, kay nakakasabot kami hito nga pinulongan. Ayaw pagyakan hin Hebreo nga pinulongan; namamati an ngatanan nga mga tawo ha bawbaw han pader.\u201d"
                },
                "27": {
                    "verse_nr": "27",
                    "verse": "Binmaton hiya, \u201cNaghuhunahuna ba kamo nga ginsugo ako han emperador hin pagsumat hini ngatanan nga mga butang ha iyo la ngan han hadi? Diri, naghihimangraw liwat ako ha mga tawo nga nanlilingkod ha bawbaw han pader, nga mangangaon han kalugaringon nira nga tai ngan manginginom han kalugaringon nira nga ihi, sugad han pagbubuhaton niyo.\u201d"
                },
                "28": {
                    "verse_nr": "28",
                    "verse": "Niyan tinmindog hiya ngan ginmoliat hin pulong nga Hebreo, \u201cPamati han iginsisiring ha iyo han emperador han Asiria!"
                },
                "29": {
                    "verse_nr": "29",
                    "verse": "Ginpapahimatngon kamo nga diri kamo magpalimbong kan Ezequias. Diri makakatalwas ha iyo hi Ezequias."
                },
                "30": {
                    "verse_nr": "30",
                    "verse": "Ngan ayaw niyo hiya tugoti nga hugayon kamo hin pagtahod han GINOO. Ayaw kamo paghunahuna nga tatalwason kamo han GINOO ngan pupugngan an Asiriahanon nga kasondalohan hin pagbihag han iyo syudad."
                },
                "31": {
                    "verse_nr": "31",
                    "verse": "Ayaw niyo pamatii hi Ezequias. Nagsusugo an emperador han Asiria nga gumawas kamo ngan itubyan niyo ha amon an syudad. Tutugotan kamo ngatanan hin pagkaon hin ubas han kalugaringon niyo nga urubasan, ngan igos ha kalugaringon niyo nga kaigosan ngan pag-inom hin tubig han kalugaringon niyo nga mga atabay"
                },
                "32": {
                    "verse_nr": "32",
                    "verse": "tubtob nga ipahimutang kamo han emperador didto hin tuna nga sugad han iyo kalugaringon nga tuna, may-ada urubasan nga nahatag hin bino, ngan may mga inani nga mahihimo nga tinapay; tuna ito hin mga olibo, lana hin olibo, ug dugos. Kon tumanon niyo an iya mga sugo, diri kamo mapatay kundi mabubuhi kamo. Ayaw kamo pagpalimbong kan Ezequias hin paghunahuna nga tatalwason kamo han GINOO."
                },
                "33": {
                    "verse_nr": "33",
                    "verse": "Gintalwas ba han kadiyosan han iba nga mga nasod an ira mga tuna tikang han emperador han Asiria?"
                },
                "34": {
                    "verse_nr": "34",
                    "verse": "Hain na hira yana, an kadiyosan han Hamat ug Arfad? Hain na an kadiyosan han Sefarbaim, Hana, ug Ava? May-ada ba ha ira nagtalwas han Samaria?"
                },
                "35": {
                    "verse_nr": "35",
                    "verse": "Kakan-o ba magtalwas han ira nasod tikang han amon emperador in usa han kadiyosan hini ngatanan nga mga nasod? Sanglit ano nga naghuhunahuna kamo nga makakatalwas han Jerusalem an GINOO?\u201d"
                },
                "36": {
                    "verse_nr": "36",
                    "verse": "Naghilom la an mga tawo sumala han iginsugo ha ira ni Hadi Ezequias, ngan waray hira magbaton."
                },
                "37": {
                    "verse_nr": "37",
                    "verse": "Niyan ginggisi nira Eliaquim, Sebna, ug Joas an ira mga panapton tungod hin kabido, ngan linmakat hira ngan ginsumatan nira hi Hadi Ezequias han siring han Asiriahanon nga opisyal."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Han pakabati la ni Hadi Ezequias han ira sumat, ginggisi niya an iya panapton tungod hin kabido, nagsul-ot hiya hin sako ngan nasingadto ha Templo han GINOO."
                },
                "2": {
                    "verse_nr": "2",
                    "verse": "Ginsugo niya ngadto kan manaragna Isaias nga anak ni Amos hi Eliaquim nga opisyal ngan tinaporan han palasyo, hi Sebna nga sekretaryo han palasyo, ngan an labaw nga kapadian. Nagbado liwat hira hin sako."
                },
                "3": {
                    "verse_nr": "3",
                    "verse": "Amo ini an mensahe nga iginpadara ha ira ngadto kan Isaias: \u201cAdlaw yana hin pag-antos, pagkastigo, ngan kaarawdan. Sugad kami hin babaye nga tipag-aranak kundi diri nakakahimo kay maluya hin duro."
                },
                "4": {
                    "verse_nr": "4",
                    "verse": "Nagsugo han iya labaw nga opisyal an taga-Asiria nga emperador hin pagpakaalo han buhi nga Dyos. Hibatian unta han GINOO nga imo Dyos ini nga mga pagpakaalo ngan kastigohon adton mga naghimangraw hini. Sanglit ig-ampo ha Dyos adton aton mga tawo nga nahisalin.\u201d"
                },
                "5": {
                    "verse_nr": "5",
                    "verse": "Han pakakarawat la ni Isaias han mensahe ni Hadi Ezequias"
                },
                "6": {
                    "verse_nr": "6",
                    "verse": "iginpabalik niya ini nga baton: \u201cNasiring ha imo an GINOO nga diri ka mahadlok han mga taga-Asiria han ira pagsiring nga diri an GINOO makakatalwas ha imo."
                },
                "7": {
                    "verse_nr": "7",
                    "verse": "Pababation han GINOO an emperador hin hurobhurob nga makakapabalik ha iya ngadto ha kalugaringon niya nga nasod, ngan didto ipapapatay hiya han GINOO.\u201d"
                },
                "8": {
                    "verse_nr": "8",
                    "verse": "Nahibaro an Asiriahanon nga opisyal nga binmaya han Laquis an ira emperador hin pagsulong han hirani nga syudad han Libna, sanglit nasingadto hiya hin pangaro hin sagdon ha iya."
                },
                "9": {
                    "verse_nr": "9",
                    "verse": "Inmabot ha mga taga-Asiria in sumat nga masulong ha ira an Ehiptohanon nga kasondalohan nga pinangulohan ni Hadi Tirhaca han Sudan. Han pakabati hini han emperador, nagpadara hiya hin surat kan Hadi Ezequias"
                },
                "10": {
                    "verse_nr": "10",
                    "verse": "han Juda hin pagsumat ha iya, \u201cNagsumat ha imo an Dyos nga imo sinasarigan nga diri ka mahuhulog ha akon mga kamot, kundi ayaw pagpalimbong."
                },
                "11": {
                    "verse_nr": "11",
                    "verse": "Hinbatian mo na man kon ano an binubuhat han taga-Asiria nga emperador ha bisan ano nga nasod nga iya karuyag hin pagbungkag. Naghuhunahuna ka ba nga makakalikay ka?"
                },
                "12": {
                    "verse_nr": "12",
                    "verse": "Ginbungkag han akon kaapoy-apoyan an mga syudad han Gosan, Haran, ug Resef, ngan pinamatay an mga tawo han Bet Eden nga nag-ukoy ha Telasar, ngan waray han ira kadiyosan nakatalwas ha ira."
                },
                "13": {
                    "verse_nr": "13",
                    "verse": "Hain na man an kadiyosan han mga syudad han Hamat, Arfad, Sefarbaim, Hana, ug Ava?\u201d"
                },
                "14": {
                    "verse_nr": "14",
                    "verse": "Kinarawat ni Hadi Ezequias an surat ngan ginbasa niya. Niyan nasingadto hiya ha Templo ngan iginbutang an surat ha atubangan han GINOO"
                },
                "15": {
                    "verse_nr": "15",
                    "verse": "ngan nag-ampo, \u201cO GINOO nga Dyos han Israel, nga nalingkod ka didto han imo harangdon nga trono, ikaw la an Dyos nga naghahadi han ngatanan nga mga ginhadian ha kalibutan. Ginhimo mo an langit ngan an tuna."
                },
                "16": {
                    "verse_nr": "16",
                    "verse": "Yana, GINOO, tan-awa an nahinanabo ha amon. Pamatii an ngatanan nga iginyayakan ni Senaquerib hin pagpakaalo ha imo, an buhi nga Dyos."
                },
                "17": {
                    "verse_nr": "17",
                    "verse": "Maaram kami ngatanan, O GINOO, nga ginbungkag han mga emperador han Asiria in damo nga mga nasod ngan an ira mga tuna ginbayaan han mga tawo"
                },
                "18": {
                    "verse_nr": "18",
                    "verse": "ngan ginsunog an ira kadiyosan\u2014nga diri man ngani kadiyosan kundi mga ladawan la nga kahoy ug bato nga hinimo hin mga kamot hin tawo."
                },
                "19": {
                    "verse_nr": "19",
                    "verse": "Yana, O GINOO nga amon Dyos, talwasa kami han mga taga-Asiria, basi mahibaro an ngatanan nga mga nasod han kalibutan nga hi ikaw la, O GINOO, amo an Dyos.\u201d"
                },
                "20": {
                    "verse_nr": "20",
                    "verse": "Niyan nagpatugon hi Isaias hin pagsumat kan Hadi Ezequias nga pinamatian han GINOO an pag-ampo han hadi."
                },
                "21": {
                    "verse_nr": "21",
                    "verse": "Nagsiring an GINOO, \u201cNakakatawa ngan nag-iinintrimis ha imo, Senaquerib, an syudad han Jerusalem."
                },
                "22": {
                    "verse_nr": "22",
                    "verse": "Hin-o, ha imo paghunahuna, an gintinamay ngan gin-inintrimisan mo? Waray ka gud pagtahod ha akon, an baraan nga Dyos han Israel."
                },
                "23": {
                    "verse_nr": "23",
                    "verse": "Ginsugo mo an imo mga magsarangyaw hin paghambog ha akon nga ginpirde han ngatanan mo nga mga karuwahe an gihihitaasi nga mga bukid, bisan pa an sampaw han Bukid Libano. Naghambog ka nga ginpulod mo didto an gihihitaasi nga mga sidro ngan an giuupayi nga mga kahoy nga sipre, ngan naabot mo an gihihirayoi nga mga bahin han mga kagurangan."
                },
                "24": {
                    "verse_nr": "24",
                    "verse": "Naghambog ka nga gin-ukab mo in mga atabay ngan inminom ka hin tubig ha langyaw nga mga tuna, ngan ginyatakan han mga tiil han imo kasondalohan basi magmara an Salog Nilo."
                },
                "25": {
                    "verse_nr": "25",
                    "verse": "\u201cWaray ba nimo hibatii nga ginlarang ko ini ngatanan hin maiha na nga panahon? Ngan yana gintuman ko na ini. Gintagan ko ikaw hin gahom hin pagbungkag han pinaderan nga mga syudad nga mahimo na la nga tinambak hin mga ginruba."
                },
                "26": {
                    "verse_nr": "26",
                    "verse": "Magluya an mga tawo nga nag-ukoy didto. Pinangalasan hira ngan nahipausa. Sugad hira hin banwa ha uma o hin mga banwa nga naturok ha atop, nga madagmit malaya kon pinapasoan han hangin nga kabunghan."
                },
                "27": {
                    "verse_nr": "27",
                    "verse": "\u201cKundi sayod ako han ngatanan ha imo, han imo binubuhat ngan han imo kinakadtoan. Sayod ako han imo kapungot ha akon."
                },
                "28": {
                    "verse_nr": "28",
                    "verse": "Nakarawat ko an sumat hiunong han imo kapungot ngan han imo pagpahitaas, ngan yana gagarongan ngan bubukadohan ko ikaw, ngan pababalikon ko ikaw ha amo ngahaw nga dalan nga imo inagian.\u201d"
                },
                "29": {
                    "verse_nr": "29",
                    "verse": "Niyan nagsiring kan Hadi Ezequias hi Isaias, \u201cIini in tigaman han mahinanabo. Yana ngan han sunod nga tuig makaon kamo hin mga pugas nga turok la ha kapatagan, kundi ha masunod nga tuig makakagtanom na kamo han iyo mga pugas ngan maaani ito niyo, ngan makakagtanom hin mga ubas ngan makakaon niyo an mga bunga."
                },
                "30": {
                    "verse_nr": "30",
                    "verse": "Magmamainuswagon an mahisalin ha Juda sugad hin mga tanom nga hilarom an panggamot ngan nanmumunga hin maupay."
                },
                "31": {
                    "verse_nr": "31",
                    "verse": "May mahisasalin nga mga tawo ha Jerusalem ngan ha Bukid Sion, kay karuyag gud han GINOO nga mahinabo ini.\u201d"
                },
                "32": {
                    "verse_nr": "32",
                    "verse": "Amo ini an iginsiring han GINOO mahitungod han taga-Asiria nga emperador: \u201cDiri hiya masulod hini nga syudad o magpapasipara hin pagpara bisan makausa. Waray mga sondalo nga may mga taming nga mahirani han syudad, ngan waray mga tagaytay hin panalipod nga hihimoon palibot han syudad."
                },
                "33": {
                    "verse_nr": "33",
                    "verse": "Mabalik hiya ha amo ngahaw nga dalan nga iya inagian, ngan diri hiya masulod hini nga syudad. Ako, an GINOO, an nagyakan."
                },
                "34": {
                    "verse_nr": "34",
                    "verse": "Pananalipdan ko ini nga syudad ngan tatalwason ko para han kalugaringon ko nga kadungganan ngan tungod han saad nga akon ginhimo kan David nga akon surugoon.\u201d"
                },
                "35": {
                    "verse_nr": "35",
                    "verse": "Hito nga gab-i nasingadto han Asiriahanon nga kampo in usa nga anghel han GINOO ngan ginpatay in 185,000 nga mga sondalo. Han maagahon pa han pagkabuwas nanhihigda hira didto, patay na ngatanan!"
                },
                "36": {
                    "verse_nr": "36",
                    "verse": "Sanglit inmisol hi Senaquerib nga Asiriahanon nga emperador, ngan inmoli ha Ninibe."
                },
                "37": {
                    "verse_nr": "37",
                    "verse": "Usa ka adlaw han nasingba hiya ha templo han iya diyos nga hi Nisroc, ginpatay hiya han mga espada nira Adramelec ug Sarasar nga duha han iya mga anak nga kalalaken-an, ngan katapos kinmalagiw ini hira ngadto ha tuna han Ararat. Sinmaliwan ha iya hin pagka-emperador hi Esarhadon nga iya liwat anak."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Hadto nga panahon, nasakit hi Hadi Ezequias ngan harapit na mamatay. Nasingadto hin pagduaw ha iya hi manaragna Isaias nga anak ni Amos, ngan nagsiring ha iya, \u201cNasiring an GINOO nga kinahanglan husayon mo an ngatanan mo nga mga butang, kay diri ka na mag-uupay. Pag-andam nala kay mapatay ka.\u201d"
                },
                "2": {
                    "verse_nr": "2",
                    "verse": "Linmingi hi Ezequias ha bungbong ngan nag-ampo"
                },
                "3": {
                    "verse_nr": "3",
                    "verse": "\u201cHinumdomi, O GINOO, nga nag-alagad ako ha imo nga matinumanon ngan maunongon, ngan dayuday gintuman ko an karuyag mo ipabuhat ha akon.\u201d Ngan nagtangis hiya hin duro."
                },
                "4": {
                    "verse_nr": "4",
                    "verse": "Binayaan ni Isaias an hadi, kundi san-o hiya lumapos han butnga nga libong han palasyo, ginsiring hiya han GINOO"
                },
                "5": {
                    "verse_nr": "5",
                    "verse": "hin pagbalik ngadto kan Ezequias nga pangulo han mga tawo han GINOO, ngan pagsiring ha iya, \u201cHinbatian ko, an GINOO nga Dyos ni David nga imo ginikanan, an imo pag-ampo ngan hinkit-an ko an imo mga luha. Tatambalan ko ikaw ngan paglabay hin tulo ka adlaw makadto ka ha Templo."
                },
                "6": {
                    "verse_nr": "6",
                    "verse": "Dudugangan ko hin 15 ka tuig an imo kinabuhi. Tatalwason ko han emperador han Asiria ikaw ngan ini nga syudad han Jerusalem. Pananalipdan ko ini nga syudad para han kalugaringon ko nga kadungganan ngan tungod han saad nga akon ginhimo kan David nga akon surugoon.\u201d"
                },
                "7": {
                    "verse_nr": "7",
                    "verse": "Niyan ginsiring ni Isaias an mga tinapuran han hadi nga tamposan hin binayo nga igos an iya hubag, ngan mauupay hiya."
                },
                "8": {
                    "verse_nr": "8",
                    "verse": "Nagpakiana hi Hadi Ezequias, \u201cAno an tigaman nga tatambalan ako han GINOO ngan makakakadto ako ha Templo paglabay hin tulo ka adlaw?\u201d"
                },
                "9": {
                    "verse_nr": "9",
                    "verse": "Binmaton hi Isaias, \u201cTatagan ka han GINOO hin tigaman nga magtutuman hiya han iya saad. Yana, karuyag ba nimo nga umunhan an lambong hin napulo ka pitad o umisol hin napulo ka pitad?\u201d"
                },
                "10": {
                    "verse_nr": "10",
                    "verse": "Binmaton hi Ezequias, \u201cMasayon an pagpaunhan han lambong hin napulo ka pitad! Paisola ini hin napulo ka pitad.\u201d"
                },
                "11": {
                    "verse_nr": "11",
                    "verse": "Nag-ampo ha GINOO hi Isaias, ngan ginpaisol niya hin napulo ka pitad an lambong dida han hagdanan nga ginhimo ni Hadi Acas."
                },
                "12": {
                    "verse_nr": "12",
                    "verse": "Hadto nga amo nga panahon an hadi han Babilonia, hi Merodacbaladan, nga anak ni Baladan, nakabati nga nasakit hi Hadi Ezequias, sanglit ginpadad-an niya hin surat ug regalo."
                },
                "13": {
                    "verse_nr": "13",
                    "verse": "Ginkarawat ni Ezequias an mga sinugo ngan ginpakita hira han iya karikohan\u2014an iya salapi ug bulawan, an iya mga panakot ngan mga pahamot, ngan an ngatanan niya nga garamiton hin pakig-away. Waray butang ha iya mga hirimosan o bisan diin ha iya ginhadian nga waray niya ipakita ha ira."
                },
                "14": {
                    "verse_nr": "14",
                    "verse": "Niyan kinmadto kan Hadi Ezequias hi manaragna Isaias ngan nagpakiana, \u201cDiin tikang ini nga mga tawo, ngan ano an ira iginsiring ha imo?\u201d\nBinmaton hi Ezequias, \u201cTikang hira ha Babilonia nga hirayo hin duro nga nasod.\u201d"
                },
                "15": {
                    "verse_nr": "15",
                    "verse": "\u201cAno an ira hinkit-an ha palasyo?\u201d pinmakiana hi Isaias.\nBinmaton hiya, \u201cHinkit-an nira an ngatanan. Waray butang ha mga hirimosan nga waray ko ipakita ha ira.\u201d"
                },
                "16": {
                    "verse_nr": "16",
                    "verse": "Niyan ginsiring ni Isaias an hadi, \u201cNasiring an GINOO nga Labi Kamakagarahum nga"
                },
                "17": {
                    "verse_nr": "17",
                    "verse": "maabot in panahon nga dadad-on ha Babilonia an ngatanan nga butang ha imo palasyo, an ngatanan nga gintirok han imo kaapoy-apoyan ngada hini nga adlaw. Waray gud mahibibilin."
                },
                "18": {
                    "verse_nr": "18",
                    "verse": "Dadad-on in pira han imo kalugaringon nga suok nga mga tulin, ngan hihimoon nga mga yunuko basi mag-alagad ha palasyo han hadi han Babilonia.\u201d"
                },
                "19": {
                    "verse_nr": "19",
                    "verse": "An kasabot ni Hadi Ezequias nga an buot sidngon han mensahe nga magkakamay-ada kalinaw ngan kahimyangan ha iya panahon, sanglit binmaton hiya, \u201cMaupay an mensahe han GINOO nga ihinatag mo ha akon.\u201d"
                },
                "20": {
                    "verse_nr": "20",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Hadi Ezequias, an iya mga paki-away, ngan an susumaton han paghimo niya hin linaw ngan hin aragian hin tubig ngadto ha syudad."
                },
                "21": {
                    "verse_nr": "21",
                    "verse": "Namatay hi Ezequias ngan sinmaliwan ha iya hin pagkahadi hi Manases nga iya anak."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Dose ka tuig an panuigon ni Manases han kahimo niya nga hadi han Juda, ngan naghadi hiya ha Jerusalem hin 55 ka tuig. Iroy niya hi Hafsiba."
                },
                "2": {
                    "verse_nr": "2",
                    "verse": "Nakasala hiya han GINOO. Nagsunod hiya han makapupungot nga mga ginawian han mga nasod nga ginpaiwas han GINOO tikang han tuna samtang nasulong an iya mga tawo."
                },
                "3": {
                    "verse_nr": "3",
                    "verse": "Gin-ayad ni Manases an pagano nga mga dapit hin pagsingba nga ginruba ni Ezequias nga iya amay; gintindog niya in mga altar ha pagsingba kan Baal, ngan naghimo hin ladawan han diyosa nga hi Asera, sugad han ginbuhat ni Hadi Acab han Israel. Ginsingba liwat ni Manases an mga bitoon."
                },
                "4": {
                    "verse_nr": "4",
                    "verse": "Gintindog niya in pagano nga mga altar didto ha Templo, ha dapit nga iginsiring han GINOO nga pagsisingbahan ha iya."
                },
                "5": {
                    "verse_nr": "5",
                    "verse": "Gintindog niya didto han duha nga mga libong han Templo in mga altar ha pagsingba han mga bitoon."
                },
                "6": {
                    "verse_nr": "6",
                    "verse": "Gintubyan niya ngan ginhalad nga tinubod an iya kalugaringon nga anak nga lalake. Ginmamit hiya hin diwata ug salamangka ngan nagpakiana hiya hin mga paratigo ngan mga espiritista. Nakasala hiya hin duro han GINOO ngan gin-aghat niya an iya kasina."
                },
                "7": {
                    "verse_nr": "7",
                    "verse": "Iginbutang niya ha Templo an ladawan han diyosa nga hi Asera, didto han dapit nga iginsiring han GINOO kan David ngan kan Solomon nga iya anak: \u201cDinhe hini nga Templo ha Jerusalem, amo an dapit nga akon ginpili tikang han ngatanan nga katunaan han 12 nga mga tribo han Israel, nga dapit nga pagsisingbahan ha akon."
                },
                "8": {
                    "verse_nr": "8",
                    "verse": "Ngan kon magsugot an mga tawo han Israel han ngatanan ko nga mga sugo, ngan magtuman han bug-os nga Balaod nga iginhatag ha ira ni Moises nga akon surugoon, diri ako matugot nga paiwason hira tikang han tuna nga iginhatag ko ha ira kaapoy-apoyan.\u201d"
                },
                "9": {
                    "verse_nr": "9",
                    "verse": "Kundi waray magsugot han GINOO an mga tawo han Juda, ngan gintutdoan hira ni Manases hin pagbuhat hin darudagko nga mga sala kay han nabuhat han mga nasod nga ginpaiwas han GINOO samtang nasulong an iya mga tawo."
                },
                "10": {
                    "verse_nr": "10",
                    "verse": "Nagsiring an GINOO pinaagi han iya mga surugoon ngan mga manaragna"
                },
                "11": {
                    "verse_nr": "11",
                    "verse": "\u201cGinbuhat ni Hadi Manases ini nga makapupungot nga mga butang, mga butang nga labaw pa gud kamaraot han ginbuhat han mga Canaanhon; ngan gintutdoan niya hin pakasala an mga tawo han Juda pinaagi han iya mga diyosdiyos."
                },
                "12": {
                    "verse_nr": "12",
                    "verse": "Sanglit ihahatag ko, an Dyos han Israel, in sugad kadako nga karat-an ha Jerusalem ug Juda, nga mahititingala gud an bisan hin-o nga makabati hini."
                },
                "13": {
                    "verse_nr": "13",
                    "verse": "Kakastigohon ko an Jerusalem sugad han ginbuhat ko han Samaria, sugad han ginbuhat ko kan Hadi Acab han Israel ngan han iya mga tulin. Pupuohon ko an mga tawo han Jerusalem, waray mahisasalin, sugad kalimpyo hin plato nga ginhinisan ngan ginkulob."
                },
                "14": {
                    "verse_nr": "14",
                    "verse": "Pasasagdan ko an nahibibilin nga mga tawo, ngan itutubyan ko hira ha ira mga kaaway nga magbibihag ha ira ngan magtitikas han ira tuna."
                },
                "15": {
                    "verse_nr": "15",
                    "verse": "Bubuhaton ko ini ha akon mga tawo kay nakasala hira ha akon, ngan nag-aghat ha akon nga masina ako tikang pa han paggawas han ira kaapoy-apoyan ha Ehipto ngada hini nga adlaw.\u201d"
                },
                "16": {
                    "verse_nr": "16",
                    "verse": "Ginpatay ni Manases in damo hin duro nga mga tawo nga waray sala, nga binmaha hin dugo an mga kakalsadahan han Jerusalem; ginbuhat ini niya labot la han pagtutdoi niya han mga tawo han Juda hin pagsingba hin mga diyosdiyos nga nakapasala ha ira han GINOO."
                },
                "17": {
                    "verse_nr": "17",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Manases, lakip an mga sala nga ginbuhat niya."
                },
                "18": {
                    "verse_nr": "18",
                    "verse": "Namatay hi Manases ngan iginlubong hiya didto han tanaman ni Usa nga tanaman han palasyo, ngan sinmaliwan ha iya hin pagkahadi hi Amon nga iya anak."
                },
                "19": {
                    "verse_nr": "19",
                    "verse": "Baynte dos an panuigon ni Amon han kahimo niya nga hadi han Juda, ngan naghadi hiya ha Jerusalem hin duha ka tuig. Iroy niya hi Mesolemit nga anak ni Harus, nga taga-Jotba."
                },
                "20": {
                    "verse_nr": "20",
                    "verse": "Nakasala hiya han GINOO sugad kan Manases nga iya amay"
                },
                "21": {
                    "verse_nr": "21",
                    "verse": "ginsubad niya an mga ginawian han iya amay, ngan ginsingba niya an mga diyosdiyos nga ginsingba han iya amay."
                },
                "22": {
                    "verse_nr": "22",
                    "verse": "Ginsikway niya an GINOO nga Dyos han iya kaapoy-apoyan, ngan ginsupak an mga sugo han GINOO."
                },
                "23": {
                    "verse_nr": "23",
                    "verse": "Ginlingo hi Amon han mga opisyal niya, ngan ginpatay hiya didto ha palasyo."
                },
                "24": {
                    "verse_nr": "24",
                    "verse": "Kundi ginpatay han mga tawo han Juda an mga nagpatay kan Amon, ngan ginhimo nira nga hadi hi Josias nga iya anak."
                },
                "25": {
                    "verse_nr": "25",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Amon."
                },
                "26": {
                    "verse_nr": "26",
                    "verse": "Iginlubong hi Amon ha lubnganan didto han tanaman ni Usa, ngan sinmaliwan ha iya hin pagkahadi hi Josias nga iya anak."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Walo pa la an panuigon ni Josias han kahimo niya nga hadi han Juda, ngan naghadi hiya ha Jerusalem hin 31 ka tuig. Iroy niya hi Idida nga anak ni Hadaya, nga taga-Boscat."
                },
                "2": {
                    "verse_nr": "2",
                    "verse": "Ginbuhat ni Josias an nakakalipay han GINOO; ginsunod niya an susbaranan han iya ginikanan, hi Hadi David, nga nagsugot hin matadong han ngatanan nga mga balaod han Dyos."
                },
                "3": {
                    "verse_nr": "3",
                    "verse": "Dida han ika-18 ka tuig nga pagkahadi ni Hadi Josias, ginsugo niya hin pagkadto ha Templo an sekretaryo nga hi Safan nga anak ni Asia ngan apo ni Mesulam, dara an sugo"
                },
                "4": {
                    "verse_nr": "4",
                    "verse": "\u201cKadto han Labaw nga Padi nga hi Hilkias ngan ipaihap an kwarta nga natirok han kapadian nga nagbabantay han aragian han Templo tikang han mga tawo."
                },
                "5": {
                    "verse_nr": "5",
                    "verse": "Ipahatag an kwarta ngadto han mga tawo nga tinaporan han pag-ayad han Templo. Kinahanglan baydan nira"
                },
                "6": {
                    "verse_nr": "6",
                    "verse": "an mga panday, an mga magtirindog, an mga parasimento, ngan papaliton an mga kahoy ngan an mga bato nga ginagamit ha pag-ayad."
                },
                "7": {
                    "verse_nr": "7",
                    "verse": "Tangkod hin duro an mga tawo nga tinaporan han trabaho, sanglit diri na kinahanglan nga maghatag hira hin katuhayan hiunong han mga gasto.\u201d"
                },
                "8": {
                    "verse_nr": "8",
                    "verse": "Igindul-ong ni Safan kan Hilkias an sugo han hadi, ngan nagsumat kan Safan hi Hilkias nga hin-agian niya didto ha Templo An Basahan han Balaod. Ginhatag ha iya ni Hilkias an basahan, ngan ginbasa ini ni Safan."
                },
                "9": {
                    "verse_nr": "9",
                    "verse": "Katapos inmoli hiya ngadto han hadi ngan nagsumat: \u201cGinkuha han imo mga surugoon an kwarta ha Templo ngan iginhatag na ha mga tawo nga tinaporan han pag-ayad han Templo.\u201d"
                },
                "10": {
                    "verse_nr": "10",
                    "verse": "Ngan nagsiring hiya, \u201cIini in basahan nga ginhatag ha akon ni Hilkias.\u201d Ngan ginbasa ini niya hin dako nga tingog ha atubangan han hadi."
                },
                "11": {
                    "verse_nr": "11",
                    "verse": "Han pakabati han hadi, ginggisi niya an iya panapton tungod hin kabido."
                },
                "12": {
                    "verse_nr": "12",
                    "verse": "Ginpatawag niya hi Hilkias, hi Safan, hi Ahikam nga iya anak nga lalake, hi Acbor nga anak nga lalake ni Mikias, ngan hi Asias nga surugoon han hadi, ngan ginsugo hira"
                },
                "13": {
                    "verse_nr": "13",
                    "verse": "\u201cKadto ngan pakianhi an GINOO para ha akon ngan para han ngatanan nga mga tawo han Juda hiunong han mga pagturon-an hini nga basahan. Nasisina ha aton an GINOO, kay waray pagbuhata han aton kaapoy-apoyan an iginsiring hini nga basahan nga kinahanglan pagbuhaton.\u201d"
                },
                "14": {
                    "verse_nr": "14",
                    "verse": "Linmakat hira Hilkias, Safan, Ahikam, Acbor, ug Asias pagpakiana hin babaye nga ginngangaranan kan Hulda nga manaragna nga nag-uokoy didto hin bag-o nga dapit ha Jerusalem. (Tinaporan han mga bisti han Templo an iya bana nga hi Salum nga anak ni Tecba ngan apo hi Harhas.) Iginsumat nira han babaye an nahinabo"
                },
                "15": {
                    "verse_nr": "15",
                    "verse": "ngan ginsiring hira han babaye nga bumalik hira ngadto han hadi ngan isumat ha iya"
                },
                "16": {
                    "verse_nr": "16",
                    "verse": "an masunod nga mensahe han GINOO: \u201cKakastigohon ko an Jerusalem ngan an ngatanan niya nga mga tawo, sumala han nahisurat ha basahan nga ginbasa han hadi."
                },
                "17": {
                    "verse_nr": "17",
                    "verse": "Iginsikway ako nira ngan naghalad hin mga hayop nga tutuboron ha iba nga kadiyosan ngan an ngatanan nga ira nabuhat amo an nagogliat han akon kasina. Tugob an akon kasina han Jerusalem, ngan diri ini magpapapas dayon."
                },
                "18": {
                    "verse_nr": "18",
                    "verse": "Mahitungod han hadi, amo ini an ipasiring ko, an GINOO nga Dyos han Israel: Hinbatian mo an nahisurat ha basahan"
                },
                "19": {
                    "verse_nr": "19",
                    "verse": "ngan nagbasol ngan nagpaubos ka ha akon atubangan, nga naggisi han imo mga panapton ngan nagtangis han pakabati mo han akon pagtarhoga hin pagkastigo han Jerusalem ngan han iya mga tawo. Hihimoon ko ito nga makaarawod nga taran-awon, usa nga dapit kanay ngaran gagamiton han mga tawo hin pagpakaraot. Kundi hinbatian ko an imo pag-ampo"
                },
                "20": {
                    "verse_nr": "20",
                    "verse": "sanglit diri mo hikikit-an an kastigo nga dadad-on ko ha Jerusalem. Tutugotan ko nga mamatay ka ha kamurayaw.\u201d\nBinmalik kan Hadi Josias an mga tawo dara ini nga mensahe."
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Ginpatawag ni Hadi Josias an ngatanan nga mga pangulo han Juda ug Jerusalem"
                },
                "2": {
                    "verse_nr": "2",
                    "verse": "ngan nagburunyog hira ngadto ha Templo, inupdan han kapadian ngan han mga manaragna, ngan han ngatanan nga mga tawo han Jerusalem, riko ug pobre. Ha atubangan nira ngatanan ginbasa hin dako nga tingog han hadi an bug-os nga Basahan han Ginsaaran nga hin-agian didto ha Templo."
                },
                "3": {
                    "verse_nr": "3",
                    "verse": "Tinmindog hiya sapit han harigi ngan nagsaad ha GINOO nga masugot hiya han GINOO ngan magtutuman hiya han mga balaod ngan mga sugo ha bug-os niya nga kasingkasing ug kalag, ngan magbubuhat han mga ginkikinahanglan han ginsaaran, sumala han nahisurat ha basahan. Nagsaad an ngatanan nga mga tawo hin pagtuman han ginsaaran."
                },
                "4": {
                    "verse_nr": "4",
                    "verse": "Katapos ginsugo ni Josias hi Hilkias nga Labaw nga Padi, an iya kabulig nga kapadian, ngan an mga gwardya ha aragian han Templo, nga igawas han Templo an ngatanan nga mga butang nga ginagamit ha pagsingba kan Baal, han diyosa nga hi Asera, ngan han mga bitoon. Ginsunog han hadi ha gawas han syudad hirani han Kahamub-an Kidron ini ngatanan nga mga butang, ngan gindara ngadto ha Betel an mga agbon."
                },
                "5": {
                    "verse_nr": "5",
                    "verse": "Ginhukasan niya an kapadian nga gin-ordinahan han kahadian han Juda hin paghalad hin mga hayop nga tutuboron dida han pagano nga mga altar didto han mga syudad han Juda ngan ha mga dapit nga hirani han Jerusalem\u2014an ngatanan nga kapadian nga naghalad hin mga hayop nga tutuboron kan Baal, han adlaw, han bulan, han mga planeta, ngan han mga bitoon."
                },
                "6": {
                    "verse_nr": "6",
                    "verse": "Ginkuha niya ha Templo an ladawan ni Asera, iginggawas ini han syudad ngadto ha Kahamub-an Kidron, ginsunog ini, ginpulbos an mga agbon, ngan ginsaburak didto han lulubngan han mga tawo."
                },
                "7": {
                    "verse_nr": "7",
                    "verse": "Ginruba niya an mga urokyan didto ha Templo nga inuokyan han magraot in dungog nga kababayen-an ug kalalaken-an. (Didto paghahablon an mga kababayen-an hin mga panapton nga higlawig nga ginagamit hin pagsingba kan Asera.)"
                },
                "8": {
                    "verse_nr": "8",
                    "verse": "Gindara niya ngadto ha Jerusalem an kapadian nga nakadto anay ha mga syudad han Juda, ngan ha bug-os nga nasod ginruba niya an mga altar nga ginhalaran nira hin mga hayop nga tutuboron. Ginruba liwat niya an mga altar nga hirani han ganghaan nga gintindog ni Josue nga gobernador han syudad, nga nawawala han dako nga ganghaan ha pagsulod mo han syudad."
                },
                "9": {
                    "verse_nr": "9",
                    "verse": "Waray tugoti ini nga kapadian hin pag-alagad ha Templo kundi makakahimo hira hin pagkaon han tinapay nga waray patubo nga gin-andam para han ira igkasi kapadian."
                },
                "10": {
                    "verse_nr": "10",
                    "verse": "Ginpukan liwat ni Hadi Josias an Tofet, an pagano nga dapit hin pagsingba didto ha Kahamub-an Hinom, basi waray na han iya anak nga lalake o babaye makaghalad hin hayop nga tutuboron ngadto han diyos nga hi Moloc."
                },
                "11": {
                    "verse_nr": "11",
                    "verse": "Kinuha liwat niya an mga kabayo nga iginhalad han mga hadi han Juda hin pagsingba han adlaw, ngan ginsunog an mga karuwahe nga ginggamit han ira pagsingba. (Ginhimos ini ha libong han Templo, hirani han ganghaan ngan diri hirayo han urokyan ni Natanmelec, usa nga dako nga opisyal.)"
                },
                "12": {
                    "verse_nr": "12",
                    "verse": "Ginruba ni Hadi Josias an mga altar nga gintindog han mga hadi han Juda ha atop han palasyo, igbaw han kwarto ni Hadi Acas, pati an mga altar nga gintindog ni Hadi Manases didto han duha nga libong han Templo; ginrumok niya an mga altar ngan iginlabog ini ngadto ha Kahamub-an Kidron."
                },
                "13": {
                    "verse_nr": "13",
                    "verse": "Ginpukan ni Josias an mga altar nga gintindog ni Hadi Solomon ha sinirangan han Jerusalem, ha timogan han Bukid han mga Olibo, para han pagsingba han makapupungot nga mga diyosdiyos\u2014hi Astarot nga diyosa han Sidon, hi Camos nga diyos han Moab, ngan hi Moloc nga diyos han Amon."
                },
                "14": {
                    "verse_nr": "14",
                    "verse": "Ginrumok ni Hadi Josias an bato nga mga harigi, ginruba an ladawan han diyosa nga hi Asera, ngan ginluob niya hin mga tul-an hin tawo an tuna nga gintindogan hini mga kadiyosan."
                },
                "15": {
                    "verse_nr": "15",
                    "verse": "Ginruba liwat ni Josias an dapit hin pagsingba ha Betel, nga gintindog ni Hadi Jeroboam nga anak ni Nebat, nga nagtutdo hin pakasala han Israel. Ginrumpag ni Josias an altar, ginrumok ngan ginpulbos an mga bato; ginsunog liwat niya an ladawan nga iginhalad ha pagsingba kan Asera."
                },
                "16": {
                    "verse_nr": "16",
                    "verse": "Niyan tinman-aw hi Josias palibot ngan hinkit-an niya in mga lubnganan didto han pungtod; ginpakuha niya an mga tul-an ngan ginsungo ha altar. Tungod hini nga iya ginbuhat, ginhugawan niya an altar, ngan natuman niya an igintagna han manaragna hadto pa ha panahon han pagsaurog nira hin pyesta samtang natindog sapit han altar hi Hadi Jeroboam. Sinmiplat hi Hadi Josias ngan hinkit-an an lubnganan han manaragna nga naghatag hini nga panagna."
                },
                "17": {
                    "verse_nr": "17",
                    "verse": "\u201cKanay ito lubnganan?\u201d pinmakiana hiya.\nBinmaton an mga tawo han Betel, \u201cLubnganan ito han manaragna nga inmabot tikang ha Juda ngan nanagna hini nga mga butang nga ginbuhat mo hini nga altar.\u201d"
                },
                "18": {
                    "verse_nr": "18",
                    "verse": "\u201cPabay-i la ito,\u201d nagsugo hi Josias, \u201ckinahanglan diri pagbantaron an iya mga tul-an.\u201d\nSanglit waray paglabti an iya mga tul-an, sugad man adton kanan manaragna nga tikang ha Samaria."
                },
                "19": {
                    "verse_nr": "19",
                    "verse": "Ginruba ni Hadi Josias ha kada syudad han Israel an ngatanan nga pagano nga mga dapit hin pagsingba, nga gintindog han mga hadi han Israel, nga tungod hini nakaaghat han kasina han GINOO. Ginbuhat niya hini ngatanan nga mga altar an ginbuhat niya ha Betel."
                },
                "20": {
                    "verse_nr": "20",
                    "verse": "Ginpamatay niya an ngatanan nga pagano nga kapadian dida han mga altar nga ira gin-alagaran ngan ginsunog niya in mga tul-an hin tawo ha tagsa nga altar. Katapos inmoli hiya ha Jerusalem."
                },
                "21": {
                    "verse_nr": "21",
                    "verse": "Ginsugo ni Hadi Josias an mga tawo hin pagsaurog han Paglabay ha pagpasidungog han GINOO nga ira Dyos, sumala han nahisurat dida han Basahan han Ginsaaran."
                },
                "22": {
                    "verse_nr": "22",
                    "verse": "Waray pa gud Paglabay nga sugad hini nga ginsaurog han bisan hin-o nga hadi han Israel o han Juda, tikang han panahon nga mga maghurukom pa an nagdudumara han nasod."
                },
                "23": {
                    "verse_nr": "23",
                    "verse": "Kundi yana ha ika-18 ka tuig nga pagkahadi ni Josias, ginsaurog ha Jerusalem an Paglabay."
                },
                "24": {
                    "verse_nr": "24",
                    "verse": "Basi pagtumanon an mga balaod nga nahisurat ha basahan nga hin-agian ha Templo ni Hilkias nga Labaw nga Padi, ginkuha ni Hadi Josias ha Jerusalem ngan ha bug-os nga Juda an ngatanan nga mga diwatahan ngan mga paratigo, ngan an ngatanan nga kadiyosan ha panimalay, mga diyosdiyos, ngan iba pa nga pagano nga mga garamiton hin pagsingba."
                },
                "25": {
                    "verse_nr": "25",
                    "verse": "Waray pa gud hadi nga una o orhe ha iya nga sugad ha iya nga nag-alagad han GINOO ha bug-os niya nga kasingkasing, hunahuna, ug kusog, nga nagsugot han ngatanan nga Balaod ni Moises."
                },
                "26": {
                    "verse_nr": "26",
                    "verse": "Kundi waray gihapon mapapas an mapintas nga kasina han GINOO kontra han Juda tungod han ginbuhat ni Hadi Manases."
                },
                "27": {
                    "verse_nr": "27",
                    "verse": "Nagsiring an GINOO, \u201cBubuhaton ko han Juda an ginbuhat ko han Israel: paiiwason ko ha akon atubangan an mga tawo han Juda, ngan isisikway ko an Jerusalem nga ginpili ko nga syudad, ngan an Templo, an dapit nga ginsiring ko nga pagsisingbahan ha akon.\u201d"
                },
                "28": {
                    "verse_nr": "28",
                    "verse": "Nahisurat dida han Kasaysayan han Kahadian han Juda an iba pa nga nabuhat ni Hadi Josias."
                },
                "29": {
                    "verse_nr": "29",
                    "verse": "Samtang hadi pa hi Josias, nagpangulo hin kasondalohan hi Hadi Neco han Ehipto ngan kinmadto hira ha salog han Eufrates hin pagbulig han hadi han Asiria. Gintapo ni Hadi Josias an kasondalohan nga Ehiptohanon didto ha Megido, ngan namatay hi Hadi Josias ha pag-awayan."
                },
                "30": {
                    "verse_nr": "30",
                    "verse": "Ginbutang ha karuwahe an iya lawas ngan gindara han iya mga opisyal ngadto ha Jerusalem, diin iginlubong hiya didto han lubnganan han mga hadi.\nGinpili han mga tawo han Juda hi Joacas nga anak ni Josias, ngan gindihogan hiya nga hadi."
                },
                "31": {
                    "verse_nr": "31",
                    "verse": "Baynte tres na an panuigon ni Joacas han kahimo niya nga hadi han Juda, ngan naghadi hiya ha Jerusalem hin tulo ka bulan. Iroy niya hi Hamutal nga anak ni Jeremias nga taga syudad han Libna."
                },
                "32": {
                    "verse_nr": "32",
                    "verse": "Nakasala han GINOO hi Joacas kay nagsunod hiya han susbaranan han iya kaapoy-apoyan."
                },
                "33": {
                    "verse_nr": "33",
                    "verse": "Natapos an iya paghadi han pagbihaga ha iya ni Hadi Neco han Ehipto didto ha Ribla, ha tuna han Hamat, ngan ginpabayad an Juda hin buhis nga 3,400 ka kilo nga salapi ngan 34 ka kilo nga bulawan."
                },
                "34": {
                    "verse_nr": "34",
                    "verse": "Ginhimo ni Hadi Neco nga hadi han Juda hi Eliaquim nga anak liwat ni Josias nga liwan kan Josias, ngan Joakim an iya ngaran han paghadi niya. Gindara ha Ehipto ni Hadi Neco hi Joacas, ngan namatay hiya didto."
                },
                "35": {
                    "verse_nr": "35",
                    "verse": "Nagsukot hin buhis ha mga tawo hi Hadi Joakim, sumala han angay han ira hiagi, basi makatirok han kantidad nga ginkikinahanglan hin pagbayad han buhis nga gin-aro han hadi han Ehipto."
                },
                "36": {
                    "verse_nr": "36",
                    "verse": "Baynte singko na an panuigon ni Joakim han kahimo niya nga hadi han Juda, ngan naghadi hiya ha Jerusalem hin 11 ka tuig. Iroy niya hi Sebida nga anak ni Fadaya nga taga-Ruma."
                },
                "37": {
                    "verse_nr": "37",
                    "verse": "Nakasala han GINOO hi Joakim, nga nagsunod hiya han susbaranan han iya kaapoy-apoyan."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Samtang hadi hi Joakim, ginsulong ni Hadi Nabucodonosor han Babilonia an Juda ngan sulod hin tulo ka tuig napugos hi Joakim hin pagpasakop ha iya; ngan niyan sinmupil hiya."
                },
                "2": {
                    "verse_nr": "2",
                    "verse": "Nagpadara an GINOO kontra kan Joakim hin armado nga mga hugpo hin mga Babilonianhon, mga Siriahanon, mga Moabita, ngan mga Amonitanhon, basi mabungkag an Juda, sumala han iginsiring han GINOO pinaagi han iya mga surugoon nga mga manaragna."
                },
                "3": {
                    "verse_nr": "3",
                    "verse": "Nahinabo ini tungod han sugo han GINOO, basi paiwason ha iya atubangan an mga tawo han Juda, tungod han ngatanan nga mga sala nga ginbuhat ni Hadi Manases"
                },
                "4": {
                    "verse_nr": "4",
                    "verse": "ngan labi na gud tungod han ngatanan nga pinamatay niya nga waray sala nga mga tawo. Tungod hito waray makapasaylo kan Manases an GINOO."
                },
                "5": {
                    "verse_nr": "5",
                    "verse": "Nahisurat dida han Kasaysayan han Kahadian han Juda an iba nga nabuhat ni Joakim."
                },
                "6": {
                    "verse_nr": "6",
                    "verse": "Namatay hi Joakim, ngan sinmunod ha iya hin paghadi hi Joaquin nga iya anak."
                },
                "7": {
                    "verse_nr": "7",
                    "verse": "Waray na gud gumawas han Ehipto an hadi han Ehipto ngan an iya kasondalohan, kay ginsakop na han hadi han Babilonia an ngatanan nga katunaan nga ginsakop anay han Ehipto, tikang ha Salog Eufrates ngadto ha amihanan nga pag-ultan han Ehipto."
                },
                "8": {
                    "verse_nr": "8",
                    "verse": "Nahimo nga hadi han Juda hi Joaquin han 18 pa la an iya panuigon ngan naghadi hiya ha Jerusalem hin tulo ka bulan. Iroy niya hi Nehosta nga anak ni Elnatan, nga taga-Jerusalem."
                },
                "9": {
                    "verse_nr": "9",
                    "verse": "Nakasala han GINOO hi Joaquin, nga nagsunod hiya han susbaranan han iya amay."
                },
                "10": {
                    "verse_nr": "10",
                    "verse": "Panahon adto han iya pagkahadi nga ginsulong an Jerusalem han kasondalohan nga Babilonianhon, nga ginpangulohan han mga opisyal ni Hadi Nabucodonosor, ngan ginpalibotan an syudad."
                },
                "11": {
                    "verse_nr": "11",
                    "verse": "Ha panahon nga ginpapalibotan an syudad, inmabot ha Jerusalem hi Nabucodonosor"
                },
                "12": {
                    "verse_nr": "12",
                    "verse": "ngan tinmubyan ha mga Babilonianhon hi Hadi Joaquin, upod an iroy niya, an mga anak niya nga kalalaken-an, an iya mga opisyal, ngan an mga opisyal han palasyo. Ginbihag ni Nabucodonosor hi Joaquin dida han ikawalo ka tuig nga pagkahadi niya"
                },
                "13": {
                    "verse_nr": "13",
                    "verse": "ngan gindara ha Babilonia an ngatanan nga mga manggad han Templo ngan han palasyo. Sumala han igintagna han GINOO, ginbuong ni Nabucodonosor an ngatanan nga bulawan nga mga garamiton nga ginhimo ni Hadi Solomon para ha Templo nga paggamit."
                },
                "14": {
                    "verse_nr": "14",
                    "verse": "Gindara ni Nabucodonosor nga mga bihag an mga tawo han Jerusalem, an ngatanan nga mga prinsipi, ngan an ngatanan nga dumagko nga mga tawo, 10,000 ngatanan. Gindara liwat niya an ngatanan nga batid nga mga trabahador, an mga panday hin puthaw, ngan ginbilin la an ginpopobrehi nga mga tawo han Juda."
                },
                "15": {
                    "verse_nr": "15",
                    "verse": "Gindara ha Babilonia nga bihag ni Nabucodonosor hi Joaquin, upod an iroy ni Joaquin, an iya mga asawa, an iya mga opisyal, ngan an dumagko nga mga tawo han Juda."
                },
                "16": {
                    "verse_nr": "16",
                    "verse": "Ginhalin nga bihag ha Babilonia ni Nabucodonosor an ngatanan nga dumagko nga mga tawo, 7,000 ngatanan, ngan 1,000 nga batid nga mga trabahador, upod an mga panday hin puthaw; mag-upay an panlawas nira ngatanan, nga angay hira hin pagsondalo."
                },
                "17": {
                    "verse_nr": "17",
                    "verse": "Ginhimo ni Nabucodonosor nga hadi han Juda hi Matanias nga bata hi Joaquin, ngan Sedequias an iya ngaran han paghadi niya."
                },
                "18": {
                    "verse_nr": "18",
                    "verse": "Baynte uno na an panuigon ni Sedequias han kahimo niya nga hadi han Juda, ngan naghadi hiya ha Jerusalem hin 11 ka tuig. Iroy niya hi Hamutal nga anak ni Jeremias, nga taga syudad han Libna."
                },
                "19": {
                    "verse_nr": "19",
                    "verse": "Nakasala han GINOO hi Sedequias, sugad han ginbuhat ni Hadi Joakim."
                },
                "20": {
                    "verse_nr": "20",
                    "verse": "Nasinahan gud han GINOO an mga tawo han Jerusalem ug Juda nga ginpaiwas hira niya ha iya atubangan."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Sinmupil kan Hadi Nabucodonosor han Babilonia hi Sedequias. Sanglit ha ikanapulo ka adlaw han ikanapulo ka bulan han ikasiyam ka tuig nga paghadi ni Sedequias, inmabot hi Nabucodonosor upod an ngatanan niya nga kasondalohan ngan ginsulong niya an Jerusalem. Nagkampo hira ha gawas han syudad, naghimo hin mga tagaytay para hin pagsulong palibot han syudad"
                },
                "2": {
                    "verse_nr": "2",
                    "verse": "ngan ginpadayon nira pag-alikos han syudad tubtob han ika-11 ka tuig nga paghadi ni Sedequias."
                },
                "3": {
                    "verse_nr": "3",
                    "verse": "Dida han ikasiyam ka adlaw han ikaupat ka bulan hito ngahaw nga tuig, han uraura na an gutom nga waray na gud nahibilin nga pagkaon han mga tawo"
                },
                "4": {
                    "verse_nr": "4",
                    "verse": "ginbuhoan an mga pader han syudad, ngan bisan kon ginpapalibotan han mga Babilonianhon an syudad, nakakalagiw ha gab-i an hadi ngan an ngatanan niya nga mga sondalo. Inmagi hira ha tanaman han hadi ngadto han ganghaan nga nabubutnga han duha nga mga pader, ngan nangalagiw tipakadto ha Kahamub-an Jordan."
                },
                "5": {
                    "verse_nr": "5",
                    "verse": "Kundi ginlanat han Babilonianhon nga kasondalohan hi Hadi Sedequias ngan ginbihag hiya didto ha kapatagan hirani han Jerico; ginbayaan hiya han ngatanan niya nga mga sondalo."
                },
                "6": {
                    "verse_nr": "6",
                    "verse": "Gindara hi Sedequias ngadto kan Nabucodonosor nga nakadto ha syudad han Ribla, ngan didto ginhukman hiya ni Nabucodonosor."
                },
                "7": {
                    "verse_nr": "7",
                    "verse": "Ha atubangan ni Sedequias, ginpatay an iya mga anak nga kalalaken-an; niyan ginpalukat ni Nabucodonosor an mga mata ni Sedequias, ginpakadenahan hiya, ngan gindara ngadto ha Babilonia."
                },
                "8": {
                    "verse_nr": "8",
                    "verse": "Dida han ikapito ka adlaw han ikalima ka bulan han ika-19 ka tuig nga pagkahadi han Babilonia ni Nabucodonosor, sinmulod ha Jerusalem hi Nebusaradan nga parasagdon han hadi ngan kapitan han iya kasondalohan."
                },
                "9": {
                    "verse_nr": "9",
                    "verse": "Ginsunog niya an Templo, an palasyo, ngan an mga balay han ngatanan nga dumagko nga mga tawo han Jerusalem"
                },
                "10": {
                    "verse_nr": "10",
                    "verse": "ngan ginrumpag han iya mga sondalo an mga pader han syudad."
                },
                "11": {
                    "verse_nr": "11",
                    "verse": "Katapos gindara ni Nebusaradan ngadto ha Babilonia an mga tawo nga nahibilin ha syudad, an nahibilin nga batid nga mga trabahador, ngan adton mga tinmampo han mga Babilonianhon."
                },
                "12": {
                    "verse_nr": "12",
                    "verse": "Kundi ginbilin niya didto ha Juda in pira han gipopobrehi nga mga tawo, nga waray mga hiagi, ngan ginpatrabaho hira ha mga urubasan ngan mga uma."
                },
                "13": {
                    "verse_nr": "13",
                    "verse": "Ginrumok han mga Babilonianhon an bronse nga mga harigi ngan an mga karro nga nakada ha Templo, upod an dako nga bronse nga tangke, ngan gindara ha Babilonia an ngatanan nga bronse."
                },
                "14": {
                    "verse_nr": "14",
                    "verse": "Ginkuha liwat nira an mga pala ngan an mga surudlan hin agbon nga ginagamit hin paglimpyo han altar, an mga garamiton nga ginagamit hin pag-andam han mga suga, an mga makaong nga ginagamit pagsalod han dugo han mga halad nga tinubod, an mga makaong nga ginagamit pagsunog hin insyenso, ngan an iba pa nga bronse nga mga butang nga ginagamit hin pag-alagad ha Templo."
                },
                "15": {
                    "verse_nr": "15",
                    "verse": "Ginkuha nira an ngatanan nga hinimo hin bulawan ug salapi, lakip an gudti nga mga makaong ngan an mga karaha nga ginagamit hin pagdara hin mga baga."
                },
                "16": {
                    "verse_nr": "16",
                    "verse": "Uraura hin kabug-at pagtimbangon an mga butang nga bronse nga ginhimo ni Hadi Solomon para han Templo\u2014an duha nga mga harigi, an mga karomata ngan an dako nga tangke."
                },
                "17": {
                    "verse_nr": "17",
                    "verse": "Walo ka metros an kahitaas han kada usa han harigi, nga may bronse nga uloulo ha bawbaw, nga 1.3 ka metros an kahitaas. May hinakot nga kadena nga bronse palibot han kada uloulo nga inadornohan hin mga granada nga bronse."
                },
                "18": {
                    "verse_nr": "18",
                    "verse": "Labot han mga garamiton nga naagaw gindara nga mga bihag ni Nebusaradan nga kapitan nga opisyal hi Seraias nga Labaw nga Padi, hi Sofonias nga ikaduha nga padi, ngan an tulo pa nga dumagko nga mga opisyal han Templo."
                },
                "19": {
                    "verse_nr": "19",
                    "verse": "Tikang ha syudad ginkuha niya an tawo nga nagpangulo han kasondalohan, lima nga mga parasagdon han hadi nga nakadto pa ha syudad, an kabulig han kapitan nga tinaporan han mga sinurat, ngan 60 nga iba pa nga dumagko nga mga tawo."
                },
                "20": {
                    "verse_nr": "20",
                    "verse": "Gindara hira ni Nebusaradan ngadto han hadi han Babilonia, nga nakadto ha syudad han Ribla"
                },
                "21": {
                    "verse_nr": "21",
                    "verse": "ha tuna han Hamat. Didto iginpakastigo hira han hadi ngan iginpapatay."
                },
                "22": {
                    "verse_nr": "22",
                    "verse": "Ginhimo ni Hadi Nabucodonosor nga gobernador han Juda hi Gedalias nga anak ni Ahicam ngan apo ni Safan, ngan igintapod ha iya an ngatanan nga waray pagdad-a ngadto ha Babilonia."
                },
                "23": {
                    "verse_nr": "23",
                    "verse": "Han pakabati hini han Judiyo nga mga opisyal ngan mga sondalo nga waray magtubyan ngadto han hadi, tinmampo hira kan Gedalias didto ha Mispa. Ini nga mga opisyal amo hira Ismael nga anak ni Natanias, Johanan nga anak ni Carias, Seraias nga anak ni Tanehumet nga taga bungto han Netofa, ngan hi Jesonias nga usa nga Maacatitanhon."
                },
                "24": {
                    "verse_nr": "24",
                    "verse": "Nagsiring ha ira hi Gedalias, \u201cNagsusumpa ako ha iyo nga diri na angay niyo kahadlokan an mga opisyal nga Babilonianhon. Pag-ukoy na kamo dinhe hini nga tuna, pag-alagad kamo han hadi han Babilonia, ngan maghihingaupay kamo.\u201d"
                },
                "25": {
                    "verse_nr": "25",
                    "verse": "Kundi dida han ikapito ka bulan hito nga tuig, nasingadto ha Mispa hi Ismael nga anak ni Natanias ngan apo ni Elisama nga sakop han hadianon nga panimalay, upod in napulo ka tawo, pinakiawayan nira hi Gedalias ngan ginpatay nira hiya. Ginpatay liwat niya an mga Israelita ngan mga Babilonianhon nga kaupod niya didto."
                },
                "26": {
                    "verse_nr": "26",
                    "verse": "Katapos nagkalakat ngan napasingadto ha Ehipto an ngatanan nga mga Israelita, riko ug pobre, lakip an mga opisyal han kasondalohan, kay nagkahadlok hira han mga Babilonianhon."
                },
                "27": {
                    "verse_nr": "27",
                    "verse": "Dida han tuig han kahimo nga hadi han Babilonia ni Ebilmerodac, nalooy hiya kan Hadi Joaquin han Juda ngan ginbuhian hi Joaquin. Nahinabo ini dida han ika-27 nga adlaw han ika-12 nga bulan han ika-37 ka tuig nga kabihag ni Joaquin."
                },
                "28": {
                    "verse_nr": "28",
                    "verse": "Nalooy ha iya hi Ebilmerodac, ngan gintagan hiya hin katungdanan nga darudako in dungog han iba nga mga hadi nga nabihag upod ha iya ha Babilonia."
                },
                "29": {
                    "verse_nr": "29",
                    "verse": "Sanglit tinugotan hi Joaquin hin paglubas han iya mga panapton hin ka priso, ngan pagkaon ha lamesa han hadi samtang nga buhi pa hiya."
                },
                "30": {
                    "verse_nr": "30",
                    "verse": "Kada adlaw, samtang buhi pa hiya, gintagan hiya hin panggasto para han iya mga kinahanglanon."
                }
            }
        }
    }
}