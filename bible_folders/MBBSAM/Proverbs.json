{
    "version": "MBBSAM",
    "book_name": "Proverbs",
    "book_nr": "20",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "An mga darahonon ni Solomon nga anak ni David ngan hadi han Israel."
                },
                "2": {
                    "verse_nr": "2",
                    "verse": "Iini in mga darahonon nga makakabulig ha imo hin pagkilala han kinaadman ngan maupay nga sagdon, ngan hin pagsabot han hilarum nga mga kahulogan hin mga paaliday."
                },
                "3": {
                    "verse_nr": "3",
                    "verse": "Makakatutdo ini ha imo hin pag-ukoy hin usa nga kinabuhi nga masinaboton, ngan kon uunanhon hin pagkatangkod, pagkamatadong, ngan pagkamaupay."
                },
                "4": {
                    "verse_nr": "4",
                    "verse": "Makakahimo ini nga magkaada hibaro an usa ka tawo nga kulang pa hin gin-agian ha kinabuhi, ngan makakatutdo han mga batan-on hin pagkamakugi."
                },
                "5": {
                    "verse_nr": "5",
                    "verse": "Makakadugang pa ngani ini nga mga darahonon hin hibaro ngadto hadton mga makinaadmananon, ngan makakahatag hin sagdon hadton mga mag-aram"
                },
                "6": {
                    "verse_nr": "6",
                    "verse": "basi makasabot hira han tinago nga mga kahulogan hin mga darahonon ngan han mga problema nga ginpapakiana han mga makinaadmananon."
                },
                "7": {
                    "verse_nr": "7",
                    "verse": "An pagtahod han GINOO amo an tinikangan han kinaadman. Kundi an lurong nga mga tawo waray pagtahod han kinaadman ngan nadiri hira nga katutdoan."
                },
                "8": {
                    "verse_nr": "8",
                    "verse": "Anak ko, pamatii an igintututdo ha imo han imo amay ngan tumana an tugon ni imo nanay."
                },
                "9": {
                    "verse_nr": "9",
                    "verse": "Makakapaupay han imo pamatasan an ira igintutdo ha imo sugad nga nakakadugang han imo kamatahum in usa nga maanyag nga alikos ha liog o kwentas."
                },
                "10": {
                    "verse_nr": "10",
                    "verse": "Anak ko, ayaw itugot nga pagsulayon ka hin mga makasasala."
                },
                "11": {
                    "verse_nr": "11",
                    "verse": "Pananglit masiring hira, \u201cTana, pamiling kita hin aton papatayon! Duyagi ta in waray sala nga mga tawo hin baga inintrimis la!"
                },
                "12": {
                    "verse_nr": "12",
                    "verse": "Bangin buhi ngan mag-upay pa hira han paghiagii ta ha ira, kundi patay na hira kon human na kita hin pagduyag ha ira!"
                },
                "13": {
                    "verse_nr": "13",
                    "verse": "Hiaagian ta an magkalainlain nga mga manggad ngan pagpupun-on ta hin mga tinikas an aton mga balay!"
                },
                "14": {
                    "verse_nr": "14",
                    "verse": "Tana, ngan api ha amon, ngan pagbabahinbahinon naton an ngatanan nga aton makawat.\u201d"
                },
                "15": {
                    "verse_nr": "15",
                    "verse": "Anak ko, ayaw bunyog hin sugad nga mga tawo. Pahirayo ha ira."
                },
                "16": {
                    "verse_nr": "16",
                    "verse": "Diri hira nag-aalang hin pagbuhat hin maraot. Dayuday andam hira hin pagpatay."
                },
                "17": {
                    "verse_nr": "17",
                    "verse": "Waray la gamit in pagbitad hin pukot kon nagkikinita an tamsi nga karuyag mo batungon"
                },
                "18": {
                    "verse_nr": "18",
                    "verse": "kundi in sugad nga mga tawo nag-aandam hin bitik para ha ira ngahaw, usa nga bitik nga ira kamamatyan."
                },
                "19": {
                    "verse_nr": "19",
                    "verse": "May-ada man ta gaba an paingawat nga amo an kamatay han kawatan\u2014amo ini an nahinanabo han bisan hin-o nga nabubuhi pinaagi hin panlupig."
                },
                "20": {
                    "verse_nr": "20",
                    "verse": "Pamati! Natawag an kinaadman didto han kadalanan ngan han mga taboan"
                },
                "21": {
                    "verse_nr": "21",
                    "verse": "nga nagoliat didto han mga ganghaan han syudad, ngan han bisan diin nga gintitirokan han mga tawo"
                },
                "22": {
                    "verse_nr": "22",
                    "verse": "\u201cMga lurong! Tubtob san-o an iyo karuyag hin pagkalurong? Tubtob san-o an iyo pagkalipay hin pagtamay han hibaro? Waray pa ba kamo pagmaan?"
                },
                "23": {
                    "verse_nr": "23",
                    "verse": "Pamati kon sawayon ko kamo; sasagdonan ko kamo hin maupay ngan babahinan ko kamo han akon hibaro."
                },
                "24": {
                    "verse_nr": "24",
                    "verse": "Nagtinawag ako ha iyo hin pagdapit ha iyo, kundi waray gud kamo pamati. Waray la kamo bumale ha akon."
                },
                "25": {
                    "verse_nr": "25",
                    "verse": "Ginpakalimutan la niyo an ngatanan ko nga sagdon, ngan waray gud kamo maruyag nga pagtutdoan ko kamo."
                },
                "26": {
                    "verse_nr": "26",
                    "verse": "Sanglit kon abuton na kamo hin kakurian, magtitinawa la ako ha iyo. Pag-iintrimisan ko la kamo kon humampak na an kasamokan"
                },
                "27": {
                    "verse_nr": "27",
                    "verse": "kon umabot ini ha iyo sugad hin bagyo nga nagdadara hin alipuros han kasamokan, ngan aada kamo nag-aantos han kasakitan ug kakurian."
                },
                "28": {
                    "verse_nr": "28",
                    "verse": "Niyan matawag kamo ha akon, kundi diri ako mabaton. Mamimiling kamo ha akon ha ngatanan nga dapit, kundi diri ako niyo hiaagian."
                },
                "29": {
                    "verse_nr": "29",
                    "verse": "Waray gud gamit ha iyo an hibaro, ngan dayuday la kamo nagdudumiri hin pagsugot han GINOO."
                },
                "30": {
                    "verse_nr": "30",
                    "verse": "Waray gud kamo magkinahanglan han akon sagdon o bumale ha akon han pagwaydongi ko ha iyo."
                },
                "31": {
                    "verse_nr": "31",
                    "verse": "Sanglit angay kamo mag-antos, ngan an iyo kalugaringon nga mga ginawian makakapasakit ha iyo."
                },
                "32": {
                    "verse_nr": "32",
                    "verse": "Napatay an tapang nga mga tawo kay sinisikway nira an kinaadman. Napatay liwat an lurong nga mga tawo tungod han ira kakulang hin panginlabot."
                },
                "33": {
                    "verse_nr": "33",
                    "verse": "Kundi diri gud maaano an bisan hin-o nga mamati ha akon. Waray niya kataragman, ngan waray gud angay niya kahahadlokan nga maraot.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Anak ko, pag-admi an akon igintutdo ha imo, ngan ayaw gud hingalimti an iginpabuhat ko ha imo."
                },
                "2": {
                    "verse_nr": "2",
                    "verse": "Pamatii an kinaadman, ngan talinguhaa hin pagsabot hini."
                },
                "3": {
                    "verse_nr": "3",
                    "verse": "Tinuod, pangaroa nga mahibaro ka; pangamuyo nga makasabot ka."
                },
                "4": {
                    "verse_nr": "4",
                    "verse": "Pamilnga ini sugad han imo paniguro hin pagbiling hin salapi, o hin tinago nga manggad."
                },
                "5": {
                    "verse_nr": "5",
                    "verse": "Kon buhaton mo ini, hibabaroan mo kon ano an karuyag sidngon hin pagtahod han GINOO, ngan mauswag an imo paghibaro mahitungod han Dyos."
                },
                "6": {
                    "verse_nr": "6",
                    "verse": "An GINOO amo an nahatag hin kinaadman. Natikang ha iya an hibaro ngan an pagsabot."
                },
                "7": {
                    "verse_nr": "7",
                    "verse": "Binubuligan ngan pinanalipdan niya an magtadong ngan tangkod nga mga tawo."
                },
                "8": {
                    "verse_nr": "8",
                    "verse": "Pinanalipdan niya adton mga mag-upay magdumara han iba, ngan ginbabantayan niya adton mga magtinumanon ha iya."
                },
                "9": {
                    "verse_nr": "9",
                    "verse": "Kon mamati ka ha akon, hibabaroan mo an matadonng, an husto, ngan an maupay. Hibabaroan mo an angay mo buhaton."
                },
                "10": {
                    "verse_nr": "10",
                    "verse": "Magmamakinaadmananon ka, ngan makakalipay ha imo an imo hibaro."
                },
                "11": {
                    "verse_nr": "11",
                    "verse": "Pananalipdan ka han imo kaaram ug pagsabot"
                },
                "12": {
                    "verse_nr": "12",
                    "verse": "ngan pupugngan ka basi diri ka makagbuhat hin sayop. Ipapahirayo ka ha mga tawo nga nag-uugsong hin kasamok pinaagi han ira mga pulong"
                },
                "13": {
                    "verse_nr": "13",
                    "verse": "mga tawo nga binmaya na hin matadong nga kinabuhi ngan nag-uokoy na ha kasisidman han sala"
                },
                "14": {
                    "verse_nr": "14",
                    "verse": "mga tawo nga nalilipay hin pagbuhat hin sayop ngan nagpapatakas hin magraot nga ginawian"
                },
                "15": {
                    "verse_nr": "15",
                    "verse": "diri katataporan ngan diri gud kasasarigan ini nga mga tawo."
                },
                "16": {
                    "verse_nr": "16",
                    "verse": "Makakahimo ka hin pagpugong basi diri ka masulay hin malaw-ay nga babaye nga maghuhugay ha imo pinaagi han iya magtam-is nga mga pulong"
                },
                "17": {
                    "verse_nr": "17",
                    "verse": "nga malingo han iya kalugaringon nga bana, ngan waray na pagmahal han iya baraan nga mga ginsumpaan."
                },
                "18": {
                    "verse_nr": "18",
                    "verse": "Kon kumadto ka han iya balay, naglalakat ka dida han dalan tipakadto ha kamatayon. An pagkadto didto amo an pagpahirani han kalibutan han mga patay."
                },
                "19": {
                    "verse_nr": "19",
                    "verse": "Waray may dinmuaw ha iya nga nahibalik. Diri na gud hiya makakabalik ngadto han dalan han kinabuhi."
                },
                "20": {
                    "verse_nr": "20",
                    "verse": "Sanglit kinahanglan sundon mo an susbaranan han mag-upay nga mga tawo, ngan mag-ukoy ka hin matadong nga kinabuhi."
                },
                "21": {
                    "verse_nr": "21",
                    "verse": "Mag-ukoy dinhe hini nga aton tuna an magtadong ngan maligdong nga mga tawo."
                },
                "22": {
                    "verse_nr": "22",
                    "verse": "Kundi aagawon han Dyos dinhe ha tuna an magraot nga mga tawo, ngan gagaboton ha tuna an mga makasasala sugad hin mga tanom."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Anak ko, ayaw hingalimti an akon igintutdo ha imo. Dayuday hinumdomi an iginpabuhat ko ha imo."
                },
                "2": {
                    "verse_nr": "2",
                    "verse": "Mahatag ha imo an akon pagturon-an hin hilawig ngan mainuswagon nga kinabuhi."
                },
                "3": {
                    "verse_nr": "3",
                    "verse": "Ayaw gud bayai an kamaunongon ngan kamatinumanon. Ikwentas ini ha imo liog; isurat ini dida han imo kasingkasing."
                },
                "4": {
                    "verse_nr": "4",
                    "verse": "Kon buhaton mo ini, malilipay ha imo an Dyos ngan an tawo."
                },
                "5": {
                    "verse_nr": "5",
                    "verse": "Sarigi an GINOO ha bug-os mo kasingkasing. Ayaw gud pagtapod han imo kamaaram."
                },
                "6": {
                    "verse_nr": "6",
                    "verse": "Hinumdomi an GINOO dida han ngatanan nga imo ginbubuhat, ngan ipakikita niya ha imo an matadong nga paagi."
                },
                "7": {
                    "verse_nr": "7",
                    "verse": "Ayaw gud paghunahuna nga maaram ka labaw han imo hinbabaroan; sugta la an GINOO ngan ayaw pagbuhat hin maraot."
                },
                "8": {
                    "verse_nr": "8",
                    "verse": "Kon buhaton mo ini, masusugad ini hin maupay nga bulong nga magtatambal han imo mga samad ngan makakaiban han kamaol-ol han imo kasawdan."
                },
                "9": {
                    "verse_nr": "9",
                    "verse": "Pagpasidunggi an GINOO pinaagi hin paghalad ngadto ha iya han gimamaupayi han ngatanan nga mga abot han imo tuna."
                },
                "10": {
                    "verse_nr": "10",
                    "verse": "Kon buhaton mo ini, mapupuno hin mga inani nga abot an imo mga buhos, ngan magsasapay hin bino an imo mga surudlan."
                },
                "11": {
                    "verse_nr": "11",
                    "verse": "Anak ko, kon busaan ka han GINOO, pamati hin maupay ngan karawata ini nga usa nga pahimangno ha imo."
                },
                "12": {
                    "verse_nr": "12",
                    "verse": "Binubusaan han GINOO adton iya mga hinihigugma, sugad nga binubusaan hin usa nga amay an iya pinaura nga anak."
                },
                "13": {
                    "verse_nr": "13",
                    "verse": "Palaran an tawo nga may-ada kinaadman ngan pagsabot."
                },
                "14": {
                    "verse_nr": "14",
                    "verse": "Darudamo pa an makukuha hini kay han salapi; marumahal pa ini ha imo kay hin bulawan."
                },
                "15": {
                    "verse_nr": "15",
                    "verse": "Marumahal pa an kinaadman kay hin mga alahas; waray bisan ano nga butang nga imo minahal in malabaw han kinaadman."
                },
                "16": {
                    "verse_nr": "16",
                    "verse": "Nahatag ha imo an kinaadman hin hilawig nga kinabuhi, sugad man hin manggad ngan kadungganan."
                },
                "17": {
                    "verse_nr": "17",
                    "verse": "Nakakalipay han imo kinabuhi an kinaadman, ngan kalinaw ini ha imo paglalaktan."
                },
                "18": {
                    "verse_nr": "18",
                    "verse": "Malipayon adton diri nabaya han kinaadman ngan an makaangkon ha iya may-ada kinaadman"
                },
                "19": {
                    "verse_nr": "19",
                    "verse": "Gintuha han GINOO an tuna pinaagi han iya kinaadman;\niginpahimutang niya an langit pinaagi han iya hibaro."
                },
                "20": {
                    "verse_nr": "20",
                    "verse": "Ginpaawas han iya kinaadman an mga salog,\nngan ginpauran ha tuna an mga dampog."
                },
                "21": {
                    "verse_nr": "21",
                    "verse": "Anak ko, tipigi an imo kinaadman ug pagsabot. Ayaw gud ini ibulag ha imo."
                },
                "22": {
                    "verse_nr": "22",
                    "verse": "Tatagan ka hini hin maupay ngan malipayon nga kinabuhi."
                },
                "23": {
                    "verse_nr": "23",
                    "verse": "Diri ka mahahadlok ug diri ka kukulbaon ha imo paglalaktan ngan diri ka ngani mahipapakdol."
                },
                "24": {
                    "verse_nr": "24",
                    "verse": "Diri ka mahahadlok ha imo paghigda, ngan makaturog ka nga malinawon ha bug-os nga gab-i."
                },
                "25": {
                    "verse_nr": "25",
                    "verse": "Diri ka mababaraka hiunong hin tigda nga mga karat-an nga naabot sugad hin usa nga bagyo para han mga maghuka nga mga tawo."
                },
                "26": {
                    "verse_nr": "26",
                    "verse": "Pananalipdan ka han GINOO; diri hiya matugot nga mabitik ka."
                },
                "27": {
                    "verse_nr": "27",
                    "verse": "Kon makakahimo ka, pagbuhat hin maupay hadton mga nagkikinahanglan hini."
                },
                "28": {
                    "verse_nr": "28",
                    "verse": "Ayaw gud pahulata an imo amyaw ngada han pagkabuwas pa, kon makakabulig ka ha iya yana."
                },
                "29": {
                    "verse_nr": "29",
                    "verse": "Ayaw paglarang hin bisan ano nga makakabido han imo amyaw; nag-uokoy hiya sapit ha imo ngan natapod hiya ha imo."
                },
                "30": {
                    "verse_nr": "30",
                    "verse": "Ayaw pakiglantugi bisan kan kanay hin waray la hinungdan, kon waray man ada hiya magbuhat ha imo hin bisan ano nga maraot."
                },
                "31": {
                    "verse_nr": "31",
                    "verse": "Ayaw kaawa han mga mag-isog ngan magraogdaog o ayaw pakahunahuna hin pagsubad han ira maraot nga buhat"
                },
                "32": {
                    "verse_nr": "32",
                    "verse": "kay napupungot an GINOO hadton mga tawo nga nagbubuhat hin maraot, kundi natapod hiya han mga magtadong."
                },
                "33": {
                    "verse_nr": "33",
                    "verse": "Ginagabaan han GINOO an mga panimalay han mga magraot, kundi ginpapakaupay niya an mga panimalay han mga magtadong."
                },
                "34": {
                    "verse_nr": "34",
                    "verse": "Para ha iya waray gamit an mga magpinahitas-on, kundi kinalolooyan niya an mga magpinaubsanon."
                },
                "35": {
                    "verse_nr": "35",
                    "verse": "Makakaangkon an mga makinaadmananon hin kadungganan kundi an mga lurong maglulugaring la hin pagdugang han ira kaarawdan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mga anak ko, pamatii an igintutdo ha iyo han iyo amay. Pamati hin maupay ngan makakaangkon kamo hin hibaro."
                },
                "2": {
                    "verse_nr": "2",
                    "verse": "Maupay an akon igintututdo ha iyo, sanglit hinumdomi ini ngatanan."
                },
                "3": {
                    "verse_nr": "3",
                    "verse": "Han gutiay pa ako, nga amo la nga lalake nga anak han akon mga kag-anak"
                },
                "4": {
                    "verse_nr": "4",
                    "verse": "gintutdoan ako han akon amay. Nagsiring hiya ha akon, \u201cHinumdomi an akon iginsiring ngan ayaw gud ini hingalimti. Tumana ini, ngan mabubuhi ka."
                },
                "5": {
                    "verse_nr": "5",
                    "verse": "Angkona an kinaadman ug an maupay nga pagsabot! Ayaw hingalimti o pagpasibay-i an akon iginsiring."
                },
                "6": {
                    "verse_nr": "6",
                    "verse": "Ayaw bayai an kinaadman, ngan pananalipdan ka niya; higugmaa hiya, ngan babantayan ka niya."
                },
                "7": {
                    "verse_nr": "7",
                    "verse": "An pakaangkon hin kinaadman amo an gimamaupayi nga butang nga imo mahihimo. Bisan ano pa an imo maangkon, angkona gud an maupay nga pagsabot."
                },
                "8": {
                    "verse_nr": "8",
                    "verse": "Higugmaa an kinaadman, ngan pahihitas-on ka niya. Hangkopi hiya ngan papasidunggan ka niya."
                },
                "9": {
                    "verse_nr": "9",
                    "verse": "Hiya an imo matahom nga korona ha imo ulo.\u201d"
                },
                "10": {
                    "verse_nr": "10",
                    "verse": "Pamati ha akon, anak ko. Karawta hin kinasingkasing an akon igsusumat ha imo ngan mag-uokoy ka hin hilawig nga kinabuhi."
                },
                "11": {
                    "verse_nr": "11",
                    "verse": "Gintutdoan ko ikaw hin kinaadman ngan hin pagkamatadong ha imo kinabuhi."
                },
                "12": {
                    "verse_nr": "12",
                    "verse": "Waray makakaulang ha imo kon maglakat ka hin matadong, ngan diri ka mahipapakdol kon dumalagan ka."
                },
                "13": {
                    "verse_nr": "13",
                    "verse": "Dayuday hinumdomi an imo gin-adman. Kinabuhi mo an imo hinbaroan\u2014bantayi ini hin maupay."
                },
                "14": {
                    "verse_nr": "14",
                    "verse": "Ayaw pag-inupod-upod han magraot nga mga tawo. Ayaw pagsunod han susbaranan han mga magraot."
                },
                "15": {
                    "verse_nr": "15",
                    "verse": "Ayaw buhata ini! Pahirayo tikang han karat-an! Talikdi ini, ngan pagpadayon dida han imo dalan."
                },
                "16": {
                    "verse_nr": "16",
                    "verse": "Diri nahingangaturog an mga magraogdaog kon diri hira nakakagbuhat hin sayop. Nagmiminata la hira, tubtob nga makahimo hira hin paghuka hin tawo."
                },
                "17": {
                    "verse_nr": "17",
                    "verse": "An pagkamaraogdaog ngan pagkamaraot amo na an ira pagkaon ug irimnon."
                },
                "18": {
                    "verse_nr": "18",
                    "verse": "An dalan nga linalaktan han mga magtadong sugad han pagpunias ha kaagahon nga nagtitilamrag an iya kapawa tubtob ha pagsirang han bug-os nga adlaw."
                },
                "19": {
                    "verse_nr": "19",
                    "verse": "Kundi an dalan han mga magraogdaog sugad han gab-i hin kamasirom. Natutumba hira, kundi diri hira nakakakita han ira nahipakdolan."
                },
                "20": {
                    "verse_nr": "20",
                    "verse": "Anak ko, pamati han akon igsisiring. Pamatii an akon mga pulong."
                },
                "21": {
                    "verse_nr": "21",
                    "verse": "Ayaw gud ini pabulaga ha imo. Panumdoma ngan tipigi ini dida ha imo kasingkasing."
                },
                "22": {
                    "verse_nr": "22",
                    "verse": "Mahatag ini hin kinabuhi ngan maupay nga panlawas ha bisan kan kanay nga makakasabot hini."
                },
                "23": {
                    "verse_nr": "23",
                    "verse": "Bantayi an imo paghunahuna; kay burabod ini han imo kinabuhi."
                },
                "24": {
                    "verse_nr": "24",
                    "verse": "Ayaw gud pagyakan hin bisan ano nga diri matuod. Ayaw gud pag-ungay hin mga buwa ngan hin maglimbong nga mga pulong."
                },
                "25": {
                    "verse_nr": "25",
                    "verse": "Siplat hin matadong upod in tangkod nga pagtapod; ayaw pagtamod hin kaawod."
                },
                "26": {
                    "verse_nr": "26",
                    "verse": "Pag-inoinoha hin maupay an imo pagbubuhaton, ngan magmamainuswagon an bisan ano nga imo pagbubuhaton."
                },
                "27": {
                    "verse_nr": "27",
                    "verse": "Likayi an karat-an ngan tadong ha imo paglakat. Ayaw gud pagsimang han matadong nga dalan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Anak ko, pamatii hin maupay an akon kinaadman ngan hibaro."
                },
                "2": {
                    "verse_nr": "2",
                    "verse": "Niyan mahibabaro ka hin panggawi hin maupay, ngan hisasabotan dida han imo mga pulong nga may-ada ka hibaro."
                },
                "3": {
                    "verse_nr": "3",
                    "verse": "Bangin sugad han dugos hin kamatam-is an mga im-im han asawa hin iba nga lalake ngan sugad han lana hin olibo hin kamanamit an iya mga harok"
                },
                "4": {
                    "verse_nr": "4",
                    "verse": "kundi katapos hini ngatanan, waray ibibilin ha imo kundi an kapaitan ngan kasakitan."
                },
                "5": {
                    "verse_nr": "5",
                    "verse": "Iglulusad ka niya ngadto han kalibutan han mga patay; an dalan nga iya paglalaktan amo an dalan ngadto ha kamatayon."
                },
                "6": {
                    "verse_nr": "6",
                    "verse": "Diri hiya magsusulsog han dalan han kinabuhi; kundi nahisasalaag hiya, ngan diri ngani hiya masabat."
                },
                "7": {
                    "verse_nr": "7",
                    "verse": "Yana pamatii ako, mga anak ko; ngan ayaw gud hingalimti an akon igsisiring."
                },
                "8": {
                    "verse_nr": "8",
                    "verse": "Pahirayo hin sugad nga babaye! Ayaw paghirani bisan han iya porta!"
                },
                "9": {
                    "verse_nr": "9",
                    "verse": "Kon buhaton ini niyo, aagawon han iba an pagtahod nga iyo hadto anay, ngan magkakamatay kamo nga mga batan-on pa ha mga kamot hin waray pagkalooy nga mga tawo."
                },
                "10": {
                    "verse_nr": "10",
                    "verse": "Tinuod, kukuhaon hin mga diri niyo kinikilala an ngatanan niyo nga manggad, ngan tatag-iyahon hin iba nga mga tawo an iyo ginkabudlayan."
                },
                "11": {
                    "verse_nr": "11",
                    "verse": "Maghaharoy kamo kon aada na kamo ha tangpi han kamatayon, ngan waray na niyo kusog ngan magluya na kamo hin duro"
                },
                "12": {
                    "verse_nr": "12",
                    "verse": "ngan masiring kamo, \u201cKay ano nga waray pa man ako magmaan? Kay ano nga waray man ako tumugot nga sawayon ako?"
                },
                "13": {
                    "verse_nr": "13",
                    "verse": "Waray gud ako mamati han akon mga magturutdo. Waray ako bumale ha ira."
                },
                "14": {
                    "verse_nr": "14",
                    "verse": "Ngan ha gilayon hinbaroan ko dayon nga ginpakaalohan ako ha atubangan han kadam-an.\u201d"
                },
                "15": {
                    "verse_nr": "15",
                    "verse": "Ayaw paglingo han imo kalugaringon nga asawa, ngan ihatag ha iya la an imo paghigugma."
                },
                "16": {
                    "verse_nr": "16",
                    "verse": "Diri makakahatag ha imo hin kaupayan adton imo mga anak ha gawas."
                },
                "17": {
                    "verse_nr": "17",
                    "verse": "Kinahanglan tumubo an imo mga anak basi makabulig ha imo, ngan diri an mga diri nimo kinikilala."
                },
                "18": {
                    "verse_nr": "18",
                    "verse": "Sanglit pagmalipayon upod an imo asawa ngan bilnga an imo kalipay dida han babaye nga imo pinangasawa"
                },
                "19": {
                    "verse_nr": "19",
                    "verse": "nga sugad hin bugsok kamahusay ngan kamatahom. Makalipay unta ha imo an iya kaanyag, ngan itugot nga lub-on ka niya han iya gugma."
                },
                "20": {
                    "verse_nr": "20",
                    "verse": "Anak ko, kay ano nga ihahatag mo ha iba nga babaye an imo paghigugma? Kay ano nga palalabihon mo an kaanyag han asawa hin iba nga lalake?"
                },
                "21": {
                    "verse_nr": "21",
                    "verse": "Nakita an GINOO han ngatanan nga imo ginbubuhat. Nakita hiya bisan pumakain ka."
                },
                "22": {
                    "verse_nr": "22",
                    "verse": "Usa nga bitik an mga sala hin usa nga maraogdaog nga tawo. Nadadakop hiya dida han pukot han iya kalugaringon nga sala."
                },
                "23": {
                    "verse_nr": "23",
                    "verse": "Namamatay hiya kay kulang hiya hin pagpugong han iya kalugaringon. Magdadara ha iya ngadto han iya lubnganan an dako niya nga pagkalurong."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Anak ko, nagsaad ka ba nga ikaw an mabayad hin kanan iba mga utang?"
                },
                "2": {
                    "verse_nr": "2",
                    "verse": "Nadakop ka na ba pinaagi han imo kalugaringon nga mga pulong, nabitik pinaagi han imo kalugaringon nga mga saad?"
                },
                "3": {
                    "verse_nr": "3",
                    "verse": "Kon sugad, anak ko, aada ka ha gahom hito nga tawo, kundi iini in paagi nga makakahimo ka hin paggawas: pagdali ngadto ha iya, ngan hangyoa hiya nga buhian ka."
                },
                "4": {
                    "verse_nr": "4",
                    "verse": "Ayaw gud itugot nga mahingaturog ka o nga pumahuway ka."
                },
                "5": {
                    "verse_nr": "5",
                    "verse": "Pag-iginagawasan han bitik sugad hin tamsi o hin bugsok nga nalikay tikang hin usa nga parapanganop."
                },
                "6": {
                    "verse_nr": "6",
                    "verse": "Kinahanglan mahibaro an hubya nga mga tawo hin mga pagturon-an tikang han mga tubak."
                },
                "7": {
                    "verse_nr": "7",
                    "verse": "Waray nira pangulo, pinakalabaw, o punoan"
                },
                "8": {
                    "verse_nr": "8",
                    "verse": "kundi, ha panahon han katsirak nagtitirok hira hin ira pagkaon, nga ira pag-andam para han kat-uran."
                },
                "9": {
                    "verse_nr": "9",
                    "verse": "Tubtob san-o an paghinigda han hubya nga tawo? San-o pa ba hiya babangon?"
                },
                "10": {
                    "verse_nr": "10",
                    "verse": "\u201cMapiyong ako hin madaliay,\u201d nasiring hiya; \u201cMakirugtol ako ngan mapahuway la ako anay.\u201d"
                },
                "11": {
                    "verse_nr": "11",
                    "verse": "Kundi samtang nakaturog hiya, susulongon hiya han kakablasan nga sugad hin armado nga tikasan."
                },
                "12": {
                    "verse_nr": "12",
                    "verse": "Nagsusudoysudoy hin pagbinuwa an waray pulos ngan magraogdaog nga mga tawo."
                },
                "13": {
                    "verse_nr": "13",
                    "verse": "Nakiro ngan nasenyas hira hin paglipat ha imo"
                },
                "14": {
                    "verse_nr": "14",
                    "verse": "samtang maraot an ira nahuhunahunaan hin pagpasarang hin kasamokan ha ngatanan nga dapit."
                },
                "15": {
                    "verse_nr": "15",
                    "verse": "Tungod hini, tigda la nga hahampakon hira hin karat-an, ngan masasamad hira ngan makuri ini matambal."
                },
                "16": {
                    "verse_nr": "16",
                    "verse": "May pipito nga mga butang nga napupungtan han GINOO ngan dinidiri gud niya:\nMapinahitas-on nga paniplat,\nbuwaon nga dila,\nmga kamot nga napatay hin tawo nga waray sala,\nhunahuna nga naglalarang hin karat-an,\nmga tiil nga nagdadagmit hin pagbuhat hin maraot,\nsaksi nga dayuday an pagbinuwa,\nngan tawo nga nag-aaghat hin kasamokan dida hin kasangkayan."
                },
                "17": {
                    "verse_nr": "17",
                    "verse": "May pipito nga mga butang nga napupungtan han GINOO ngan dinidiri gud niya:\nMapinahitas-on nga paniplat,\nbuwaon nga dila,\nmga kamot nga napatay hin tawo nga waray sala,\nhunahuna nga naglalarang hin karat-an,\nmga tiil nga nagdadagmit hin pagbuhat hin maraot,\nsaksi nga dayuday an pagbinuwa,\nngan tawo nga nag-aaghat hin kasamokan dida hin kasangkayan."
                },
                "18": {
                    "verse_nr": "18",
                    "verse": "May pipito nga mga butang nga napupungtan han GINOO ngan dinidiri gud niya:\nMapinahitas-on nga paniplat,\nbuwaon nga dila,\nmga kamot nga napatay hin tawo nga waray sala,\nhunahuna nga naglalarang hin karat-an,\nmga tiil nga nagdadagmit hin pagbuhat hin maraot,\nsaksi nga dayuday an pagbinuwa,\nngan tawo nga nag-aaghat hin kasamokan dida hin kasangkayan."
                },
                "19": {
                    "verse_nr": "19",
                    "verse": "May pipito nga mga butang nga napupungtan han GINOO ngan dinidiri gud niya:\nMapinahitas-on nga paniplat,\nbuwaon nga dila,\nmga kamot nga napatay hin tawo nga waray sala,\nhunahuna nga naglalarang hin karat-an,\nmga tiil nga nagdadagmit hin pagbuhat hin maraot,\nsaksi nga dayuday an pagbinuwa,\nngan tawo nga nag-aaghat hin kasamokan dida hin kasangkayan."
                },
                "20": {
                    "verse_nr": "20",
                    "verse": "Anak ko, buhata an iginsugo ha imo han imo amay, ngan ayaw gud hingalimti an igintutdo ha imo han imo nanay."
                },
                "21": {
                    "verse_nr": "21",
                    "verse": "Dayuday tipigi an ira mga pulong dida han imo kasingkasing."
                },
                "22": {
                    "verse_nr": "22",
                    "verse": "An ira pagturon-an amo an mag-uuna ha imo paglalakton, amo an mananalipod ha imo kon gab-i, ngan magsasagdon ha imo kon adlaw."
                },
                "23": {
                    "verse_nr": "23",
                    "verse": "Nasilaw nga kapawa an ira mga pagtutdo; nakakatutdo ha imo hin pag-ukoy hin matadong nga kinabuhi an ira pagwaydong."
                },
                "24": {
                    "verse_nr": "24",
                    "verse": "Makakapahirayo ini ha imo tikang han magraot nga kababayen-an, tikang han nakakalukmay nga mga pulong han mga asawa hin iba nga mga lalake."
                },
                "25": {
                    "verse_nr": "25",
                    "verse": "Ayaw pagpasulay han ira kamaghusay; ayaw pagpabitik han ira maglimbong nga mga mata."
                },
                "26": {
                    "verse_nr": "26",
                    "verse": "Mahihimo nga suholan la hin usa ka bug-os nga tinapay an usa nga maraot nga babaye, kundi makakaputo an panlibog."
                },
                "27": {
                    "verse_nr": "27",
                    "verse": "Makakaghabak ka ba hin kalayo nga diri masusunog an imo panapton?"
                },
                "28": {
                    "verse_nr": "28",
                    "verse": "Makakaglakat ka ba ha bawbaw hin mga baga nga diri mapapaso an imo mga tiil?"
                },
                "29": {
                    "verse_nr": "29",
                    "verse": "Amo ini an mahitatabo kon makigdirig ka han asawa hin iba nga lalake. Mag-aantos an bisan hin-o nga nagbubuhat hini."
                },
                "30": {
                    "verse_nr": "30",
                    "verse": "Diri an mga tawo nagtatamay hin kawatan kon nangangawat hiya hin pagkaon tungod hin kagutom"
                },
                "31": {
                    "verse_nr": "31",
                    "verse": "kundi kon hidakpan hiya, kinahanglan magbayad hiya hin pito ka pilo\u2014kinahanglan itubyan niya an ngatanan nga iya hiagi."
                },
                "32": {
                    "verse_nr": "32",
                    "verse": "Kundi waray gud buot an tawo nga nanlilibog. Gindadaot la niya ngahaw an iya kalugaringon."
                },
                "33": {
                    "verse_nr": "33",
                    "verse": "Pagpapakaalohan ngan paglalatobon hiya; maaalohan hiya ha kadayonan."
                },
                "34": {
                    "verse_nr": "34",
                    "verse": "Uraura gud hin kasina in usa nga bana kon nangangabugho hiya; waray katubtoban an iya pagbulos."
                },
                "35": {
                    "verse_nr": "35",
                    "verse": "Diri gud hiya mapabayad; waray regalo nga makakapahugpoy han iya kasina."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Anak ko, hinumdomi an akon iginsiring ngan ayaw gud hingalimti an iginpabuhat ko ha imo."
                },
                "2": {
                    "verse_nr": "2",
                    "verse": "Buhata an akon igintugon ngan mabubuhi ka. Sunda hin maupay an akon pagturon-an sugad han imo pagbantay han imo mga mata."
                },
                "3": {
                    "verse_nr": "3",
                    "verse": "Dayuday tipigi an akon pagturon-an; igsurat ini dida han imo kasingkasing."
                },
                "4": {
                    "verse_nr": "4",
                    "verse": "Pagdumaraa an kinaadman sugad hin bugto mo nga babaye, ngan an pagsabot sugad hin suok mo gud nga sangkay."
                },
                "5": {
                    "verse_nr": "5",
                    "verse": "Amo ini an makakapahirayo ha imo tikang han kaasaw-an han iba nga kalalaken-an, tikang han kababayen-an nga may nakakalukmay nga mga pulong."
                },
                "6": {
                    "verse_nr": "6",
                    "verse": "Usa ka higayon dida han namimintana ako ha akon balay"
                },
                "7": {
                    "verse_nr": "7",
                    "verse": "hinkit-an ko in damo nga kulang hin hibaro nga mga batan-on nga kalalaken-an, kundi hinkit-an ko in usa nga waray buot nga batan-on."
                },
                "8": {
                    "verse_nr": "8",
                    "verse": "Naglalakat hiya ha kalsada hirani han kanto nga inuokyan hin usa nga babaye. Linmabay hiya hirani han balay han babaye"
                },
                "9": {
                    "verse_nr": "9",
                    "verse": "han masirom na an kagab-ihon."
                },
                "10": {
                    "verse_nr": "10",
                    "verse": "Niyan gintapo hiya han babaye nga nakakabado sugad hin usa nga maraot nga babaye nga maraot gud an iya tuyo."
                },
                "11": {
                    "verse_nr": "11",
                    "verse": "Mailob ngan waray alo hiya nga babaye nga dayuday nagsusudoy-sudoy han kakalsadahan"
                },
                "12": {
                    "verse_nr": "12",
                    "verse": "o naghihinulat nga natukdaw dida hin usa nga kanto, usahay didto ha mga kalsada, usahay didto ha merkado."
                },
                "13": {
                    "verse_nr": "13",
                    "verse": "Inagbayan niya an batan-on nga lalake, hinagkan niya, tinutokan hiya ngan ginsiring"
                },
                "14": {
                    "verse_nr": "14",
                    "verse": "\u201cNaghalad ako yana nga adlaw, ngan may-ada ako sora tikang han mga halad nga gin-ihaw."
                },
                "15": {
                    "verse_nr": "15",
                    "verse": "Sanglit ginmawas ako pamiling ha imo. Karuyag ko gud ikaw igkita, ngan yana nagkita kita."
                },
                "16": {
                    "verse_nr": "16",
                    "verse": "Ginbasingan ko na an akon higdaan hin mga taklap nga dekolor nga lino nga tikang ha Ehipto."
                },
                "17": {
                    "verse_nr": "17",
                    "verse": "Ginpahamotan ko ini hin mirra, aloe, ug kanela."
                },
                "18": {
                    "verse_nr": "18",
                    "verse": "Tana, pagpahimulos kita han gugma ha bug-os nga gab-i. Magpapatakas kita hin kalipay."
                },
                "19": {
                    "verse_nr": "19",
                    "verse": "Waray didto ha balay an akon bana. Linmakat hiya ngadto han kahigrayuan."
                },
                "20": {
                    "verse_nr": "20",
                    "verse": "Dara niya in damo nga kwarta, sanglit diri hiya mauli sulod hin duha ka semana.\u201d"
                },
                "21": {
                    "verse_nr": "21",
                    "verse": "Sanglit iya ginsulay an batan-on han iya kaanyag ngan nadara niya an batan-on pinaagi han manamit niya nga pulong."
                },
                "22": {
                    "verse_nr": "22",
                    "verse": "Binunyog dayon ha iya an batan-on sugad hin usa nga baka nga tikadto ha irihawan, nga sugad hin usa nga bugsok nga nagluluksolukso tikadto hin usa nga bitik"
                },
                "23": {
                    "verse_nr": "23",
                    "verse": "diin tatahoson hin pana an iya kasingkasing. Sugad hiya hin usa nga tamsi nga tikadto hin usa nga pukot\u2014waray hiya kalibutan nga maoonong an iya kinabuhi."
                },
                "24": {
                    "verse_nr": "24",
                    "verse": "Sanglit mga anak ko, pamati kamo ha akon. Pamatii hin maupay an akon igsisiring."
                },
                "25": {
                    "verse_nr": "25",
                    "verse": "Ayaw ipabihag an iyo kasingkasing hin sugad nga babaye; ayaw kamo pagsinudoysudoy hin pamiling ha iya."
                },
                "26": {
                    "verse_nr": "26",
                    "verse": "Hiya an nakakapukan hin damo nga kalalaken-an, ngan hiya an tinikangan han pagkamatay hin diri maiihap nga mga tawo."
                },
                "27": {
                    "verse_nr": "27",
                    "verse": "Kon makadto kamo ha iya balay, magtitipakadto kamo han kalibutan han mga patay. Amo ini in usa nga laktod nga aragian ngadto ha kamatayon."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Pamati! Nagtatawag an Kinaadman.\nNaggogoliat an Pagsabot!"
                },
                "2": {
                    "verse_nr": "2",
                    "verse": "Natindog hiya ha bawbaw han kapungtoran hirani han dalan ngan dida han ginsasang-an han mga dalan."
                },
                "3": {
                    "verse_nr": "3",
                    "verse": "Nagtatawag hiya dida han mga aragian ngadto han syudad,\nha ligid han mga ganghaan"
                },
                "4": {
                    "verse_nr": "4",
                    "verse": "\u201cO katawhan, naghahangyo ako ha iyo;\nnagtatawag ako han ngatanan dinhe ha tuna."
                },
                "5": {
                    "verse_nr": "5",
                    "verse": "Mga tapang ba kamo? Pag-admi an pagkamaaram.\nMga lurong ba kamo? Pag-admi an pagkamay-ada buot."
                },
                "6": {
                    "verse_nr": "6",
                    "verse": "Pamatii an akon mag-upay nga mga pulong;\nmatadong an ngatanan nga iginsusumat ko ha iyo."
                },
                "7": {
                    "verse_nr": "7",
                    "verse": "An akon iginyayakan amo an kamatuoran;\nnakapupungot ha akon an mga buwa."
                },
                "8": {
                    "verse_nr": "8",
                    "verse": "Matuod an ngatanan nga akon igyayakan;\nwaray hini buwa o paglipatlipat."
                },
                "9": {
                    "verse_nr": "9",
                    "verse": "Klaro ini ngatanan ngadto han tawo nga may kaaram;\nyano ini kaupay ngadto han mga nanhibaro."
                },
                "10": {
                    "verse_nr": "10",
                    "verse": "Pilia an akon tugon, diri an salapi;\npilia an hibaro, diri an mahal nga bulawan."
                },
                "11": {
                    "verse_nr": "11",
                    "verse": "\u201cAmo ako an Kinaadman, labaw pa ako kay hin mga alahas;\ndiri makakatanding ha akon an bisan ano nga ungara nimo."
                },
                "12": {
                    "verse_nr": "12",
                    "verse": "Amo ako an Kinaadman, ngan may-ada ko pagsabot;\nmay-ada ko hibaro ngan maupay nga paghukom."
                },
                "13": {
                    "verse_nr": "13",
                    "verse": "An pagtahod han GINOO amo an pagdumot han maraot;\nnapupungtan ko an kamapinahitas-on ngan an kamalabyaw,\npati an magraot nga mga paagi ngan buwa nga mga pulong."
                },
                "14": {
                    "verse_nr": "14",
                    "verse": "Naglalarang ako ngan akon ini gintutuman.\nMay-ada ko pagsabot ngan makusog ako."
                },
                "15": {
                    "verse_nr": "15",
                    "verse": "Binubuligan ko in kahadian hin paghadi,\nngan in mga punoan hin paghimo hin mag-upay nga mga balaod."
                },
                "16": {
                    "verse_nr": "16",
                    "verse": "Nangungulo an kada punoan ha tuna tungod han akon tambulig,\nan mga magbaralaod ngan harangdon nga mga tawo."
                },
                "17": {
                    "verse_nr": "17",
                    "verse": "Hinihigugma ko adton mga nahigugma ha akon;\nmakakaagi ha akon an bisan hin-o nga namimiling ha akon."
                },
                "18": {
                    "verse_nr": "18",
                    "verse": "May-ada ko iharatag nga karikohan ngan kadungganan,\nkahuraan ngan kauswagan."
                },
                "19": {
                    "verse_nr": "19",
                    "verse": "An imo makukuha ha akon larulabaw pa kay han mahal nga bulawan,\nkay han tunay nga salapi."
                },
                "20": {
                    "verse_nr": "20",
                    "verse": "Naglalakat ako ha dalan han pagkamatadong;\nginsusulsog ko an mga aragian han katadongan"
                },
                "21": {
                    "verse_nr": "21",
                    "verse": "nahatag ako hin bahandi ngadto hadton mga nahigugma ha akon,\nnga ginpupuno ko an ira kabablayan hin mga manggad."
                },
                "22": {
                    "verse_nr": "22",
                    "verse": "\u201cGintuha ako han GINOO una han ngatanan,\nan syahan han iya mga binuhat, ha maiha na nga panahon."
                },
                "23": {
                    "verse_nr": "23",
                    "verse": "Ginhimo ako hadto ha tinikangan pa gud,\ndida han syahan, han waray pa paghihimoa an kalibutan."
                },
                "24": {
                    "verse_nr": "24",
                    "verse": "Natawo ako han waray pa an kalalawdan,\nhan waray pa mga burabod hin katubigan."
                },
                "25": {
                    "verse_nr": "25",
                    "verse": "Natawo ako han waray pa an kabukiran,\nhan waray pa igbubutang an kapungtoran"
                },
                "26": {
                    "verse_nr": "26",
                    "verse": "han waray pa an Dyos maghimo han tuna ngan han kaumhan,\no bisan han syahan nga kumkom hin tuna."
                },
                "27": {
                    "verse_nr": "27",
                    "verse": "Nakadto ako han pagbutangan niya han kalangitan,\nhan pagdus-oga niya han kasidsiran han langit ngadto ha tabok han kalalawdan"
                },
                "28": {
                    "verse_nr": "28",
                    "verse": "han pagbutangan niya han panganod ha langit,\nhan pag-buksi niya han mga burabod han kalalawdan"
                },
                "29": {
                    "verse_nr": "29",
                    "verse": "ngan han pagsugoa han mga tubig han kadagatan\nnga diri maglapwas han ira utlanan.\nNakadto ako han pagbutangan niya han mga patukoranan han tuna."
                },
                "30": {
                    "verse_nr": "30",
                    "verse": "Sapit ako niya sugad hin parahimo hin plano,\nako an iya adlaw-adlaw nga burabod hin kalipay,\nnga dayuday malipayon ha iya atubangan"
                },
                "31": {
                    "verse_nr": "31",
                    "verse": "malipayon dinhe ha kalibutan ngan\nmalipayon dida han mga anak han tawo."
                },
                "32": {
                    "verse_nr": "32",
                    "verse": "\u201cYana, mga batan-on nga kalalaken-an, pamatii ako niyo.\nBuhata an akon iginsiring ngan magmamalipayon kamo."
                },
                "33": {
                    "verse_nr": "33",
                    "verse": "Pamatii an igintutdo ha iyo.\nPagmakinaadmananon; ayaw pagpasibay-i ini."
                },
                "34": {
                    "verse_nr": "34",
                    "verse": "Magmamalipayon an tawo nga namamati ha akon\u2014\nan tawo nga nagbabantay han akon porta ha kada adlaw,\nnga naghuhulat didto han aragian ngadto han akon urokyan."
                },
                "35": {
                    "verse_nr": "35",
                    "verse": "May-ada kinabuhi an tawo nga makakaagi ha akon,\nngan malilipay ha iya an GINOO."
                },
                "36": {
                    "verse_nr": "36",
                    "verse": "Nagdadaot han iya kalugaringon an tawo nga diri makakaagi ha akon;\nnahigugma han kamatayon an bisan hin-o nga nagdudumot ha akon.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Gintindog han kinaadman an iya balay, ngan ginbutangan ini hin pito nga mga harigi."
                },
                "2": {
                    "verse_nr": "2",
                    "verse": "Nagpaihaw hiya para hin usa nga kombite, nagsakot hin mga panakot dida han bino, ngan nag-andam han lamesa."
                },
                "3": {
                    "verse_nr": "3",
                    "verse": "Nagsugo hiya han iya surugoon nga kababayen-an hin pagdapit han mga tawo tikang han gihahataasi nga dapit han bungto"
                },
                "4": {
                    "verse_nr": "4",
                    "verse": "\u201cSulod ngadi, tapang nga mga tawo!\u201d Ngan nagsiring hiya ngadto han lurong nga tawo"
                },
                "5": {
                    "verse_nr": "5",
                    "verse": "\u201cKadi, kaon han akon gin-andam ngan inom han bino nga akon ginsampuran hin pahamot."
                },
                "6": {
                    "verse_nr": "6",
                    "verse": "Ayaw na pag-upod-upod han tapang nga mga tawo, ngan mabubuhi ka. Sulsoga an dalan han hibaro.\u201d"
                },
                "7": {
                    "verse_nr": "7",
                    "verse": "Kon sawayon mo in tawo nga malabyaw, pagtatamayon ka la niya. Kon sawayon mo in tawo nga maraot, pagbibidoan ka la niya."
                },
                "8": {
                    "verse_nr": "8",
                    "verse": "Ayaw gud pagsaway hin tawo nga malabyaw; pagdudumtan ka niya tungod hini. Kundi kon sawayon mo in tawo nga makinaadmananon, tatahoron ka niya."
                },
                "9": {
                    "verse_nr": "9",
                    "verse": "An bisan ano nga isiring mo ngadto hin tawo nga makinaadmananon makakadugang han iya kinaadman. An bisan ano nga igtutdo mo ngadto hin tawo nga matadong makakadugang han iya hibaro."
                },
                "10": {
                    "verse_nr": "10",
                    "verse": "Basi mamay-ada ka kinaadman kinahanglan tumahod ka anay han GINOO. Kon nakilala ka ha Iya, an Usa nga Baraan, may-ada ka pagsabot."
                },
                "11": {
                    "verse_nr": "11",
                    "verse": "Makakapahilawig han imo kinabuhi an kinaadman."
                },
                "12": {
                    "verse_nr": "12",
                    "verse": "Ikaw la ngahaw an magpapahimulos kon may nimo kinaadman, kundi kon igsikway mo ini, ikaw la ngahaw an mag-aantos."
                },
                "13": {
                    "verse_nr": "13",
                    "verse": "Maaringasa, tapang, ngan waray alo an lurong nga babaye."
                },
                "14": {
                    "verse_nr": "14",
                    "verse": "Nalingkod hiya dida han porta han iya balay, o dida hin lingkoran didto han gihahataasi nga dapit han bungto"
                },
                "15": {
                    "verse_nr": "15",
                    "verse": "ngan nagtatawag han mga tawo nga malabay tipakadto han ira pagpakabuhi o pagpatigayon."
                },
                "16": {
                    "verse_nr": "16",
                    "verse": "\u201cSulod kamo ngadi, tapang nga mga tawo!\u201d Nasiring hiya ngadto han lurong nga tawo"
                },
                "17": {
                    "verse_nr": "17",
                    "verse": "\u201cMatarutam-is an kinawat nga tubig. Mas marasa an kinawat nga tinapay.\u201d"
                },
                "18": {
                    "verse_nr": "18",
                    "verse": "Waray kalibutan adton mga pinmadara ha iya nga namamatay an mga tawo nga napakadto han iya balay, nga adton mga nakasulod na aadto na ha kahiladman han kalibutan han mga patay."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Amo ini an mga darahonon ni Solomon:\nNakakalipay han iya amay in usa nga anak nga makinaadmananon; nakakabido han iya nanay in anak nga lurong."
                },
                "2": {
                    "verse_nr": "2",
                    "verse": "Diri makakaupay ha imo in manggad nga imo naangkon pinaagi hin limbong, kundi makakatalwas han imo kinabuhi an pagkatangkod."
                },
                "3": {
                    "verse_nr": "3",
                    "verse": "Diri an GINOO matugot nga panggutomon an mag-upay nga mga tawo, ngan diri hiya matugot nga an mga magraot makaangkon han ira mga ungara."
                },
                "4": {
                    "verse_nr": "4",
                    "verse": "Makakapobre ha imo an pagkahubya, kundi makakapariko ha imo an pagkamaduruto."
                },
                "5": {
                    "verse_nr": "5",
                    "verse": "An tawo nga may buot nag-aandam hin paghipos han mga abot kon maabot na an igo nga panahon; kundi makaarawod an pagkinaturog kon panahon na hin kat-ani."
                },
                "6": {
                    "verse_nr": "6",
                    "verse": "An tawo nga maupay makarawat hin mga kaupayan. An mga pulong hin maraogdaog nga tawo nakakatahob han maisog nga iya kinaiya."
                },
                "7": {
                    "verse_nr": "7",
                    "verse": "Hinunumdoman nga usa nga bendisyon an mag-upay nga mga tawo, kundi an mga magraot hingangalimtan dayon."
                },
                "8": {
                    "verse_nr": "8",
                    "verse": "Nakarawat hin maupay nga sagdon an tawo nga may buot. Maghihikaraot an mga tawo nga nagyayakan hin linurong."
                },
                "9": {
                    "verse_nr": "9",
                    "verse": "Waray kataragman an tangkod nga mga tawo, kundi hidadakpan an mga maglimbong."
                },
                "10": {
                    "verse_nr": "10",
                    "verse": "Nakakasamok an tawo nga nagtatago han kamatuoran, kundi an nagsususon hin dayag nakakahatag hin kalinaw."
                },
                "11": {
                    "verse_nr": "11",
                    "verse": "Burabod hin kinabuhi an mga pulong hin maupay nga tawo, kundi an mga pulong hin maraogdaog nga tawo nakakatahob han maisog nga iya kinaiya."
                },
                "12": {
                    "verse_nr": "12",
                    "verse": "An pagdumot nag-aaghat hin kasamokan, kundi an gugma nagpapasaylo han ngatanan nga mga sayop."
                },
                "13": {
                    "verse_nr": "13",
                    "verse": "Suloran an mga pulong hin tawo nga maaram, kundi an lurong nga mga tawo angay pagkastigohon."
                },
                "14": {
                    "verse_nr": "14",
                    "verse": "Nagtitirok an mga makinaadmananon han ngatanan nga hibaro nga ira maaangkon, kundi diri hirayo an kasamok kon nagyayakan in mga lurong."
                },
                "15": {
                    "verse_nr": "15",
                    "verse": "An manggad nananalipod han mga riko; an kakablasan nagbubungkag han mga pobre."
                },
                "16": {
                    "verse_nr": "16",
                    "verse": "Kinabuhi an balos hin pagbuhat hin maupay, kundi an sala nag-aaghat hin pagbuhat pa hin darudamo nga sala."
                },
                "17": {
                    "verse_nr": "17",
                    "verse": "Mabubuhi an mga tawo nga namamati kon hira ginwawaydongan, kundi aada ha kataragman adton diri natangdo nga sayop hira."
                },
                "18": {
                    "verse_nr": "18",
                    "verse": "Buwaon hiya nga tawo, an nagtatago han iya pagdumot; lurong an bisan hin-o nga naglilibak."
                },
                "19": {
                    "verse_nr": "19",
                    "verse": "Kon magpatakas ka hin pagyinakan, madagmit ka makasala. Kon makinaadmananon ka, mahilom ka la."
                },
                "20": {
                    "verse_nr": "20",
                    "verse": "Sugad hin puraw nga salapi an mga pulong hin maupay nga tawo; waray pulos an mga panhunahuna hin maraot nga tawo."
                },
                "21": {
                    "verse_nr": "21",
                    "verse": "Nakakabulig hin damo nga mga tawo an mga pulong hin tawo nga maupay, kundi makakamatay ha imo ngahaw an kalurongan."
                },
                "22": {
                    "verse_nr": "22",
                    "verse": "Nakakapariko ha imo an bendisyon han GINOO, an imo kamakugi diri nakakadugang han imo karikohan."
                },
                "23": {
                    "verse_nr": "23",
                    "verse": "Lurong an nalilipay hin pagbuhat hin kasaypanan. Ikinalilipay an kinaadman han mga tawo nga mag-aram."
                },
                "24": {
                    "verse_nr": "24",
                    "verse": "Naaangkon han magtadong an ira ungara, kundi maaangkon han magraot an ira gud kinahahadlokan."
                },
                "25": {
                    "verse_nr": "25",
                    "verse": "Iginpapalid an mga magraot kon naabot an mga bagyo, kundi dayuday murayaw an kamutangan han tangkod nga mga tawo."
                },
                "26": {
                    "verse_nr": "26",
                    "verse": "Ayaw papagtrabahoa ha imo an hubya nga tawo; mangilo hiya sugad hin suoy ha imo mga ngipon o mahapdos hiya sugad hin aso ha imo mga mata."
                },
                "27": {
                    "verse_nr": "27",
                    "verse": "Tahora an GINOO ngan mahilawig an imo kinabuhi. Napatay dayon an mga magraot ha diri pa nira panahon."
                },
                "28": {
                    "verse_nr": "28",
                    "verse": "An mga paglaom han mga mag-upay nagdadalan ngadto ha kalipayan, kundi an mga magraot waray gud nira sadang paglauman."
                },
                "29": {
                    "verse_nr": "29",
                    "verse": "Pinananalipdan han GINOO an tangkod nga mga tawo, kundi iya ginpupuo adton mga nagbubuhat hin kasaypanan."
                },
                "30": {
                    "verse_nr": "30",
                    "verse": "An magtadong nga mga tawo dayuday nag-uokoy ha kalinaw, kundi an mga magraot diri mabubuhi ha tuna."
                },
                "31": {
                    "verse_nr": "31",
                    "verse": "An mga magtadong nagyayakan hin kinaadman, kundi diri tutugotan an dila nga magyakan hin maraot."
                },
                "32": {
                    "verse_nr": "32",
                    "verse": "Maaram an mga magtadong han angay pagyaknon, kundi dayuday nakakabido an mga pulong han maraogdaog nga mga tawo."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Napupungtan han GINOO an mga tawo nga nagamit hin diri tuptop nga mga timbangan. Timbangan nga tuptop amo an iya nalilipayan."
                },
                "2": {
                    "verse_nr": "2",
                    "verse": "Maaalohan dayon an mga tawo nga magpinahitas-on; labaw kamaaram an pagkamananong."
                },
                "3": {
                    "verse_nr": "3",
                    "verse": "Kon maupay ka, gintututdoan ka han pagkatangkod. An mga tawo nga diri kasasarigan napupukan pinaagi han kalugaringon nira nga pagkamalimbong."
                },
                "4": {
                    "verse_nr": "4",
                    "verse": "Diri makakabulig ha imo an mga manggad ha adlaw han imo kamatayon, kundi makakatalwas han imo kinabuhi an pagkamatadong."
                },
                "5": {
                    "verse_nr": "5",
                    "verse": "Tungod han pagkamatadong han waray sala nga mga tawo, masarosayon an ira kinabuhi, kundi an magraot nga tawo magdadara la ngahaw han iya kalugaringon nga pagkapukan."
                },
                "6": {
                    "verse_nr": "6",
                    "verse": "An pagkamatadong nagtatalwas han tawo nga tangkod, kundi an diri kasasarigan nga tawo nabibitik han kalugaringon niya nga kahalot."
                },
                "7": {
                    "verse_nr": "7",
                    "verse": "Kon napatay in maraot nga tawo, napatay man an iya paglaom. Kawang la ngay-an an pagtapod dida han bahandi."
                },
                "8": {
                    "verse_nr": "8",
                    "verse": "Pinananalipdan ha kakurian an magtadong nga mga tawo; naabot lugod ini ngadto han mga magraot."
                },
                "9": {
                    "verse_nr": "9",
                    "verse": "Makakabungkag ha imo an mga yakan han diri nakilala hin diyos nga mga tawo, kundi an kinaadman han mga magtadong makakatalwas ha imo."
                },
                "10": {
                    "verse_nr": "10",
                    "verse": "Malipayon in usa nga syudad kon naghihikaupay an mga magtadong, ngan may mga pagrugyaw kon nagkakamatay an mga magraot."
                },
                "11": {
                    "verse_nr": "11",
                    "verse": "Nauswag in usa nga syudad kon ginbebendisyonan ini han mga magtadong, kundi nabubungkag ini han mga maldisyon han magraot nga mga tawo."
                },
                "12": {
                    "verse_nr": "12",
                    "verse": "Usa nga kalurongan an pagtamay hin iba nga mga tawo, kundi nahilom la an mga tawo nga may pagsabot."
                },
                "13": {
                    "verse_nr": "13",
                    "verse": "Diri nakakatago hin sekreto an malibak nga tawo, kundi an tawo nga kasasarigan matataporan mo hin sekreto."
                },
                "14": {
                    "verse_nr": "14",
                    "verse": "Napupukan in usa nga nasod kon waray ini magsaragdon. Aada an kalinaw kon damo an iya mga mag-upay nga magsaragdon."
                },
                "15": {
                    "verse_nr": "15",
                    "verse": "Kon magsaad ka hin pagbayad hin utang hin lumalangyaw magbabasol ka ha orhe; maupay na la ha imo kon diri ka umapi."
                },
                "16": {
                    "verse_nr": "16",
                    "verse": "Tinatahod an babaye nga buotan, kundi usa nga kaarawdan an babaye nga waray batasan. Diri gud magkakamay-ada kwarta an hubya nga tawo, kundi magririko an tawo nga maduruto."
                },
                "17": {
                    "verse_nr": "17",
                    "verse": "Kon maloloy-on ka, kaupayan ini para ha imo, kundi kon maisog ka, ikaw la ngahaw in nagdadaot ha imo."
                },
                "18": {
                    "verse_nr": "18",
                    "verse": "Waray mahihimo nga kaupayan an magraot nga mga tawo, kundi kon pagbuhaton mo an matadong, may-ada balos nga maabot ha imo."
                },
                "19": {
                    "verse_nr": "19",
                    "verse": "Mabubuhi an bisan hin-o nga nagtitinguha hin pagbuhat hin matadong, kundi mapatay an bisan hin-o nga nagpapadayon hin pagbuhat hin sala."
                },
                "20": {
                    "verse_nr": "20",
                    "verse": "Napupungtan han GINOO an mga tawo nga magraot an panhunahuna, kundi hinihigugma niya adton mga nagbubuhat hin matadong."
                },
                "21": {
                    "verse_nr": "21",
                    "verse": "Kakastigohon manta an magraot nga mga tawo, kundi makakalikay hini adton mga magtadong."
                },
                "22": {
                    "verse_nr": "22",
                    "verse": "An katahom hin babaye nga waray maupay nga paghukom sugad la hin singsing nga bulawan ha simod hin baboy."
                },
                "23": {
                    "verse_nr": "23",
                    "verse": "An ungara han mga mag-upay nga tawo, maupay pirme an dinadangatan; kon nakakakuha an mga magraot han ira karuyag, nasisina an ngatanan."
                },
                "24": {
                    "verse_nr": "24",
                    "verse": "May mga tawo nga nagpapatakas hin paggasto ngan nagtitikariko la gihapon. Tihik an iba hin paggasto, ngan nagtitikapobre la lugod."
                },
                "25": {
                    "verse_nr": "25",
                    "verse": "Pagmahinatagon ngan magmamainuswagon ka. Buligi an iba ngan bubuligan ka."
                },
                "26": {
                    "verse_nr": "26",
                    "verse": "Ginpapakaraot han mga tawo an nagtatago hin mga inani nga pagkaon ngan naghuhulat hin mahal nga prisyo, kundi gindadayaw nira an tawo nga nagpapagawas dayon basi mahibaligya ngadto han mga tawo."
                },
                "27": {
                    "verse_nr": "27",
                    "verse": "Tatahoron ka kon mag-upay an imo katuyoanan, kundi kon tadungan mo in kasamokan, imo ito hiaagian."
                },
                "28": {
                    "verse_nr": "28",
                    "verse": "Mapupukan adton mga natapod han ira manggad sugad han nagkakataktak nga mga dahon, kundi magmamainuswagon an mga magtadong sugad hin lapyo nga mga dahon."
                },
                "29": {
                    "verse_nr": "29",
                    "verse": "An tawo nga nagsasamok han iya panimalay mawawarayan gud ha kataposan. An mga lurong dayuday surugoon han mga makinaadmananon."
                },
                "30": {
                    "verse_nr": "30",
                    "verse": "Nahatag hin kinabuhi an pagkamatadong, kundi kinukuha ini han pagkamaraogdaog."
                },
                "31": {
                    "verse_nr": "31",
                    "verse": "Binabalos dinhe ha tuna an mga mag-upay, sanglit waray ruhaduha kakastigohon manta an mga magraot ngan mga magpakasasala."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "An bisan hin-o nga mahigugma hin hibaro naruruyag nga pagsagdonan hiya kon hiya makasala. Lurong an tawo nga napupungot kon ginsasagdonan hiya."
                },
                "2": {
                    "verse_nr": "2",
                    "verse": "Nalilipay an GINOO han mag-upay nga mga tawo, kundi sinisirotan niya adton mga naglalarang hin maraot."
                },
                "3": {
                    "verse_nr": "3",
                    "verse": "Diri nakakahatag hin karig-onan an pagkamaraot, kundi marig-on gud an magtadong nga mga tawo."
                },
                "4": {
                    "verse_nr": "4",
                    "verse": "An maupay nga asawa amo an parayaw ngan kalipay han iya bana; kundi an asawa nga nagpapakaalo han iya bana sugad hin kanser ha iya mga tul-an."
                },
                "5": {
                    "verse_nr": "5",
                    "verse": "Maupay magdumara ha imo an tangkod nga mga tawo; karuyag la han mga magraot an paglimbong ha imo."
                },
                "6": {
                    "verse_nr": "6",
                    "verse": "Makamaratay an mga pulong han mga magraot, kundi an mga pulong han mga magtadong nakakatalwas hadton mga gintatarhog."
                },
                "7": {
                    "verse_nr": "7",
                    "verse": "Napupukan an mga magraot nga tawo ngan waray nabibilin han ira mga tulin, kundi nagpapadayon an mga panimalay han mga magtadong."
                },
                "8": {
                    "verse_nr": "8",
                    "verse": "Pagdadayawon ka kon ikaw masinaboton; kundi pagtatamayon ka, kon usa ka nga lurong."
                },
                "9": {
                    "verse_nr": "9",
                    "verse": "Mauruupay pa an kablas nga pagkatawo nga magbubudlay basi mabuhi, kay han nagpapakamay-ada kundi ginugutom."
                },
                "10": {
                    "verse_nr": "10",
                    "verse": "Nagmamangno an maupay nga tawo han iya kahayopan, kundi an mga magraot nga tawo waray kalooy han ira ginmamangnoan."
                },
                "11": {
                    "verse_nr": "11",
                    "verse": "Damo an pagkaon han parauma nga maduruto, kundi an lurong nga tawo nagkakarag hin panahon dida hin waray pulos nga mga trabaho."
                },
                "12": {
                    "verse_nr": "12",
                    "verse": "Karuyag la han mga magraot an pagbiling hin magraot nga mga buruhaton, kundi makuri mawaring an mga magtadong."
                },
                "13": {
                    "verse_nr": "13",
                    "verse": "Nabibitik an maraot nga tawo pinaagi han iya kalugaringon nga mga pulong, kundi nahigagawas hin kasamokan an tawo nga tangkod."
                },
                "14": {
                    "verse_nr": "14",
                    "verse": "Nasandig an imo balos dida han imo pulong ngan han imo buhat; makarawat ka han angay ha imo."
                },
                "15": {
                    "verse_nr": "15",
                    "verse": "Naghuhunahuna an mga lurong nga tawo nga matadong an ira ginbubuhat. Namamati hin sagdon an mga makinaadmananon."
                },
                "16": {
                    "verse_nr": "16",
                    "verse": "Kon nauurit in usa nga lurong, iya iginpapahibaro ini dayon, kundi an pagtamay waray la bali para hin tawo nga maaram."
                },
                "17": {
                    "verse_nr": "17",
                    "verse": "Kon nagsusumat ka han kamatuoran, natutuman an katadongan, kundi kon nagbibinuwa ka, gintatamay mo an pagkamatadong."
                },
                "18": {
                    "verse_nr": "18",
                    "verse": "Sugad hin espada nakakasamad hin grabe an dinalidali nga mga pulong, kundi nakakatambal an mga pulong hin makinaadmananon."
                },
                "19": {
                    "verse_nr": "19",
                    "verse": "An buwa diri gud nag-iiha, kundi mabubuhi ha kadayonan an kamatuoran."
                },
                "20": {
                    "verse_nr": "20",
                    "verse": "Naglilimbong ha ira la kalugaringon adton mga naglalarang hin karat-an, kundi adton mga nagbubuhat hin maupay makakaangkon hin kalipay."
                },
                "21": {
                    "verse_nr": "21",
                    "verse": "Waray nahinanabo nga maraot ngadto han magtadong nga mga tawo, kundi waray gud naaangkon an magraot kon diri an kakurian."
                },
                "22": {
                    "verse_nr": "22",
                    "verse": "Napupungtan han GINOO an mga buwaon, kundi nalilipayan adton mga nagtutuman han ira pulong."
                },
                "23": {
                    "verse_nr": "23",
                    "verse": "Ginhihilom han mga mag-aram an ira hinbabaroan, kundi iginpapasangyaw han mga lurong an ira kalurongan."
                },
                "24": {
                    "verse_nr": "24",
                    "verse": "Mahatag ha imo hin gahom an pagkamaduruto, kundi makakapaoripon ha imo an pagkahubya."
                },
                "25": {
                    "verse_nr": "25",
                    "verse": "Makakapaguol ha imo an pagkabaraka, kundi makakalipay ha imo an manamit nga mga pulong."
                },
                "26": {
                    "verse_nr": "26",
                    "verse": "Mag-uruna han iya sangkay an matadong nga tawo, kundi nakakapasimang ha ira an aragianan han mga magraot."
                },
                "27": {
                    "verse_nr": "27",
                    "verse": "Kon hubya ka nga tawo, diri mo gud maaangkon an imo gintutuyo, kundi maaangkon mo in manggad kon ikaw maduruto."
                },
                "28": {
                    "verse_nr": "28",
                    "verse": "Dalan ngadto ha kinabuhi an pagkamatadong; kundi an pagkamaraot dalan ngadto ha kamatayon."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Namamati an anak nga makinaadmananon han kanan iya amay pagwaydong, kundi diri gud natangdo nga sayop hiya an mapahitas-on."
                },
                "2": {
                    "verse_nr": "2",
                    "verse": "Binabalos an mga mag-upay tungod han ira mag-upay nga mga pulong, kundi nagbibiling hin kasamok adton mga maglimbong."
                },
                "3": {
                    "verse_nr": "3",
                    "verse": "Hiroti an imo iginyayakan ngan mapapanalipdan an imo kinabuhi. An nagpapasagad la hin pagyinakan, nagsasamad la ha iya ngahaw."
                },
                "4": {
                    "verse_nr": "4",
                    "verse": "Bisan diunan-o an pagkinaruyag hin usa nga hubya, diri gud ini niya makukuha. Maaangkon han maduruto an ngatanan nga iya mga ungara."
                },
                "5": {
                    "verse_nr": "5",
                    "verse": "Nadiri hin mga buwa an tangkod nga mga tawo, kundi an mga pulong han mga magraogdaog nga tawo makaarawod ngan makaaralo."
                },
                "6": {
                    "verse_nr": "6",
                    "verse": "Nananalipod han mga waray sala an pagkamatadong, kundi an pagkamaraogdaog amo an pagkapukan han mga makasasala."
                },
                "7": {
                    "verse_nr": "7",
                    "verse": "May mga tawo nga napakariko kundi waray nira bisan ano. Napakapobre la an iba bisan kon may-ada manggad nira."
                },
                "8": {
                    "verse_nr": "8",
                    "verse": "Nagamit han iya kwarta in usa nga riko hin pagpanalipod han iya kinabuhi, kundi waray nagtatarhog hin kablas nga tawo."
                },
                "9": {
                    "verse_nr": "9",
                    "verse": "Sugad hin suga nga malamrag an mga magtadong; sugad an mga magraot hin suga nga tikapaparong."
                },
                "10": {
                    "verse_nr": "10",
                    "verse": "Kasamokan la an nahihimo han mapahitas-on. Mauruupay pa an pangaro hin sagdon."
                },
                "11": {
                    "verse_nr": "11",
                    "verse": "Kon masayon an pakaangkon mo han imo manggad, madali man ini nimo mawara. Kon ginbalhasan mo an imo pagpatigayon, darudamo an imo maaangkon."
                },
                "12": {
                    "verse_nr": "12",
                    "verse": "Kon nakakawang an paglaom, nasasamad an kasingkasing, kundi nagmamalipayon ka kon natutuman an imo ungara."
                },
                "13": {
                    "verse_nr": "13",
                    "verse": "Kon isalikway mo an maupay nga sagdon, nagbibiling ka hin kasamokan; sunda an maupay nga sagdon ngan waray mo kahahadlokan."
                },
                "14": {
                    "verse_nr": "14",
                    "verse": "Burabod hin kinabuhi an mga pagturon-an han makinaadmananon; makakabulig ini ha imo hin paglikay kon aada ka ha kataragman."
                },
                "15": {
                    "verse_nr": "15",
                    "verse": "Nakakaaghat hin pagtahod an pagkamaaram, kundi adton mga diri kasasarigan aada ha dalan tipakadto ha pagkapukan."
                },
                "16": {
                    "verse_nr": "16",
                    "verse": "Dayuday nanhuhunahuna anay an mga tawo nga may buot san-o hira magbuhat, kundi iginpapasangyaw han mga lurong an ira pagkatapang."
                },
                "17": {
                    "verse_nr": "17",
                    "verse": "Nakakahatag hin kasamokan in mga sinugo nga diri katataporan, kundi nagdadara hin kalinaw adton mga kasasarigan."
                },
                "18": {
                    "verse_nr": "18",
                    "verse": "An nadiri hin pag-aram, mapopobre ngan maaalohan, kundi an namamati hin waydong pagpapasidunggan."
                },
                "19": {
                    "verse_nr": "19",
                    "verse": "Hin kamaupay kon an imo ungara natutuman! Nadiri an mga lurong hin pagbaya han karat-an."
                },
                "20": {
                    "verse_nr": "20",
                    "verse": "Pakig-upod-upod han mga makinaadmananon ngan magmamakinaadmananon ka. Kon makigsangkay ka hin mga lurong, maghihikaraot ka."
                },
                "21": {
                    "verse_nr": "21",
                    "verse": "Nasunod an kasamokan bisan pumakain an mga makasasala, kundi pagbabaloson hin mga kaupayan an mga magtadong."
                },
                "22": {
                    "verse_nr": "22",
                    "verse": "An tawo nga maupay may manggad nga ibibilin han iya kaapohan, kundi an kanan makasasala manggad mahingangadto han mga magtadong."
                },
                "23": {
                    "verse_nr": "23",
                    "verse": "Damo nga pagkaon para han mga pobre an makukuha dida hin waray pag-umha nga tuna, kay ginpupudngan man ini nga pag-umhan han magraot nga mga tawo."
                },
                "24": {
                    "verse_nr": "24",
                    "verse": "Kon diri mo kastigohon an imo anak, diri ka nahigugma ha iya. Kon nahigugma ka ha iya, pagwawaydongan mo hiya."
                },
                "25": {
                    "verse_nr": "25",
                    "verse": "May igo nga pagkaon an mga magtadong, kundi an mga magraot dayuday ginugutom."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Maupay an pagdumara han mga panimalay tungod han kinaadman han kababayen-an, kundi nabubungkag ini pinaagi hin kalurongan."
                },
                "2": {
                    "verse_nr": "2",
                    "verse": "Pagtangkod ngan nagpapakita ka nga may pagtahod ka han GINOO. Pagmalimbong ngan nagpapakita ka nga gintatamay mo hiya."
                },
                "3": {
                    "verse_nr": "3",
                    "verse": "Nagpapatakas hin pagyinakan an mapinahitas-on nga lurong; napapanalipdan in makinaadmananon tungod an iya mga pulong."
                },
                "4": {
                    "verse_nr": "4",
                    "verse": "Mawawaray sulod an imo buhos, kon waray kabakahan nga mag-aarado, kundi kon may mga baka, mapupuno ini hin inani nga abot."
                },
                "5": {
                    "verse_nr": "5",
                    "verse": "An tangkod nga testigo dayuday nagsusumat han kamatuoran, kundi an diri kasasarigan nga testigo pagbinuwa la an nahihimo."
                },
                "6": {
                    "verse_nr": "6",
                    "verse": "Diri gud magmamakinaadmananon an parayawnon nga mga tawo, kundi an mga masinaboton masayon la mahibaro."
                },
                "7": {
                    "verse_nr": "7",
                    "verse": "Pahirayo han lurong nga mga tawo; waray gud nira mahitututdo ha imo."
                },
                "8": {
                    "verse_nr": "8",
                    "verse": "Kay ano nga makinaadmananon an listo nga tawo? Kay maaram hiya han angay pagbuhaton. Kay ano nga danay malurong in tawo? Kay naghuhunahuna hiya nga hiya la an maaram."
                },
                "9": {
                    "verse_nr": "9",
                    "verse": "Diri nababaraka an mga lurong kon nakakasala hira, kundi an mga mag-upay naruruyag nga pasayloon."
                },
                "10": {
                    "verse_nr": "10",
                    "verse": "Imo kalugaringon an imo kalipay; sugad man an imo kabido. Waray tawo nga makakaangbit hini ha imo."
                },
                "11": {
                    "verse_nr": "11",
                    "verse": "Matindog pa gihapon an balay hin tawo nga matadong katapos mabungkag an balay han tawo nga maraogdaog."
                },
                "12": {
                    "verse_nr": "12",
                    "verse": "An imo ginhuhunahuna nga matadong nga dalan, bangin kamatayon an hingangadtoan."
                },
                "13": {
                    "verse_nr": "13",
                    "verse": "Mahimo nga an pagtawa makatago hin kabidoan. Kon tapos na han kalipayan, aada la gihapon an kabidoan."
                },
                "14": {
                    "verse_nr": "14",
                    "verse": "Makarawat an magraot nga mga tawo han angay ha ira; babaloson an mag-upay nga mga tawo tungod han ira mga binuhatan."
                },
                "15": {
                    "verse_nr": "15",
                    "verse": "Natuod hin bisan ano in usa nga lurong; kundi an mga mag-aram nagbabantay han ira mga pitad."
                },
                "16": {
                    "verse_nr": "16",
                    "verse": "Naghihirot hin kasamok an mga tawo nga may-ada buot, kundi an mga lurong diri naghihirot ngan diri naghuhunahuna anay."
                },
                "17": {
                    "verse_nr": "17",
                    "verse": "Mga linurong an binubuhat hin mga tawo nga mapaso an ulo, kundi mapinailobon an mga makinaadmananon."
                },
                "18": {
                    "verse_nr": "18",
                    "verse": "Naaangkon han mga tapang an angay han ira kalurongan, kundi an mga listo binabalos hin hibaro."
                },
                "19": {
                    "verse_nr": "19",
                    "verse": "Mayukbo an mga magraot ngadto han mga magtadong, ngan makikimalooy ha ira nga mapinaubsanon."
                },
                "20": {
                    "verse_nr": "20",
                    "verse": "Waray naruruyag hin kablas nga tawo, bisan an iya amyaw, kundi damo an kasangkayan han mga riko."
                },
                "21": {
                    "verse_nr": "21",
                    "verse": "Kon karuyag mo nga magmalipayon ka, kalooyi an mga kablasanon; sala an pagtamay bisan kan kanay."
                },
                "22": {
                    "verse_nr": "22",
                    "verse": "Sasarigan ngan tatahoron ka han iba kon magbuhat ka hin kaupayan; nagsasayop ka kon magbuhat ka hin karat-an."
                },
                "23": {
                    "verse_nr": "23",
                    "verse": "Pagkabudlay, ngan magkakamay-ada ka kabubuhian; kon lumingkod ka la ngan magyinakan, maiimo an kakablasan."
                },
                "24": {
                    "verse_nr": "24",
                    "verse": "Binabalos hin manggad an mga makinaadmananon, kundi an mga lurong hinbabaroan pinaagi han ira kalurongan."
                },
                "25": {
                    "verse_nr": "25",
                    "verse": "Nagtatalwas hin mga kinabuhi in testigo nga nagsusumat han kamatuoran; naglilingo hiya hin mga tawo kon nagbibinuwa hiya."
                },
                "26": {
                    "verse_nr": "26",
                    "verse": "An pagtahod han GINOO usa nga pagtapod ngan karig-onan han tawo ngan han iya panimalay."
                },
                "27": {
                    "verse_nr": "27",
                    "verse": "Karuyag ka ba maglikay han kamatayon? Tahom an GINOO kay burabod hiya han kinabuhi."
                },
                "28": {
                    "verse_nr": "28",
                    "verse": "An kanan hadi kagamhanan nasandig dida han kadamo han iya ginhahadian nga mga tawo; kon waray niya mga tawo, waray man hiya gahom."
                },
                "29": {
                    "verse_nr": "29",
                    "verse": "Makinaadmananon ka kon ikaw mapinailobon, kundi kon pungtanaon ka, nagpapadayag ini han imo kalurong."
                },
                "30": {
                    "verse_nr": "30",
                    "verse": "An murayaw nga hunahuna nakakaupay han panlawas, kundi an pangabugho sugad hin kanser."
                },
                "31": {
                    "verse_nr": "31",
                    "verse": "Kon ginraraogdaog mo an kablas nga mga tawo, gintatamay mo an Dyos nga naghimo ha ira; kundi an pagkalooy han mga pobre amo an pagpasidungog ha iya."
                },
                "32": {
                    "verse_nr": "32",
                    "verse": "Napupukan an mga maraot pinaagi han ira magraot nga binuhatan, kundi pinananalipdan an mga mag-upay pinaagi han ira kamaligdong."
                },
                "33": {
                    "verse_nr": "33",
                    "verse": "Aada an kinaadman ha panhunahuna hin tawo nga maaram; waray gud hinbabaroan an mga lurong hiunong han kinaadman."
                },
                "34": {
                    "verse_nr": "34",
                    "verse": "An pagkamatadong nakakapakusog hin usa nga nasod, kundi an kasal-anan amo an kaarawdan hin bisan ano nga nasod."
                },
                "35": {
                    "verse_nr": "35",
                    "verse": "Nakakalipay han kahadian an mag-aram nga mga opisyal, kundi kinakastigo nira adton mga nagpapakaalo ha ira."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "An malumo nga pagbaton nakakapahugpoy hin kasina, kundi an maisog nga mga pulong nakakaaghat la lugod."
                },
                "2": {
                    "verse_nr": "2",
                    "verse": "Kon nagyayakan an mga makinaadmananon, an ira hibaro nakakabihag hin mga tawo, kundi tinuyaw la an isinasagbang han mga lurong."
                },
                "3": {
                    "verse_nr": "3",
                    "verse": "Nakita an GINOO han nahinanabo ha ngatanan nga dapit; nakita hiya han aton ginbubuhat\u2014magmaupay o magmaraot."
                },
                "4": {
                    "verse_nr": "4",
                    "verse": "Nahatag hin kinabuhi an maloloy-on nga mga pulong, kundi nakakasamad han imo kasingkasing an magpintas nga yayaknon."
                },
                "5": {
                    "verse_nr": "5",
                    "verse": "Linurong an pagpasibaya han igintutdo ha imo han imo amay; maupay gud an pagkarawat han iya mga sagdon."
                },
                "6": {
                    "verse_nr": "6",
                    "verse": "Hinihipos han mga magtadong an ira manggad, kundi nawawara an kanan mga magraot kon naabot an kakurian."
                },
                "7": {
                    "verse_nr": "7",
                    "verse": "Nagpapasarang hin hibaro an mga makinaadmananon, diri an mga lurong."
                },
                "8": {
                    "verse_nr": "8",
                    "verse": "Kon nag-aampo an mga mag-upay nalilipay an GINOO, kundi napupungot hiya han mga halad nga gindadara ha iya han magraot nga mga tawo."
                },
                "9": {
                    "verse_nr": "9",
                    "verse": "Napupungot an GINOO han mga paagi han magraot nga mga tawo, kundi nahigugma hiya hadton nagbubuhat hin matadong."
                },
                "10": {
                    "verse_nr": "10",
                    "verse": "Kakastigohon ka hin duro kon magbuhat ka hin kasaypanan; mapatay ka kon nadiri ka pamati hin sagdon."
                },
                "11": {
                    "verse_nr": "11",
                    "verse": "Maaram gud an GINOO kon hin-o an aadto han kalibutan han mga patay; sanglit uunanhon hin usa ka tawo hin pakatago tikang han Dyos han iya mga panhunahuna?"
                },
                "12": {
                    "verse_nr": "12",
                    "verse": "Diri napasagdon an mga parayawnon diri gud hira naaro hin sagdon hadton mga mas makinaadmananon."
                },
                "13": {
                    "verse_nr": "13",
                    "verse": "Mahiyomhiyom an mga tawo kon hira malipayon, kundi masulob-on pagkit-on kon hira mabidoon."
                },
                "14": {
                    "verse_nr": "14",
                    "verse": "Karuyag hin pag-aram an mga tawo nga mag-aram, kundi kontento la hin katapang an mga lurong."
                },
                "15": {
                    "verse_nr": "15",
                    "verse": "Dayuday nga paniguro an kinabuhi han mga tinamay nga mga tawo, kundi dayuday nagpapahimulos han ira kinabuhi an mga maglipayon."
                },
                "16": {
                    "verse_nr": "16",
                    "verse": "Gabay la makablas ngan may pagkahadlok han GINOO, kay han pagkariko ngan aada ha kasamokan."
                },
                "17": {
                    "verse_nr": "17",
                    "verse": "Gabay la kumaon hin utan nga kasaro an imo mga hinigugma, kay hin pagkaon hin karne an sora kundi aada an kapungot."
                },
                "18": {
                    "verse_nr": "18",
                    "verse": "An magpaso nga ulo amo an tinikangan hin lantugi, kundi nagdadara hin kalinaw an kamapailobon."
                },
                "19": {
                    "verse_nr": "19",
                    "verse": "Igkikita ka hin kakurian bisan diin kon ikaw hubya, kundi mawawaray mo kasamokan kon tangkod ka la."
                },
                "20": {
                    "verse_nr": "20",
                    "verse": "Nakakalipay han iya amay an anak nga makinaadmananon; nagtatamay han iroy niya an tawo nga lurong."
                },
                "21": {
                    "verse_nr": "21",
                    "verse": "An mga tawo nga lurong nalilipay han ira kalurongan, kundi an mga makinaadmananon magbubuhat han matadong."
                },
                "22": {
                    "verse_nr": "22",
                    "verse": "Pamatii an ngatanan nga sagdon nga ihahatag ha imo ngan magmamainuswagon ka; kon waray mo hini waray ka mahihimo."
                },
                "23": {
                    "verse_nr": "23",
                    "verse": "Hin kamakalilipay kon hin-aagian an angay nga pulong para han angay nga panahon!"
                },
                "24": {
                    "verse_nr": "24",
                    "verse": "Naglalakat an mga makinaadmananon han dalan tipaigbaw ngadto ha kinabuhi, diri han dalan nga tipaubos ngadto ha kamatayon."
                },
                "25": {
                    "verse_nr": "25",
                    "verse": "Gugub-on han GINOO an kabablayan han mga magpinahitas-on, kundi pananalipdan niya an hiagi hin usa nga balo."
                },
                "26": {
                    "verse_nr": "26",
                    "verse": "Napupungot an GINOO han magraot nga mga panhunahuna, kundi nalilipay hiya han mga pulong nga makiaangayon."
                },
                "27": {
                    "verse_nr": "27",
                    "verse": "An linimbong nga pinakabuhian nagdadara hin kasamok ha iya panimalay. Ayaw gud pagpahukip ngan mahilawig an imo kinabuhi."
                },
                "28": {
                    "verse_nr": "28",
                    "verse": "Naghuhunahuna anay an mga mag-upay nga diri pa hira nabaton. Nakakasamok an mga magraot nga nasagbang la dayon."
                },
                "29": {
                    "verse_nr": "29",
                    "verse": "Kon nag-aampo an mga magtadong namamati an GINOO, kundi pinapasibay-an niya adton magraot nga mga tawo."
                },
                "30": {
                    "verse_nr": "30",
                    "verse": "Nakakalipay ha imo an maghiyomhiyom nga mga bayhon, ngan nakakaliaw ha imo an maupay nga sumat."
                },
                "31": {
                    "verse_nr": "31",
                    "verse": "Kon namamati ka hin mga waydong, usa ka nga makinaadmananon."
                },
                "32": {
                    "verse_nr": "32",
                    "verse": "Kon nadiri ka pag-aram, gindadaot mo an imo kalugaringon. Kon nakarawat ka hin waydong, mahihimo ka nga makinaadmananon."
                },
                "33": {
                    "verse_nr": "33",
                    "verse": "An pagtahod han GINOO amo in usa nga pag-aradman. Kinahanglan magmapinaubsanon ka san-o ka kumarawat hin kadungganan."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Makakaghimo kita han aton mga larang, kundi an Dyos an may-ada kataposan nga pulong."
                },
                "2": {
                    "verse_nr": "2",
                    "verse": "Makakahunahuna ka nga matadong an ngatanan nga imo binubuhat, kundi ginhuhukman han GINOO an imo katuyoanan."
                },
                "3": {
                    "verse_nr": "3",
                    "verse": "Hangyoa an GINOO nga bendisyonan niya an imo mga larang, ngan magmamainuswagon ka hini hin pagtuman."
                },
                "4": {
                    "verse_nr": "4",
                    "verse": "May sangputanan an ngatanan nga ginhimo han GINOO; ngan an pagkapukan an sangputanan han magraot nga mga tawo."
                },
                "5": {
                    "verse_nr": "5",
                    "verse": "Napupungot an GINOO han ngatanan nga mapahitas-on; diri gud hiya matugot nga diri hira pagkastigohon."
                },
                "6": {
                    "verse_nr": "6",
                    "verse": "Ayaw palingo ngan pagmatinumanon, ngan pasasayloon han Dyos an imo sala. Kahadloki an GINOO ngan waray maraot nga mahinanabo ha imo."
                },
                "7": {
                    "verse_nr": "7",
                    "verse": "Kon nakakalipay ka han GINOO, mahihimo mo nga kasangkayan an imo mga kaaway."
                },
                "8": {
                    "verse_nr": "8",
                    "verse": "Gabay may-ada ka la gutiay nga maangkon mo ha tangkod nga pagpatigayon, kay hin dako nga kinikita ha paagi nga linimbong."
                },
                "9": {
                    "verse_nr": "9",
                    "verse": "Makakahimo ka han imo mga larang, kundi an Dyos an magbubuot han imo mga ginawian."
                },
                "10": {
                    "verse_nr": "10",
                    "verse": "Nagyayakan an hadi upod in gahom nga dyosnon; dayuday matadong an iya mga paghukom."
                },
                "11": {
                    "verse_nr": "11",
                    "verse": "Karuyag han GINOO nga tuptop an mga timbangan ngan mga taraksan, ngan an pagbaligya makisubay han kaangayan."
                },
                "12": {
                    "verse_nr": "12",
                    "verse": "Diri an kahadian makakatugot hin pagbuhat hin maraot; kay an pagkamatadong an nakakapakusog han pamunoan."
                },
                "13": {
                    "verse_nr": "13",
                    "verse": "Naruruyag in hadi hin pamati han kamatuoran; ngan hinihigugma niya adton mga nagyayakan hini."
                },
                "14": {
                    "verse_nr": "14",
                    "verse": "Magtitinguha hin pagpahalipay han hadi in usa nga makinaadmananon; kon mapungot an hadi, bangin may-ada niya patayon."
                },
                "15": {
                    "verse_nr": "15",
                    "verse": "Sugad han mga dampog nga nagdadara hin uran ha pag-abot han kathuraw an pagkalooy han hadi\u2014aada an kinabuhi."
                },
                "16": {
                    "verse_nr": "16",
                    "verse": "Mauruupay pa gud han salapi ug bulawan an pag-angkon han hibaro ug kinaadman."
                },
                "17": {
                    "verse_nr": "17",
                    "verse": "Naglalakat an mga mag-upay ha dalan nga naglilikay han karat-an; sanglit bantayi an imo ginlalaktan ngan magtatalwas ini han imo kinabuhi."
                },
                "18": {
                    "verse_nr": "18",
                    "verse": "Nagdadalan an kamapahitas-on ngadto ha pagkapukan, ngan an kamalabyaw ngadto ha pagkabungkag."
                },
                "19": {
                    "verse_nr": "19",
                    "verse": "Mauruupay pa an kakablas ngan an pagpaubos kay hin pag-angbit han tinikas han mga mapahitas-on."
                },
                "20": {
                    "verse_nr": "20",
                    "verse": "Pamatii an igintututdo ha imo ngan ikaw magmamainuswagon; sarigi an GINOO, ngan ikaw magmamalipayon."
                },
                "21": {
                    "verse_nr": "21",
                    "verse": "Kinikilala tungod han iya pagsabot an usa nga makinaadmananon; labi na nga nakakakabig hiya kon mag-upay an iya mga pulong."
                },
                "22": {
                    "verse_nr": "22",
                    "verse": "An kinaadman amo an burabod hin kinabuhi para han mga makinaadmananon, kundi karag la nga panahon an pagtutdo hin mga lurong."
                },
                "23": {
                    "verse_nr": "23",
                    "verse": "Nanhuhunahuna anay an mga mag-aram san-o hira magyakan; sanglit mas nakakakabig an ira iginyayakan."
                },
                "24": {
                    "verse_nr": "24",
                    "verse": "Sugad hin dugos an mga pulong nga maloloy-on, matam-is ngan maupay ini para han imo panlawas."
                },
                "25": {
                    "verse_nr": "25",
                    "verse": "An imo ginhuhunahuna nga matadong nga dalan bangin makagdara ha imo ngadto ha kamatayon."
                },
                "26": {
                    "verse_nr": "26",
                    "verse": "Nakakapaduruto an gana hin usa nga magburudlay, kay karuyag niya pagbusgon an iya kagutom."
                },
                "27": {
                    "verse_nr": "27",
                    "verse": "An magraot nga mga tawo nangingita hin mga paagi hin pagdaot hin iba; naglalaga hin karat-an bisan an ira mga pulong."
                },
                "28": {
                    "verse_nr": "28",
                    "verse": "Ginpapasarang an paglibak hin magraot nga mga tawo; nag-aaghat hira hin kasamok ngan nakakautod hin pagkamagsarangkay."
                },
                "29": {
                    "verse_nr": "29",
                    "verse": "Ginlilimbongan hin mag-isog nga mga tawo an ira kasangkayan ngan gindadara hira ngadto ha karat-an."
                },
                "30": {
                    "verse_nr": "30",
                    "verse": "Pagtagam hin mga tawo nga nahiyom ngan nakiro ha iyo; ha luyo hini maraot an ira tuyo."
                },
                "31": {
                    "verse_nr": "31",
                    "verse": "An hilawig nga kinabuhi amo an balos han mga magtadong; korona hin kadungganan an pagkaubanon."
                },
                "32": {
                    "verse_nr": "32",
                    "verse": "Mauruupay an pagkamapailobon kay han pagkagamhanan. Mauruupay an pagpugong han imo kalugaringon kay hin paghadi hin bug-os nga syudad."
                },
                "33": {
                    "verse_nr": "33",
                    "verse": "Nagriripa an mga tawo basi mahibaro han kaburot-on han Dyos, kundi an Dyos ngahaw amo an nagbubuot hini."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Mauruupay pa an pagkaon hin pangkag nga tinapay nga murayaw an imo hunahuna, kay hin pagkamay-ada kombite didto hin balay nga puno hin kasamokan."
                },
                "2": {
                    "verse_nr": "2",
                    "verse": "Pagbubut-an hin maaram nga surugoon an waray pulos nga anak han iya agaron, ngan makakaangbit hiya han panurondon."
                },
                "3": {
                    "verse_nr": "3",
                    "verse": "Sugad nga gin-pupurog an salapi ug bulawan pinaagi hin kalayo, amo man liwat an kasingkasing han tawo."
                },
                "4": {
                    "verse_nr": "4",
                    "verse": "Pinamamatian han magraot nga mga tawo an magraot nga mga hunahuna, ngan pinamamatian han mga buwaon an mga buwa."
                },
                "5": {
                    "verse_nr": "5",
                    "verse": "Kon pag-intrimisan mo an mga kablas, gintatamay mo an Dyos nga naghimo ha ira. Pagkakastigohon ka kon nalilipay ka han karat-an nga madangat han iba."
                },
                "6": {
                    "verse_nr": "6",
                    "verse": "Ipinaparayaw han mga kalagsan an ira kaapohan, sugad nga ipinaparayaw han mga anak an ira mga amay."
                },
                "7": {
                    "verse_nr": "7",
                    "verse": "Diri nagbubuwa an gintatahod nga mga tawo, ngan waray gud pulos nga ginyayakan an mga lurong."
                },
                "8": {
                    "verse_nr": "8",
                    "verse": "May mga tawo nga naghuhunahuna nga sugad hin anting-anting an usa nga hukip; natoo hira nga nakakahimo ini hin bisan ano."
                },
                "9": {
                    "verse_nr": "9",
                    "verse": "Kon karuyag mo nga karuyagon ka han mga tawo, pasayloa hira kon makasayop hira ha imo. An pagdumdum hin mga sayop nakakabungkag hin kamagsarangkay."
                },
                "10": {
                    "verse_nr": "10",
                    "verse": "Darudamo an hinbabaroan hin tawo nga maaram tikang hin usa nga pagbusa kay han hinbabaroan hin usa nga lurong tikang hin gatos nga hampak ha iya."
                },
                "11": {
                    "verse_nr": "11",
                    "verse": "Maabot an kamatayon sugad hin maisog nga sinugo ngadto han mga magraot nga dayuday nag-aaghat hin kasamok."
                },
                "12": {
                    "verse_nr": "12",
                    "verse": "Mauruupay pa nga igkatapo ka hin uso nga kinawatan han iya mga nati, kay nga igkatapo ka hin lurong nga linurong an iya binubuhat."
                },
                "13": {
                    "verse_nr": "13",
                    "verse": "Kon baloson mo hin maraot an maupay, diri gud maiwas an karat-an ha imo balay."
                },
                "14": {
                    "verse_nr": "14",
                    "verse": "An pagtikang hin lantugi sugad han syahan nga pagkabulwang hin patubigan, saropa ini dayon nga diri pa ini nagtitikadako."
                },
                "15": {
                    "verse_nr": "15",
                    "verse": "An paghukom ha karat-an han waray sala o pagbuhi han salaan\u2014ini nga duha nangangalsan han GINOO."
                },
                "16": {
                    "verse_nr": "16",
                    "verse": "Diri nakakaupay hin lurong an paggasto para hin pag-aram kay waray man niya sarabotan."
                },
                "17": {
                    "verse_nr": "17",
                    "verse": "Dayuday nagsisighigugmaay an mga magsarangkay. Ano ba an pagkamagburugto, kon diri an pag-inangbitay hin kakurian?"
                },
                "18": {
                    "verse_nr": "18",
                    "verse": "An tawo la nga waray sarabotan an nagsasaad hin pagbayad han kanan iba mga utang."
                },
                "19": {
                    "verse_nr": "19",
                    "verse": "An naruruyag hin sala naruruyag hin kasamokan. Kon dayuday ka naghihinambog, nagbibiling ka hin samok."
                },
                "20": {
                    "verse_nr": "20",
                    "verse": "Bisan hin-o nga naghuhunahuna ngan nagyayakan hin maraot, waray gud kaupayan nga iya pagpapaaboton kundi karat-an la."
                },
                "21": {
                    "verse_nr": "21",
                    "verse": "Waray gud iba kondiri an kabidoan ug kasubo la para hin amay nga may anak nga nagbubuhat hin mga linurong."
                },
                "22": {
                    "verse_nr": "22",
                    "verse": "Nakakapaupay han imo panlawas an pagkamalipayon. Mahinay nga kamatayon an dayuday nga pagkamasamdong."
                },
                "23": {
                    "verse_nr": "23",
                    "verse": "Nakarawat an magraot nga mga maghurukom hin sekreto nga mga hukip, sanglit diri natutuman an katadongan."
                },
                "24": {
                    "verse_nr": "24",
                    "verse": "Tinatadong han tawo nga maaram an maupay nga ginawian, kundi nakipat ha ngatanan nga dapit in usa nga lurong."
                },
                "25": {
                    "verse_nr": "25",
                    "verse": "Nakakapabido han iya amay in anak nga lurong, ngan nakakapasubo hin mapait han iroy niya."
                },
                "26": {
                    "verse_nr": "26",
                    "verse": "Diri matadong an pagmulta hin waray sala nga tawo; nasusuhi an katadongan kon kinakastigo an mga mag-upay."
                },
                "27": {
                    "verse_nr": "27",
                    "verse": "An tawo nga may hibaro diri mayakan. An mga tawo nga murayaw an hunahuna may tinuod nga kaaram."
                },
                "28": {
                    "verse_nr": "28",
                    "verse": "Bisan ngani an lurong, kon nahilom hiya ngan natak-om han iya baba, bangin paghunahunaon nga makinaadmananon ngan maaram."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "An mga tawo nga diri nakikig-urosa han iba, naghuhunahuna la han ira kalugaringon; diri hira nauyon han kanan iba hinbabaroan nga matadong."
                },
                "2": {
                    "verse_nr": "2",
                    "verse": "Diri nababaraka in usa nga lurong, makasabot hiya o diri; karuyag la niya magpakita nga listo hiya."
                },
                "3": {
                    "verse_nr": "3",
                    "verse": "Diri nagkakabulag an sala ug kaarawdan. Wad-a an imo dungog ngan tatamayon ka."
                },
                "4": {
                    "verse_nr": "4",
                    "verse": "An mga pulong hin usa ka tawo mahihimo nga burabod hin kinaadman, nga sugad kahilarom han kalalawdan ngan sugad kamatin-aw hin nag-aawas nga sapa."
                },
                "5": {
                    "verse_nr": "5",
                    "verse": "Diri matadong nga ugopan an mga salaan ngan diri pagtagan han ira katadongan adton mga waray sala."
                },
                "6": {
                    "verse_nr": "6",
                    "verse": "Kon magtikang hin pakiglantugi in usa nga lurong naungara hiya nga paglatobon hiya."
                },
                "7": {
                    "verse_nr": "7",
                    "verse": "Kon nagyayakan in usa nga lurong gindadaot niya an iya kalugaringon; nabibitik hiya dida han iya mga pulong."
                },
                "8": {
                    "verse_nr": "8",
                    "verse": "Marasa hin duro an paglinibak\u2014hin kaupay la pagtinulonon!"
                },
                "9": {
                    "verse_nr": "9",
                    "verse": "An tawo nga hubya sugad ka maraot hin tawo nga parapanruba."
                },
                "10": {
                    "verse_nr": "10",
                    "verse": "Sugad an GINOO hin marig-on nga lantawan nga darangpan han mga magtadong basi makalikay hira han karat-an."
                },
                "11": {
                    "verse_nr": "11",
                    "verse": "Kundi naghuhunahuna an mga riko nga pinananalipdan hira han ira manggad sugad hin higtaas ngan magrig-on nga mga pader palibot hin syudad."
                },
                "12": {
                    "verse_nr": "12",
                    "verse": "Waray tawo nga tinatahod labot kon hiya mapinaubsanon; tipakadto ha pagkapukan an mga magpinahitas-on."
                },
                "13": {
                    "verse_nr": "13",
                    "verse": "Pamati anay san-o ka bumaton, kay kon diri, bangin ka pagpakaalohan ngan sidngon ka nga lurong."
                },
                "14": {
                    "verse_nr": "14",
                    "verse": "An imo tinguha nga mabuhi ka makakapalaksi ha imo kon may nimo sakit, kundi kon mawara an imo tinguha, waray na an imo paglaom."
                },
                "15": {
                    "verse_nr": "15",
                    "verse": "Dayuday naruruyag ngan andam hin pag-aram an masinabuton nga mga tawo."
                },
                "16": {
                    "verse_nr": "16",
                    "verse": "Karuyag mo ba makigkita hin dako nga pagkatawo? Magmamasayon la ini kon dad-an mo hiya hin regalo."
                },
                "17": {
                    "verse_nr": "17",
                    "verse": "Daw pirme matadong an una magyakan didto ha hukmanan, tubtob hin pagpakianhi ha iya han iya kontra."
                },
                "18": {
                    "verse_nr": "18",
                    "verse": "Kon nagkakasupak didto ha hukmanan in magkasi gamhanan, an pagripa an makakagtuhay han ginkakalipongan."
                },
                "19": {
                    "verse_nr": "19",
                    "verse": "Buligi an imo bugto ngan pananalipdan ka niya sugad hin marig-on nga pader hin syudad, kundi kon makig-away ka ha iya, diri ka na pauuswagon niya ha iya balay."
                },
                "20": {
                    "verse_nr": "20",
                    "verse": "Kinahanglan mabuhi ka bisan ano an imo dangatan tungod han imo ginyinakan."
                },
                "21": {
                    "verse_nr": "21",
                    "verse": "Makakabuhi o makakamatay ha imo an imo ginyayakan, sanglit kinahanglan andam ka hin pagkarawat han imo dadangatan tungod han imo mga pulong."
                },
                "22": {
                    "verse_nr": "22",
                    "verse": "Hiya nga nakakaagi hin asawa, nakakaagi hin maupay nga butang; nagpapakita ini nga maupay ha iya an GINOO."
                },
                "23": {
                    "verse_nr": "23",
                    "verse": "Kon nagyayakan an pobre nga tawo kinahanglan nga magmatinahoron hiya, kundi maisog an riko kon hiya nabaton."
                },
                "24": {
                    "verse_nr": "24",
                    "verse": "May mga pagkasangkay nga diri nag-iiha; kundi may-ada kasangkayan nga mas maunongon pa kay hin kabugtoan."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Mauruupay pa an pobre kundi tangkod nga tawo kay hin usa nga lurong nga buwaon."
                },
                "2": {
                    "verse_nr": "2",
                    "verse": "Diri maupay an kasindak nga waray hibaro; an kawaray pagpailob magdadara ha imo hin kasamok."
                },
                "3": {
                    "verse_nr": "3",
                    "verse": "May mga tawo nga naghihingaraot pinaagi han ira linurong nga mga ginawian, ngan katapos, an GINOO an ira ginbabasol."
                },
                "4": {
                    "verse_nr": "4",
                    "verse": "Pirme nakakaagi an mga riko hin bag-o nga kasangkayan, kundi masakot la bayaan an mga pobre han pipira la nga ira mga sangkay."
                },
                "5": {
                    "verse_nr": "5",
                    "verse": "Kakastigohon ka kon magbuwa ka didto ha hukmanan\u2014diri ka gud makakalikay."
                },
                "6": {
                    "verse_nr": "6",
                    "verse": "Nagtitinguha an ngatanan hin pakigsangkay han mga dagko nga pagkatawo; nakikigsangkay an ngatanan hadton mga nahatag hin mga regalo."
                },
                "7": {
                    "verse_nr": "7",
                    "verse": "Bisan pa an kabugtoan hin pobre nga tawo diri ha iya nagkikinahanglan, diri urosahon nga waray gud niya kasangkayan. Bisan diunano an iya paniguro, waray gud niya iginkakasangkay."
                },
                "8": {
                    "verse_nr": "8",
                    "verse": "Pagbuhati hin maupay an imo kalugaringon ngan pag-admi an ngatanan nga imo mahihimo; niyan hinumdomi an imo hinbabaroan ngan magmamainuswagon ka."
                },
                "9": {
                    "verse_nr": "9",
                    "verse": "Diri makakalikay han kastigo an tawo nga nagbibinuwa didto ha hukmanan; maghihikaraot gud hiya."
                },
                "10": {
                    "verse_nr": "10",
                    "verse": "Kinahanglan an mga lurong diri mag-ukoy ha kahuraan, ngan diri paghadian hin mga oripon an mga dagko nga pagkatawo."
                },
                "11": {
                    "verse_nr": "11",
                    "verse": "Kon maupay an imo panhunahuna pagpupugngan mo an imo kasina. Kon may makasayop ha imo, dako ini nga kadungganan kon diri ka magsukmat ha iya."
                },
                "12": {
                    "verse_nr": "12",
                    "verse": "Sugad han ngurob hin liyon an kanan hadi kasina, kundi an iya pagkalooy sugad han ginpipinamulat nga uran."
                },
                "13": {
                    "verse_nr": "13",
                    "verse": "Makakadaot han iya amay an anak nga lurong. An asawa nga maaringasa ngan mamugo sugad hin tubig nga nagtitinuro."
                },
                "14": {
                    "verse_nr": "14",
                    "verse": "Makakapanunod in usa ka tawo hin balay ug kwarta tikang han iya mga kag-anak, kundi an GINOO la an makakahatag ha iya hin maupay nga asawa."
                },
                "15": {
                    "verse_nr": "15",
                    "verse": "Padayon hin paghinubya; padayon hin pagkaturog, kundi gugutomon ka."
                },
                "16": {
                    "verse_nr": "16",
                    "verse": "Tumana an mga balaod han Dyos ngan mabubuhi ka hin maiha; kon pagpasibay-an mo ini, mapatay ka."
                },
                "17": {
                    "verse_nr": "17",
                    "verse": "Kon nahatag ka ngadto han mga kablas sugad ini hin ginpapautang mo an GINOO, ngan an GINOO an mabayad ha imo."
                },
                "18": {
                    "verse_nr": "18",
                    "verse": "Tutdoi hin matadong an imo mga anak samtang bata pa ngan masayunay pa hira mahibaro. Kon diri mo ini pagbuhaton, binubuligan mo la hira hin pagdaot han ira kalugaringon."
                },
                "19": {
                    "verse_nr": "19",
                    "verse": "Kon may tawo nga pungtanon, hiya an mabaton han iya dadangatan. Kon gawson mo hiya tikang ha kasamok makausa, kinahanglan nga pagbubuhaton mo liwat ini."
                },
                "20": {
                    "verse_nr": "20",
                    "verse": "Kon mamati ka hin sagdon ngan karuyag mo hin pag-aram, may adlaw nga maaangkon mo an kinaadman."
                },
                "21": {
                    "verse_nr": "21",
                    "verse": "Makakaglarang in mga tawo hin magkalainlain nga mga butang, kundi na kaburot-on la han GINOO amo an matutuman."
                },
                "22": {
                    "verse_nr": "22",
                    "verse": "An pagkahalot usa nga kaarawdan; mauruupay pa an mga kablas kay hin mga buwaon."
                },
                "23": {
                    "verse_nr": "23",
                    "verse": "Pagtahora an GINOO ngan mabubuhi ka hin maiha, nga kontento ngan talwas tikang han mga kataragman."
                },
                "24": {
                    "verse_nr": "24",
                    "verse": "May mga tawo nga uraura na hin kahubya bisan hin paghungit han pagkaon ha ira mga baba."
                },
                "25": {
                    "verse_nr": "25",
                    "verse": "Kinahanglan pagkastigohon an nagpapalabilabi, basi mahibaro hin pagturon-an an mga tapang. Kon ikaw makinaadmananon mahibabaro ka kon ikaw pagsawayon."
                },
                "26": {
                    "verse_nr": "26",
                    "verse": "An tawo la nga waray alo ngan waray batasan an magraraogdaog han iya tatay, o magpapaiwas han iya nanay tikang han iya panimalay."
                },
                "27": {
                    "verse_nr": "27",
                    "verse": "Anak ko, kon umundang ka hin pag-aram, diri maiha imo papabay-an an imo na hinbaroan."
                },
                "28": {
                    "verse_nr": "28",
                    "verse": "Waray katadongan kon nagtitinguha in usa nga testigo hin pagdaot hin tawo. An mga magraot naruruyag han karat-an."
                },
                "29": {
                    "verse_nr": "29",
                    "verse": "Paghahampakon manta in lurong nga mapinahitas-on."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Nakakapaaringasa ngan nakakapatuyaw ha imo an duro nga pag-ininom. An pagkahubog usa nga pagkalurong."
                },
                "2": {
                    "verse_nr": "2",
                    "verse": "Kahadloki an nasisina nga hadi sugad han imo pagkahadlok hin nagngungurob nga liyon; an pag-aghat ha iya ngadto hin kasina usa nga pag-unay han imo kalugaringon."
                },
                "3": {
                    "verse_nr": "3",
                    "verse": "Bisan hin-o nga lurong nakakatikang hin mga lantugi; an maupay buhaton amo an paglikay hini."
                },
                "4": {
                    "verse_nr": "4",
                    "verse": "An parauma nga uraura hin kahubya hin pag-arado han iya kaumhan ha angay nga panahon, pag-abot han kat-ani waray gud niya pag-aanihon."
                },
                "5": {
                    "verse_nr": "5",
                    "verse": "An kanan tawo panhunahuna sugad hin tubig dida hin hilarom nga atabay, kundi an tawo nga maaram magbibiling hin paagi hin pagkuha han tubig."
                },
                "6": {
                    "verse_nr": "6",
                    "verse": "Nagsusumat an ngatanan nga hira matinumanon ngan diri maaram maglingo, kundi makuri hiagian in sugad nga tawo?"
                },
                "7": {
                    "verse_nr": "7",
                    "verse": "Palaran an mga anak kon may nira amay nga tangkod ngan nagbubuhat hin matadong."
                },
                "8": {
                    "verse_nr": "8",
                    "verse": "Nalingkod an hadi dida han iya hukmanan ngan maaram hiya han maraot, kon iya ini hinkikit-an."
                },
                "9": {
                    "verse_nr": "9",
                    "verse": "May-ada ba gud tawo nga makakasiring nga malimpyo na an iya kasingkasing, ngan nalinisan na hiya han iya sala?"
                },
                "10": {
                    "verse_nr": "10",
                    "verse": "Napupungot an GINOO hin mga tawo nga nagamit hin diri tuptop nga mga timbangan ngan mga taraksan."
                },
                "11": {
                    "verse_nr": "11",
                    "verse": "Bisan an bata nagpapakita kon hin-o hiya pinaagi han iya mga buhat, hisasabtan mo kon tangkod ngan maupay hiya."
                },
                "12": {
                    "verse_nr": "12",
                    "verse": "Naghatag ha aton an GINOO hin mga mata nga igkirita, ngan mga durunggan nga igpamarati."
                },
                "13": {
                    "verse_nr": "13",
                    "verse": "Mapopobre ka kon kanunay magkinaturog ka la. Pagmaduruto ngan magkakamay-ada ka damo nga pagkaon."
                },
                "14": {
                    "verse_nr": "14",
                    "verse": "Waray hunong hin pagngurotob an pumaralit nga mahal hin duro an presyo, kundi katapos nalakat hiya ngan naparayaw nga hiya nakahangyo."
                },
                "15": {
                    "verse_nr": "15",
                    "verse": "Kon maaram ka han imo ginyiyinakan, may-ada ka naangkon nga marumahal pa kay hin mga alahas ug bulawan."
                },
                "16": {
                    "verse_nr": "16",
                    "verse": "An bisan hin-o nga lurong nga nagsasaad hin pagbayad han utang hin tawo nga diri niya kinikilala angay kuhaan han iya kalugaringon nga hiagi basi magamit hin pagbayad."
                },
                "17": {
                    "verse_nr": "17",
                    "verse": "An imo maangkon pinaagi hin limbong, pagpapahimulosan mo sugad han girarasahi nga pagkaon, kundi ha kataposan, masusugad ini hin usa ka timo nga baras."
                },
                "18": {
                    "verse_nr": "18",
                    "verse": "Pangaro hin maupay nga sagdon ngan ikaw magmamainuswagon, kon waray ka maupay nga plano hin pakig-away, ayaw pagpasipara hin pagsulong."
                },
                "19": {
                    "verse_nr": "19",
                    "verse": "Diri gud an paglibak makakatipig hin sekreto. Pahirayo tikang hin mga tawo nga magyakan hin duro."
                },
                "20": {
                    "verse_nr": "20",
                    "verse": "Kon pagpakaraoton mo an imo mga kag-anak, matatapos an imo kinabuhi sugad hin suga nga napaparong dida han kasisidman."
                },
                "21": {
                    "verse_nr": "21",
                    "verse": "Kon masayon la nimo maangkon an imo manggad, gutiay la nga kaupayan an ihahatag hini ha imo."
                },
                "22": {
                    "verse_nr": "22",
                    "verse": "Ayaw paglugaring hin pagbulos hin kasaypanan. Sarigi la an GINOO ngan iya ka bubuligan."
                },
                "23": {
                    "verse_nr": "23",
                    "verse": "Napupungot an GINOO hin mga tawo nga nagamit hin diri tuptop nga mga timbangan."
                },
                "24": {
                    "verse_nr": "24",
                    "verse": "An GINOO an nagbuot han aton dalan; sanglit uunanhon hin tawo hin pakasabot kon tikain an iya kalugaringon nga kinabuhi?"
                },
                "25": {
                    "verse_nr": "25",
                    "verse": "Paghunahunaa anay hin maupay nga diri ka pa magsasaad hin halad ngadto ha Dyos. Bangin mo ini pagbasolan ha orhe."
                },
                "26": {
                    "verse_nr": "26",
                    "verse": "Nakakasabot in hadi nga makinaadmananon kon hin-o in nagbubuhat hin sayop, ngan pagkakastigohon hiya hin waray kalooy."
                },
                "27": {
                    "verse_nr": "27",
                    "verse": "Gintagan kita han GINOO hin hunahuna ug konsensya; diri kita makakatago tikang ha aton kalugaringon."
                },
                "28": {
                    "verse_nr": "28",
                    "verse": "Magpapabilin an hadi dida ha kagamhanan samtang tangkod, matadong, ngan maupay an iya pamunoan."
                },
                "29": {
                    "verse_nr": "29",
                    "verse": "Dinadayaw ta an kusog han mga batan-on, ngan tinatahod ta an mga uban han pagkalagas."
                },
                "30": {
                    "verse_nr": "30",
                    "verse": "Usahay kinahanglan ta in makuri nga kaagi ha kinabuhi, basi makabalhin kita han aton mga paagi."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Gindudumara han GINOO an kanan hadi hunahuna, hin sugad kamasayon han iya pagmando han pag-awas hin usa nga sapa."
                },
                "2": {
                    "verse_nr": "2",
                    "verse": "Mahihimo maghunahuna ka nga matadong an ngatanan nga imo ginbubuhat, kundi hinumdomi nga an GINOO amo an naghuhukom han imo mga panuyo."
                },
                "3": {
                    "verse_nr": "3",
                    "verse": "Buhata an matadong ngan maupay; labaw ini nga nakakalipay han GINOO kay hin paghalad ha iya hin mga tutuboron nga halad."
                },
                "4": {
                    "verse_nr": "4",
                    "verse": "Ginbubut-an an mga magraot han ira kamapinahitas-on ngan kamalabyaw, ngan sala ini."
                },
                "5": {
                    "verse_nr": "5",
                    "verse": "Paglarang hin maupay ngan magkakamay-ada ka bahandi; kon inapiki an imo buhat maiimo la an kakablasan."
                },
                "6": {
                    "verse_nr": "6",
                    "verse": "An karikohan nga naaangkon mo pinaagi hin limbong nawawara dayon; kundi pagdadad-on ka anay hini ngadto ha ganggang han kamatayon."
                },
                "7": {
                    "verse_nr": "7",
                    "verse": "Paghuhukman an mga magraot pinaagi han ira kalugaringon nga kamaraogdaog; nadiri hira hin pagbuhat han matadong."
                },
                "8": {
                    "verse_nr": "8",
                    "verse": "Baliko an dalan nga ginlalaktan han mga salaan; matadong an ginbubuhat han mga waray sala nga tawo."
                },
                "9": {
                    "verse_nr": "9",
                    "verse": "Mauruupay pa an pag-ukoy ha atop hin balay, kay hin pakiglungon hin asawa nga mamugo ngan maaringasa."
                },
                "10": {
                    "verse_nr": "10",
                    "verse": "An mga magraot dayuday la gutom hin karat-an; waray gud tawo nga ira nalolooyan."
                },
                "11": {
                    "verse_nr": "11",
                    "verse": "Kon kinakastigo an tawo nga mayubiton, bisan an tapang makakakuha dida hini hin pagturon-an. Mahibabaro an makinaadmananon han igintututdo ha iya."
                },
                "12": {
                    "verse_nr": "12",
                    "verse": "Maaram an matadong nga Dyos han mga nahinanabo didto han mga panimalay han mga magraot ngan iya pagpupukanon hira."
                },
                "13": {
                    "verse_nr": "13",
                    "verse": "Kon diri mo pamatian an pakibulig han mga kablas, diri man pamamatian an imo tawag hin pakibulig."
                },
                "14": {
                    "verse_nr": "14",
                    "verse": "Kon may tawo nga nasisina ha imo, makakapahugpoy ha iya in regalo nga ihinahatag hin sekreto."
                },
                "15": {
                    "verse_nr": "15",
                    "verse": "Kon binubuhat an katadongan, an mga mag-upay malipayon, kundi an mga magraot nagkakahadlok."
                },
                "16": {
                    "verse_nr": "16",
                    "verse": "Ginhuhulat han kamatayon an bisan hin-o nga nagpapasagad la ngan diri nagamit han iya maupay nga hunahuna."
                },
                "17": {
                    "verse_nr": "17",
                    "verse": "An pagpatakas hin kalipayan, bino, ngan marasa nga pagkaon, diri gud makakapariko ha imo."
                },
                "18": {
                    "verse_nr": "18",
                    "verse": "An mga magraot amo ngahaw an mahiaagom han pag-antos nga ira gintitinguha hin pagdara ngadto han mga buotan."
                },
                "19": {
                    "verse_nr": "19",
                    "verse": "Mauruupay an pag-ukoy ha kamingawan, kay hin pagtampo hin asawa nga mamugo ngan masuson."
                },
                "20": {
                    "verse_nr": "20",
                    "verse": "Nag-uokoy an mga makinaadmananon ha kahuraan ug karikohan, kundi ginagasto la dayon han mga lurong an kwarta nga ira hin-aagian."
                },
                "21": {
                    "verse_nr": "21",
                    "verse": "Pagmaloloy-on ngan ayaw paglimbong ngan mabubuhi ka hin maiha; pagtatahoron ngan pagdudumaraon ka hin maupay han iba."
                },
                "22": {
                    "verse_nr": "22",
                    "verse": "Nakakabihag in listo gud nga heneral hin syudad nga binantayan hin mag-isog nga mga sondalo, ngan nakakarumpag han mga pader nga ira sinasarigan."
                },
                "23": {
                    "verse_nr": "23",
                    "verse": "Paghiroti an imo ginyayakan, kon buot ka mahigawas hin kasamokan."
                },
                "24": {
                    "verse_nr": "24",
                    "verse": "Ipakita ha akon in mapahitas-on nga tawo, ngan ipakikita ko ha imo in parayawnon, malabyaw ngan diri maaram mag-alagyan nga tawo."
                },
                "25": {
                    "verse_nr": "25",
                    "verse": "Naglulugaring la hin pagpatay ha iya ngahaw an hubya nga tawo, nga nadiri hin pagtrabaho"
                },
                "26": {
                    "verse_nr": "26",
                    "verse": "an iya la binubuhat amo an paghunahuna han mga butang nga iya karuyag maangkon. Kundi mahinatagon an matadong nga tawo ngan huyayag an kasingkasing hin paghatag."
                },
                "27": {
                    "verse_nr": "27",
                    "verse": "Napupungot an GINOO kon naghahalad ha iya an magraot nga mga tawo, labi na gud kon binubuhat nira ini tikang hin magraot nga mga panuyo."
                },
                "28": {
                    "verse_nr": "28",
                    "verse": "Diri tinutuod an buwaon nga testigo, kundi kinakarawat an pulong hin tawo nga naghuhunahuna anay hin maupay."
                },
                "29": {
                    "verse_nr": "29",
                    "verse": "Natapod ha ira ngahaw an magtadong nga mga tawo, napakamag-isog an mga magraot nga tawo."
                },
                "30": {
                    "verse_nr": "30",
                    "verse": "An kinaadman, an kabaltok, ngan an katarom han hunahuna waray la ini pulos kon nakontra ha imo an GINOO."
                },
                "31": {
                    "verse_nr": "31",
                    "verse": "Makakahimo ka hin pag-andam hin mga kabayo para ha pag-awayan, kundi an GINOO amo an nahatag hin pagdarag-an."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Kon papilion ka han maupay nga bantog ngan han dako nga karikohan, pilia an maupay nga bantog."
                },
                "2": {
                    "verse_nr": "2",
                    "verse": "An mga kablas ngan an mga riko may-ada ginkakausaan: hira nga duha ginhimo han GINOO."
                },
                "3": {
                    "verse_nr": "3",
                    "verse": "Makita ngan malikay an may buot nga mga tawo han tiarabot nga kasamokan, kundi matapo lugod han kasamokan an tapang nga tawo, ngan ha orhe iya ini pagbabasolan."
                },
                "4": {
                    "verse_nr": "4",
                    "verse": "Pagtahora an GINOO ngan pagmapinaubsanon, ngan maiimo an karikohan, kadungganan, ngan hilawig nga kinabuhi."
                },
                "5": {
                    "verse_nr": "5",
                    "verse": "Kon nahigugma ka han imo kinabuhi, likayi an mga bitik dida han dalan nga nagdadakop han magraot nga mga tawo."
                },
                "6": {
                    "verse_nr": "6",
                    "verse": "Pagtutdoi an bata nga magmatadong an iya kinabuhi, ngan hinunumdoman ini niya ha bug-os niya nga kinabuhi."
                },
                "7": {
                    "verse_nr": "7",
                    "verse": "Mga oripon han riko an mga kablas nga tawo. Pag-utang hin kwarta ngan maooripon ka han tawo nga imo gin-utangan."
                },
                "8": {
                    "verse_nr": "8",
                    "verse": "Kon magpugas ka han mga binhe hin diri pagkamatadong, maturok an karat-an ngan diri ka na makakagtalumpigos han iba."
                },
                "9": {
                    "verse_nr": "9",
                    "verse": "Pagmahinatagon ngan paangbita an mga kablas han imo pagkaon. Bebendisyonan ka tungod hini."
                },
                "10": {
                    "verse_nr": "10",
                    "verse": "Ayaw pahirani hin tawo nga mapahitas-on ngan mawawaray na an mga lantugi, pagkaaragway, o pagsinukmatay."
                },
                "11": {
                    "verse_nr": "11",
                    "verse": "Kon naruruyag ka hin kasingkasing nga malinis ngan manamit nga pamulong, an hadi magigin imo sangkay."
                },
                "12": {
                    "verse_nr": "12",
                    "verse": "Binabantayan han GINOO nga matipigan an kamatuoran pinaagi han iya panhimuwa han mga pulong han mga buwaon."
                },
                "13": {
                    "verse_nr": "13",
                    "verse": "Aadto la ha sakob han balay an tawo nga hubya; nahahadlok hiya nga patayon hiya hin liyon kon hiya gumawas."
                },
                "14": {
                    "verse_nr": "14",
                    "verse": "Usa nga bitik an mga pulong hin babaye nga parapanlibog\u2014nadadakop hini adton mga napupungtan han GINOO."
                },
                "15": {
                    "verse_nr": "15",
                    "verse": "Kinaiya han kabataan an pagbuhat hin tinuyaw ngan binatabata nga mga butang, kundi an angay nga kastigo an makakatutdo ha ira hin pagkamaupay."
                },
                "16": {
                    "verse_nr": "16",
                    "verse": "Kon magrenegalo ka ha mga riko o magraogdaog ka han mga kablas basi magriko ka, mapopobre ka lugod."
                },
                "17": {
                    "verse_nr": "17",
                    "verse": "Pamati, ngan igtututdo ko ha imo an iginsiring han mga makinaadmananon. Pag-admi an ira mga pagturon-an"
                },
                "18": {
                    "verse_nr": "18",
                    "verse": "ngan malilipay ka kon hinumdoman ngan masag-ulo mo ini."
                },
                "19": {
                    "verse_nr": "19",
                    "verse": "Karuyag ko nga sumarig ka han GINOO; sanglit igsusumat ko ini ha imo yana."
                },
                "20": {
                    "verse_nr": "20",
                    "verse": "Iginsurat ko para ha imo in 30 nga mga puplonganon. Aada hini an hibaro ngan maupay nga sagdon"
                },
                "21": {
                    "verse_nr": "21",
                    "verse": "ngan magtututdo ini ha imo kon ano gud an kamatuoran. Niyan kon sugoon ka hin pag-usisa hini, makakahatag ka han tinuod nga baton."
                },
                "22": {
                    "verse_nr": "22",
                    "verse": "Ayaw singabot han mga kablas tungod la nga makakahimo ka hini; ayaw pahimulosi adton mga makalolooy didto ha hukmanan."
                },
                "23": {
                    "verse_nr": "23",
                    "verse": "An GINOO an makikiglantugi para ha ira han ira kalipongan, ngan pagtatarhogon niya an bisan hin-o nga nagtatarhog han ira kinabuhi."
                },
                "24": {
                    "verse_nr": "24",
                    "verse": "Ayaw pakigsangkay hin mga tawo nga mag-isog ngan uraura hin kapungtanon."
                },
                "25": {
                    "verse_nr": "25",
                    "verse": "Bangin ka makatuon han ira mga batasan ngan diri ka na makakahimo hin pagbaya hini."
                },
                "26": {
                    "verse_nr": "26",
                    "verse": "Ayaw pagsaad hin pagbayad hin kanan iba mga utang"
                },
                "27": {
                    "verse_nr": "27",
                    "verse": "kay kon diri ka makabayad, kukuhaon nira bisan pa an imo higdaan."
                },
                "28": {
                    "verse_nr": "28",
                    "verse": "Ayaw gud pagbalhina an kadaan nga pag-ultan nga iginbutang han imo kaapoy-apoyan."
                },
                "29": {
                    "verse_nr": "29",
                    "verse": "Ipakita ha akon in tawo nga maupay magtuman han iya buruhaton, ngan ipakikita ko ha imo in tawo nga mauruupay kay han kadam-an ngan angay nga kaupod-upod hin kahadian."
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Kon makigsaro ka hin dako nga pagkatawo, ayaw hingalimot kon hin-o an imo kasaro."
                },
                "2": {
                    "verse_nr": "2",
                    "verse": "Pugngi an imo kalugaringon kon may gana ka hin pagkaon."
                },
                "3": {
                    "verse_nr": "3",
                    "verse": "Ayaw kalamot han magrasa nga pagkaon nga iya igindudurot; bangin tuyo la niya hin pagbitik ha imo."
                },
                "4": {
                    "verse_nr": "4",
                    "verse": "Panhunahuna hin maupay nga diri ka maguol hin duro hin pag-irinirikohan."
                },
                "5": {
                    "verse_nr": "5",
                    "verse": "Mahihimo mawara an imo kwarta ha usa la kadali, sugad nga tinuboan ini hin pako ngan linmupad sugad hin agila."
                },
                "6": {
                    "verse_nr": "6",
                    "verse": "Ayaw pagkaon ha lamesa hin tawo nga kuripot; o kalamot han magrasa nga pagkaon nga igdudurot niya."
                },
                "7": {
                    "verse_nr": "7",
                    "verse": "\u201cKaon ngan dugang pa,\u201d nasiring hiya, kundi balitaw diri ini ungod-ungod. An iya tinuod nga kinaiya aada ha iya la hunahuna."
                },
                "8": {
                    "verse_nr": "8",
                    "verse": "Igsusuka mo an imo ginkaon, ngan makakarag la an ngatanan mo nga pag-ulog-ulog."
                },
                "9": {
                    "verse_nr": "9",
                    "verse": "Ayaw pagyakan nga makakabati in usa nga lurong; diri hiya maruruyag han imo mag-upay nga mga pulong."
                },
                "10": {
                    "verse_nr": "10",
                    "verse": "Ayaw gud pagbalhina an kadaan nga pag-ultan o pag-agawa an tuna nga gintatag-iya hin mga ilo."
                },
                "11": {
                    "verse_nr": "11",
                    "verse": "An GINOO amo an ira makusog nga mananalipod ngan hiya an makikiglantugi ha imo han ira kalipongan."
                },
                "12": {
                    "verse_nr": "12",
                    "verse": "Pamatii hin maupay an imo magturutdo ngan pag-aram han ngatanan nga imo mahihimo."
                },
                "13": {
                    "verse_nr": "13",
                    "verse": "Ayaw pag-alang hin pagtadong hin bata. Diri makakamatay ha iya an angay nga paglamba."
                },
                "14": {
                    "verse_nr": "14",
                    "verse": "Ha kamatuoran, makakatalwas lugod ini han iya kinabuhi."
                },
                "15": {
                    "verse_nr": "15",
                    "verse": "Anak ko, kon magmakinaadmananon ka, malilipay gud ako."
                },
                "16": {
                    "verse_nr": "16",
                    "verse": "Maparayaw gud ako kon hibatian ko ikaw nga nagyayakan hin mga pulong han kinaadman."
                },
                "17": {
                    "verse_nr": "17",
                    "verse": "Ayaw kaawa han mga magpakasasala. Himoa nga tinguha han imo kinabuhi an pagtahod han GINOO."
                },
                "18": {
                    "verse_nr": "18",
                    "verse": "Kon pagbuhaton mo ini malamrag an imo kabubwason."
                },
                "19": {
                    "verse_nr": "19",
                    "verse": "Pamati, anak ko, pagmakinaadmananon, ngan hunahunaa gud hin maupay an imo pag-ukoy dinhe ha tuna."
                },
                "20": {
                    "verse_nr": "20",
                    "verse": "Ayaw pakig-upod-upod hin mga tawo nga labis in pag-ininom ngan pagkinaon."
                },
                "21": {
                    "verse_nr": "21",
                    "verse": "Maghihingalooy gayud an mga parahubog ngan mga maglamon. Kon pagkinaon ngan pagkinaturog la an imo pagbuhaton, diri maiha, magbabado ka hin mga trapo."
                },
                "22": {
                    "verse_nr": "22",
                    "verse": "Pamatii an imo amay; kon diri hiya, diri ka mahihimugso dinhe ha kalibutan. Kon lagas na an imo nanay, ipakita an imo pagdayaw ha iya."
                },
                "23": {
                    "verse_nr": "23",
                    "verse": "An kamatuoran, kinaadman, paghibaro, ngan maupay nga buot\u2014angay ini paliton, kundi diri ini mahibabaligya kay mahal hin duro para ha imo."
                },
                "24": {
                    "verse_nr": "24",
                    "verse": "May katungdanan hin pagmalipayon an amay hin tawo nga matadong. Makakapahalipay ha imo in anak nga makinaadmananon."
                },
                "25": {
                    "verse_nr": "25",
                    "verse": "Himoa nga malipay an imo tatay ug nanay tungod ha imo. Tagi hito nga kalipay an imo nanay."
                },
                "26": {
                    "verse_nr": "26",
                    "verse": "Anak ko, pamati hin maupay, ngan himoa an akon kinabuhi nga imo susbaranan."
                },
                "27": {
                    "verse_nr": "27",
                    "verse": "Makamaratay nga bitik an mga babaye nga maraot an dungog ngan maglaw-ay nga kababayen-an."
                },
                "28": {
                    "verse_nr": "28",
                    "verse": "Nagama hira ha imo sugad hin mga tikasan, ngan hira an tinikangan han kamalingoon hin damo nga kalalaken-an."
                },
                "29": {
                    "verse_nr": "29",
                    "verse": "Ipakita ha akon in tawo nga parahubog, nga natilaw hin maisog nga mga irimnon, ngan ipakikita ko ha imo in tawo nga makalolooy ngan mabidoon, nga samok la an iya biling ngan waray hunong hin pagnginurutob. Magpula an iya mga mata ngan samadsamad hiya nga iya unta ini malilikyan."
                },
                "30": {
                    "verse_nr": "30",
                    "verse": "Ipakita ha akon in tawo nga parahubog, nga natilaw hin maisog nga mga irimnon, ngan ipakikita ko ha imo in tawo nga makalolooy ngan mabidoon, nga samok la an iya biling ngan waray hunong hin pagnginurutob. Magpula an iya mga mata ngan samadsamad hiya nga iya unta ini malilikyan."
                },
                "31": {
                    "verse_nr": "31",
                    "verse": "Ayaw itugot nga masulay ka hin bino, bisan kon mapulapula ini ngan nabulang ha imo mga mata, ngan manamit la pagtunlon."
                },
                "32": {
                    "verse_nr": "32",
                    "verse": "Pagkaaga maabat ka sugad hin tinukob ka hin malara nga halas."
                },
                "33": {
                    "verse_nr": "33",
                    "verse": "Malingaw pa iton imo ulo ngan turad ka pa magyakan."
                },
                "34": {
                    "verse_nr": "34",
                    "verse": "Maabat ka sugad hin aadto ka ha kalalawdan ngan dinadagat ka, nga baga nagdidigwa ka kay karuyag ka magsuka."
                },
                "35": {
                    "verse_nr": "35",
                    "verse": "Niyan masiring ka, \u201cNaigo ada ako, o ginlatob ada ako, kundi diri ako hini nahinunumdom. Kay ano nga diri ako nakakagmata? Kinahanglan ko na liwat in irimnon.\u201d"
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Ayaw kaawa hin magraot nga mga tawo ngan ayaw pakigsarangkay ha ira."
                },
                "2": {
                    "verse_nr": "2",
                    "verse": "An pagsamok la an ira ginhuhunahuna; ha kada pagyayakan nira, may nauunong nga tawo."
                },
                "3": {
                    "verse_nr": "3",
                    "verse": "Gintitindog an mga panimalay dida han patukoranan nga kinaadman ug pagsabot."
                },
                "4": {
                    "verse_nr": "4",
                    "verse": "Kon may-ada hibaro, sangkap an mga kwarto hin marahalon ngan magtahom nga mga butang."
                },
                "5": {
                    "verse_nr": "5",
                    "verse": "Mauruupay an pagkamakinaadmananon kay han pagkamakusog. Tinuod, labaw ka importante an hibaro kay han kusog."
                },
                "6": {
                    "verse_nr": "6",
                    "verse": "Ngani, kinahanglan ka magplano hin maupay san-o ka umatubang ha pag-awayan, ngan kon darudamo an mag-upay nga sagdon nga imo maangkon, darudako man an imo higayon hin pagdaog."
                },
                "7": {
                    "verse_nr": "7",
                    "verse": "Makuri hin duro natukib hin usa nga lurong an mga puplonganon nga makinaadmananon. Waray gud niya sadang ibaton kon importante nga mga butang an ginkakarukayakan."
                },
                "8": {
                    "verse_nr": "8",
                    "verse": "Kon dayuday ka naglalarang hin maraot, mahibabantog ka nga makisasamokon."
                },
                "9": {
                    "verse_nr": "9",
                    "verse": "Salaan an bisan ano nga ginlalarang hin usa nga lurong. Nangangalas an mga tawo hin usa ka tawo nga matamay han iba."
                },
                "10": {
                    "verse_nr": "10",
                    "verse": "Kon maluya ka ha takna hin kakurian, tinuod nga maluya ka gudman."
                },
                "11": {
                    "verse_nr": "11",
                    "verse": "Ayaw pag-alang hin pagtalwas hin ginraraogdaog nga tawo nga gin-iiparatay."
                },
                "12": {
                    "verse_nr": "12",
                    "verse": "Bangin sumiring ka nga waray mo labot hini, kundi maaram an Dyos ngan naghuhukom hiya han imo mga panuyo. Dayuday hiya nagkikita ha imo; maaram hiya hini. Ngan babaloson ka niya sumala han imo ginbubuhat."
                },
                "13": {
                    "verse_nr": "13",
                    "verse": "Anak ko, kaon hin dugos, kay maupay ini para ha imo. Ngan sugad nga matam-is ha imo dila an dugos tikang han balay han putyukan"
                },
                "14": {
                    "verse_nr": "14",
                    "verse": "masisiguro mo nga maupay an kinaadman para han imo kalag. Angkona ini ngan may-ada ka mapawa nga kabubwason."
                },
                "15": {
                    "verse_nr": "15",
                    "verse": "Ayaw pagsubad han mga magraot nga naglalarang hin pagtikas hin tangkod nga tawo o hin pag-agaw han iya puroy-anan."
                },
                "16": {
                    "verse_nr": "16",
                    "verse": "Bisan makapira katumba in tangkod nga tawo, mabangon liwat hiya dayon. Kundi mapupukan ha kataragman an mga magraot."
                },
                "17": {
                    "verse_nr": "17",
                    "verse": "Ayaw pagmalipay kon nahuhulog an imo kaaway ha karat-an ngan ayaw pagrayhak kon nahipapakdol hiya."
                },
                "18": {
                    "verse_nr": "18",
                    "verse": "Maaram an GINOO kon naghihiyukat ka ha iya, ngan diri maruruyag hini an GINOO; ngan bangin diri na lugod hiya pagkastigohon."
                },
                "19": {
                    "verse_nr": "19",
                    "verse": "Ayaw kabaraka tungod han magraot nga mga tawo; ayaw kaawa ha ira."
                },
                "20": {
                    "verse_nr": "20",
                    "verse": "Waray kabubwason an maraot nga tawo\u2014waray gud niya sadang paglaoman."
                },
                "21": {
                    "verse_nr": "21",
                    "verse": "Anak ko, tahora an GINOO, ngan pasidunggi an hadi. Ayaw gud pag-api hin mga tawo nga nasupil ha ira"
                },
                "22": {
                    "verse_nr": "22",
                    "verse": "maghihikaraot in sugad nga mga tawo ha usa la kadali. Maaram ka ba han karat-an nga mahihimo han Dyos o han hadi?"
                },
                "23": {
                    "verse_nr": "23",
                    "verse": "Iginsiring liwat han mga makinaadmananon ini nga mga puplonganon:\nSayop para hin usa nga maghurukom nga may niya dinadapigan."
                },
                "24": {
                    "verse_nr": "24",
                    "verse": "Kon paghukman niya nga waray sala in tawo nga salaan, panhihimaraoton hiya ngan pagdudumtan hiya han ngatanan."
                },
                "25": {
                    "verse_nr": "25",
                    "verse": "Kundi an mga maghurukom nga nagkakastigo han salaan, maghihikaupay ngan magpapahimulos hin maupay niya nga bantog."
                },
                "26": {
                    "verse_nr": "26",
                    "verse": "Tigaman hin matuod nga pagkasangkay an tangkod nga baton."
                },
                "27": {
                    "verse_nr": "27",
                    "verse": "Ayaw anay pagbalay ngan pagtukod hin panimalay ngada han kaandam han imo kaumhan, ngan sigurado ka na nga may nimo kabubuhian."
                },
                "28": {
                    "verse_nr": "28",
                    "verse": "Ayaw pagtestigo kontra hin tawo kon waray mo sadang pasikaran, o pagyakan hin malimbongon nga mga butang hiunong ha iya."
                },
                "29": {
                    "verse_nr": "29",
                    "verse": "Ayaw pagsiring, \u201cBubuhaton ko ha iya sumala han ginbuhat niya ha akon! Bubulson ko hiya.\u201d"
                },
                "30": {
                    "verse_nr": "30",
                    "verse": "Linmabay ako han kaumhan ngan mga urubasan hin hubya ngan lurong nga tawo."
                },
                "31": {
                    "verse_nr": "31",
                    "verse": "Luob ini hin katungkan ngan higtaas nga kabanwaan. Ruba na an mga pader nga bato palibot han uma."
                },
                "32": {
                    "verse_nr": "32",
                    "verse": "Gintan-aw ko ini, namalangdong ako, ngan hinbaroan ko ini nga pagturon-an"
                },
                "33": {
                    "verse_nr": "33",
                    "verse": "Hala, pahuway la anay; sigi, katurog la. Kirogtol la ngan pahuway hin madaliay"
                },
                "34": {
                    "verse_nr": "34",
                    "verse": "kundi samtang nakaturog ka, susulongon ka han kakablasan sugad hin armado nga tikasan."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Iini pa in mga darahonon ni Solomon nga kinopya hin mga tawo didto han palasyo ni Hadi Ezequias han Juda."
                },
                "2": {
                    "verse_nr": "2",
                    "verse": "Kanan Dyos kaburot-on nga diri kita makatukib hin iya mga butang; kanan hadi karuyag nga igsaysay hin dayag an iya hinsabotan nga mga butang."
                },
                "3": {
                    "verse_nr": "3",
                    "verse": "Diri mo gud hinsasabtan an ginhuhunahuna hin usa nga hadi; diri ta matutukib an iya mga panhunahuna, sugad nga diri maaabot an mga kahitas-an han langit o matutugkad an mga kahiladman han kalalawdan."
                },
                "4": {
                    "verse_nr": "4",
                    "verse": "Kuhaa an mga hugaw han salapi, ngan makakahimo an platero hin matahom nga butang."
                },
                "5": {
                    "verse_nr": "5",
                    "verse": "Ipahirayo han hadi an magraot nga mga magsaragdon, ngan an iya pamunoan mababantogan tungod han iya pagkamatadong."
                },
                "6": {
                    "verse_nr": "6",
                    "verse": "Kon aada ka ha atubangan han hadi, ayaw pagpakalalake o pagpakaimportante."
                },
                "7": {
                    "verse_nr": "7",
                    "verse": "Mauruupay pa nga pauswagon ka ngadto hin hiruhitaas nga lingkoran kay nga ipahatag an imo dapit ngadto hin darudako nga pagkatawo."
                },
                "8": {
                    "verse_nr": "8",
                    "verse": "Ayaw pagdalidali hin pagsumbong ha hukmanan mahitungod han imo hinkit-an. Kon unina hisabotan hin iba nga testigo nga sayop ka, mag-aano ka man?"
                },
                "9": {
                    "verse_nr": "9",
                    "verse": "Kon ikaw ngan an imo amyaw may kalipongan, kamo nala an pagtuhay hini ngan ayaw ipadayag in bisan ano nga mga sekreto."
                },
                "10": {
                    "verse_nr": "10",
                    "verse": "Kay kon diri, mahibabaro an ngatanan nga diri ka nakakatipig hin sekreto, ngan diri na gud mabulag ha imo an kaarawdan."
                },
                "11": {
                    "verse_nr": "11",
                    "verse": "In usa nga panhunahuna nga maupay nga kapulong sugad hin sabong nga bulawan nga iginborda dida hin salapi."
                },
                "12": {
                    "verse_nr": "12",
                    "verse": "An pagpahimangno nga ihinahatag hin tawo nga maaram ngadto hin tawo nga andam hin pamati maromahal pa kay hin mga singsing o alahas nga hinimo han labi ka puraw nga bulawan."
                },
                "13": {
                    "verse_nr": "13",
                    "verse": "An katataporan nga sinugo nakakapahalibway han nagsugo ha iya, sugad hin mahagkot nga tubig dida han kapaso han kat-ani."
                },
                "14": {
                    "verse_nr": "14",
                    "verse": "An mga tawo nga nagsasaad kundi diri gud nagtutuman, sugad hira hin mga dampog ug hangin nga waray dara nga uran."
                },
                "15": {
                    "verse_nr": "15",
                    "verse": "Tungod hin mailobon nga pagmaymay, madadara nimo bisan an labi kamakusog nga maato ha imo, ngan makakakabig ka pa ngani hin mga punoan."
                },
                "16": {
                    "verse_nr": "16",
                    "verse": "Ayaw gud pagkaon hin dugos nga lapas na han kasadangan, kay bangin ka magsuka."
                },
                "17": {
                    "verse_nr": "17",
                    "verse": "Ayaw pakighampang hin agsob han imo kahigrani; bangin sumhan hiya ngan masina ha imo."
                },
                "18": {
                    "verse_nr": "18",
                    "verse": "An diri matuod nga sumbong sugad kamakamaratay hin espada, balbag, o matarom nga pana."
                },
                "19": {
                    "verse_nr": "19",
                    "verse": "An imo pagtapod hin tawo nga diri kasasarigan ha panahon hin kakurian sugad hin pagsamsam nga may-ada mo matingotingo nga ngipon o paglakat nga nag-iingka ka."
                },
                "20": {
                    "verse_nr": "20",
                    "verse": "An paglipay hin usa ka tawo nga mabidoon pinaagi han pagkaato, sugad ini hin paglubas ha iya kon mahagkot an panahon o pagbagnos hin asin dida hin iya kasamdan."
                },
                "21": {
                    "verse_nr": "21",
                    "verse": "Kon ginugutom na an imo kaaway, pakaona hiya; kon hiya inuuhaw, paimna"
                },
                "22": {
                    "verse_nr": "22",
                    "verse": "makakapaawod ini ha iya hin duro, ngan pagbabaloson ka han GINOO."
                },
                "23": {
                    "verse_nr": "23",
                    "verse": "An paglibak nagdadara hin kasina, sugad nga nagdadara hin uran an hangin nga amihan."
                },
                "24": {
                    "verse_nr": "24",
                    "verse": "Mauruupay pa an pag-ukoy didto ha atop hin balay kay hin paglungon hin asawa nga mamugo ug maaringasa."
                },
                "25": {
                    "verse_nr": "25",
                    "verse": "An pakabati hin maupay nga sumat tikang hin hirayo nga tuna sugad hin pag-inom hin mahagkot nga tubig kon pinapasoan ngan inuuhaw ka."
                },
                "26": {
                    "verse_nr": "26",
                    "verse": "An maupay nga tawo nga napadaog hin maraot nga tawo nakakapahinumdom ha imo hin burabod nga nahugawan o atabay nga hiniloan."
                },
                "27": {
                    "verse_nr": "27",
                    "verse": "Diri maupay para ha imo an labis na nga pagkaon hin dugos, sugad man an pagtinguha hin sobra na nga pagdayaw ha imo."
                },
                "28": {
                    "verse_nr": "28",
                    "verse": "Kon diri ka nakakapugong han imo kasina, sugad ka hin kamakalolooy hin syudad nga waray mga pader, nga andam hin pagsulonga."
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "Diri nahaaangay an pagdayaw hin usa nga lurong, sugad ini hin yelo ha panahon nga katsirak o uran ha panahon hin kat-ani."
                },
                "2": {
                    "verse_nr": "2",
                    "verse": "Diri ka dudutlan hin gaba labot kon angay ini ha imo; sugad ini hin nalabay ngan diri gud nahapon nga mga tamsi."
                },
                "3": {
                    "verse_nr": "3",
                    "verse": "Kinahanglan paglatigohon mo an kabayo, pagbukadohan mo an asno, ngan paglambahon mo an lurong nga tawo."
                },
                "4": {
                    "verse_nr": "4",
                    "verse": "Kon pagbatonon mo in linurong nga pakiana, sugad ka la hin kalurong han tawo nga nagpakiana hini."
                },
                "5": {
                    "verse_nr": "5",
                    "verse": "Batona hin linurong an linurong nga pakiana, ngan makakasabot an nagpakiana nga diri ngay-an hiya sugad hin kalisto ha iya paghunahuna."
                },
                "6": {
                    "verse_nr": "6",
                    "verse": "Kon padad-on mo hin mensahe an tawo nga lurong, nag-uunay ka la hin pag-utod han imo mga tiil, nagbibiling ka hin kasamokan."
                },
                "7": {
                    "verse_nr": "7",
                    "verse": "An lurong nga nagamit hin darahonon, sugad la hin piay nga nagamit han iya mga tiil."
                },
                "8": {
                    "verse_nr": "8",
                    "verse": "An nagdadayaw hin lurong nga tawo sugad hin tawo nga nagamit hin usa nga bato nga bala han iya santik."
                },
                "9": {
                    "verse_nr": "9",
                    "verse": "An lurong nga nagsasag-ulo hin maupay nga puplonganon nakakapahinumdom ha imo hin hubog nga nagkukuha hin basuni dida han iya kamot."
                },
                "10": {
                    "verse_nr": "10",
                    "verse": "An agaron nga nagsusuhol hin bisan hin-o nga lurong o parahubog nga nalabay, sugad hin parapana nga nakakasamad kan bisan hin-o."
                },
                "11": {
                    "verse_nr": "11",
                    "verse": "An lurong nga nagliliwat hin tinuyaw nga iya nabuhat, sugad hin ayam nga nalaklak han iya iginsuka."
                },
                "12": {
                    "verse_nr": "12",
                    "verse": "Mauruupay pa an gilulurongi nga tawo kay hin tawo nga napakamakinaadmananon, kundi diri man ngay-an."
                },
                "13": {
                    "verse_nr": "13",
                    "verse": "Kay ano nga diri nagawas han iya balay an tawo nga hubya? Ano an iya nahahadlokan? Mga liyon ba?"
                },
                "14": {
                    "verse_nr": "14",
                    "verse": "Naglulurulimbag dida han iya higdaan an tawo nga hubya. Diri hiya napahirayo sugad hin sada nga natataod hin bisagra ngan sigi la an pagkinaaroabre."
                },
                "15": {
                    "verse_nr": "15",
                    "verse": "May mga tawo nga duro na hin kahubya bisan hin paghungit hin pagkaon ha ira mga baba."
                },
                "16": {
                    "verse_nr": "16",
                    "verse": "Naghuhunahuna in tawo nga hubya nga labaw hiya hin kalisto kay hin pito ka tawo nga nakakahatag hin maupay nga pangatadungan para han ira panhunahuna."
                },
                "17": {
                    "verse_nr": "17",
                    "verse": "An paghiapi hin lantugi nga waray mo labot, sugad la hin pagdakop hin ayam nga nalabay ha kalsada pinaagi hin paggamit ha talinga."
                },
                "18": {
                    "verse_nr": "18",
                    "verse": "An tawo nga naglilimbong hin iba ngan katapos nasiring nga intrimis la niya, sugad hin tuyaw nga nag-uuyag hin makamaratay nga hinganiban."
                },
                "19": {
                    "verse_nr": "19",
                    "verse": "An tawo nga naglilimbong hin iba ngan katapos nasiring nga intrimis la niya, sugad hin tuyaw nga nag-uuyag hin makamaratay nga hinganiban."
                },
                "20": {
                    "verse_nr": "20",
                    "verse": "Napaparong an kalayo kon waray sungo; naundang an lantugi kon waray paglibak."
                },
                "21": {
                    "verse_nr": "21",
                    "verse": "An uring nakakapasiga han mga baga, an sungo nakakapalaga han kalayo, ngan an mga magsamok nakakaaghat hin mga lantugi."
                },
                "22": {
                    "verse_nr": "22",
                    "verse": "Hin kamarasa han paglinibak! Hin kamakaruruyag gud hin pagtulon hini!"
                },
                "23": {
                    "verse_nr": "23",
                    "verse": "An diri kinasingkasing nga pagyakan nga nagtatahob han imo matuod nga ginhuhunahuna sugad hin mainggat nga pintora ha matapok nga daba."
                },
                "24": {
                    "verse_nr": "24",
                    "verse": "An malabyaw nagtatago han iya kapungot ha luyo hin mga ulog-ulog."
                },
                "25": {
                    "verse_nr": "25",
                    "verse": "Bangin maupay pamation an mga pulong, kundi ayaw hiya pagtuora, kay nagsasapay hin pagdumot an iya kasingkasing."
                },
                "26": {
                    "verse_nr": "26",
                    "verse": "Bangin matahoban niya an iya kapungot, kundi makita an ngatanan han magraot nga mga butang nga iya ginbubuhat."
                },
                "27": {
                    "verse_nr": "27",
                    "verse": "An mga tawo nga nagbubutang hin bitik para hin iba, nabibitik ngahaw hira. Napupusdakan hin tuna an mga tawo nga nagtitikang hin pagpanas hin tuna."
                },
                "28": {
                    "verse_nr": "28",
                    "verse": "Kinahanglan magdumot ka anay han tawo nga karuyag mo pagdaoton pinaagi hin mga buwa. An diri kinasingkasing nga pagyakan nagdadara gudla hin karat-an."
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Ayaw gud paghinambog mahitungod han buwas nga adlaw. Diri ka maaram han mahinanabo tikang yana ngada buwas."
                },
                "2": {
                    "verse_nr": "2",
                    "verse": "Ayaw gud pagdayaw han imo kalugaringon; an iba nga mga tawo an pagpabuhata hini\u2014bisan an mga diri nimo kinikilala."
                },
                "3": {
                    "verse_nr": "3",
                    "verse": "An kabug-at han baras ug bato diri mahitatanding han kamabug-at han kasamok nga kanan kalurongan nahihimo."
                },
                "4": {
                    "verse_nr": "4",
                    "verse": "Mapintas ngan nakakadaot an kasina, kundi diri gud ini ikatatanding han pangabugho."
                },
                "5": {
                    "verse_nr": "5",
                    "verse": "Mauruupay pa nga sawayon ha dayag in usa ka tawo, kay nga makahunahuna hiya nga waray mo panginlabot ha iya."
                },
                "6": {
                    "verse_nr": "6",
                    "verse": "Bisan kon nakakapasakit ha imo in sangkay, an tuyo niya maupay. Kundi pagtagam, kon aagbayan ka hin kaaway."
                },
                "7": {
                    "verse_nr": "7",
                    "verse": "Kon busog ka na, an dugos imo didirion, kundi kon ginugutom ka, bisan an mapait nga pagkaon matam-is gihapon."
                },
                "8": {
                    "verse_nr": "8",
                    "verse": "Sugad hin tamsi nga bulag han iya salag an tawo nga bulag han iya puroy-anan."
                },
                "9": {
                    "verse_nr": "9",
                    "verse": "Nakakalipay ha imo an mga agwa ngan maghamot nga lana, kundi an kasamok nakakabungkag hin murayaw mo nga hunahuna."
                },
                "10": {
                    "verse_nr": "10",
                    "verse": "Ayaw hingalimti an imo o an kan imo tatay kasangkayan. Ayaw pakibulig hin bugto kon aada ka ha kakurian. Labaw pa nga makakabulig ha imo an amyaw nga hiraniay, kay hin usa nga bugto nga hirayo."
                },
                "11": {
                    "verse_nr": "11",
                    "verse": "Pagmakinaadmananon, anak ko, ngan ako magmamalipayon; may-ada ko igbabaton han bisan hin-o nga nasuson ha akon."
                },
                "12": {
                    "verse_nr": "12",
                    "verse": "Makita ngan malikay an may buot nga mga tawo han tiarabot nga kasamokan, kundi matapo lugod han kasamokan an tapang nga tawo, ngan ha orhe iya ini pagbabasolan."
                },
                "13": {
                    "verse_nr": "13",
                    "verse": "An bisan hin-o nga lurong nga nagsasaad hin pagbayad han utang hin tawo nga diri kinikilala, angay kuhaan han iya kalugaringon nga hiagi, basi magamit hin pagbayad."
                },
                "14": {
                    "verse_nr": "14",
                    "verse": "Gabay lugod nimo igmaldisyon an imo sangkay kag hin pagpukaw ha iya pinaagi hin goliat nga pangumosta."
                },
                "15": {
                    "verse_nr": "15",
                    "verse": "An asawa nga mamugo ngan maaringasa sugad hin tubig nga nagtitinuro dida hin adlaw nga mauran."
                },
                "16": {
                    "verse_nr": "16",
                    "verse": "Uunanhon mo hin pagpahilom ha iya? Nagsari ka na ba hin pagpugong han hangin o pagsalod hin lana ha imo kamot?"
                },
                "17": {
                    "verse_nr": "17",
                    "verse": "Nahibabaro an mga tawo tikang han igkasi-tawo, sugad nga ginbabaid an puthaw hin igkasi puthaw."
                },
                "18": {
                    "verse_nr": "18",
                    "verse": "Pagmangnoi an kahoy nga igos ngan magkakamay-ada mo mga igos nga kakaonon. Pagpapasidunggan an surugoon nga nagmamangno han iya agaron."
                },
                "19": {
                    "verse_nr": "19",
                    "verse": "Imo ngahaw bayhon an hikikit-an mo nga nalambong ha tubig ngan hinkikit-an mo dida han imo kasingkasing an imo kalugaringon."
                },
                "20": {
                    "verse_nr": "20",
                    "verse": "An mga ungara han tawo sugad han kalibutan han mga patay; may-ada pirme dapit para han ngatanan."
                },
                "21": {
                    "verse_nr": "21",
                    "verse": "Ginpupurog han kalayo an salapi ug bulawan; mahihimo liwat nga pagsarihan an dungog han tawo."
                },
                "22": {
                    "verse_nr": "22",
                    "verse": "Bisan haros mo patayon in usa nga lurong pinaagi hin latob, diri ka gud makakakuha han iya pagkalurong."
                },
                "23": {
                    "verse_nr": "23",
                    "verse": "Pagmangnoi gud hin maupay an imo mga karnero ug kabakahan"
                },
                "24": {
                    "verse_nr": "24",
                    "verse": "kay diri kadayonan an manggad. Bisan ngani an mga nasod may-ada kataposan."
                },
                "25": {
                    "verse_nr": "25",
                    "verse": "Garaba an sakati, harasa an kabanwaan didto han kapungtoran, samtang nanunubo pa an sunod nga mga sakati."
                },
                "26": {
                    "verse_nr": "26",
                    "verse": "Makakaghimo ka hin mga panapton tikang han barahibo han imo kakarnerohan, ngan makakapalit ka hin tuna pinaagi han kwarta nga palit han iba nimo nga kakandingan."
                },
                "27": {
                    "verse_nr": "27",
                    "verse": "Mahatag hin gatas para ha imo ngan han imo panimalay an mahibilin mo nga mga kanding, ngan para liwat han imo mga surugoon nga kababayen-an."
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Napalagiw an mga magraot bisan waray naglalanat ha ira, kundi an tangkod nga tawo maisog sugad hin liyon."
                },
                "2": {
                    "verse_nr": "2",
                    "verse": "Kon nakakasala in usa nga nasod nagsasarusaliwan an iya mga punoan. Kundi magmamarig-on ngan magpapadayon kon may-ada mag-aram ngan masinabuton nga mga pangulo."
                },
                "3": {
                    "verse_nr": "3",
                    "verse": "An punoan nga nagtatalumpigos han mga pobre, sugad hin makusog nga uran nga nakakadaot han mga tanom."
                },
                "4": {
                    "verse_nr": "4",
                    "verse": "Kon diri ka natahod han balaod, imo dinadapigan an mga magraot; kundi nakontra ka ha ira kon imo ini gintutuman."
                },
                "5": {
                    "verse_nr": "5",
                    "verse": "An mga magraot diri maaram han katadongan, kundi adton mga nagsisingba han GINOO nakakasabot hini hin maupay."
                },
                "6": {
                    "verse_nr": "6",
                    "verse": "Mauruupay pa an kablas ngan tangkod nga tawo kay han malimbong ngan riko nga tawo."
                },
                "7": {
                    "verse_nr": "7",
                    "verse": "Maaram an batan-on nga nagsusugot han balaod. Kaarawdan han iya amay an nakikigsangkay han mga bugoy."
                },
                "8": {
                    "verse_nr": "8",
                    "verse": "Kon magriko ka pinaagi hin dagko nga mga patubo ngan sumingabot ka hin mga tawo, mahingangadto an imo manggad hin tawo nga maloloy-on han mga kablas."
                },
                "9": {
                    "verse_nr": "9",
                    "verse": "Kon diri ka nagtutuman han mga balaod, makapupungot pamation han Dyos an imo mga pag-ampo."
                },
                "10": {
                    "verse_nr": "10",
                    "verse": "Kon pagbitkon mo in tawo nga tangkod basi magbuhat hin maraot, mahuhulog ka ngadto han imo kalugaringon nga bitik. Babaloson hin maupay an mga diri salaan."
                },
                "11": {
                    "verse_nr": "11",
                    "verse": "Dayuday naghuhunahuna an mga riko nga hira makinaadmananon, kundi mas maaram an pobre nga nakakasabot hiunong ha iya."
                },
                "12": {
                    "verse_nr": "12",
                    "verse": "Kon nagdadaog an mga magtadong, nagsasaurog an ngatanan, kundi natago an mga tawo kon an mga magraot an namumunoan."
                },
                "13": {
                    "verse_nr": "13",
                    "verse": "Diri ka gud magmamainuswagon kon tagoon mo an imo kasal-anan. Igkompisal ngan bayai ini ngan han Dyos ikaw kalolooyan."
                },
                "14": {
                    "verse_nr": "14",
                    "verse": "Dayuday pagsugta an GINOO ngan ikaw magmamalipayon. Kon matig-a an imo ulo, ikaw pagdadaoton."
                },
                "15": {
                    "verse_nr": "15",
                    "verse": "Ha ilarom hin maraot nga punoan makalolooy an mga kablas, sugad hiya kamakaharadlok hin nagngungurob nga liyon o nabanghag nga uso."
                },
                "16": {
                    "verse_nr": "16",
                    "verse": "An punoan nga waray buot nahihimo nga usa nga maisog ngan maraogdaog nga tawo. An tawo nga diri malimbong magigin punoan hin maiha."
                },
                "17": {
                    "verse_nr": "17",
                    "verse": "An tawo nga salaan hin pagpatay malaksi mag-ukab han iya kalugaringon nga lubnganan. Ayaw hiya pagsawaya."
                },
                "18": {
                    "verse_nr": "18",
                    "verse": "Pagtangkod ngan mawawaray mo kataragman. Kon malimbong ka, mapupukan ka hin tigda."
                },
                "19": {
                    "verse_nr": "19",
                    "verse": "An maduruto nga parauma damo an pagkaon. Dayuday mapopobre an mga tawo nga nagkakarag hin panahon."
                },
                "20": {
                    "verse_nr": "20",
                    "verse": "An tangkod nga mga tawo mag-uokoy hin hura ngan malipayon nga kinabuhi. Kon nagdadagmit ka hin pag-irinirikohan, pagkakastigohon ka."
                },
                "21": {
                    "verse_nr": "21",
                    "verse": "Sayop an pagpakita hin pagpaurog. Kundi magbubuhat hin sayop in mga maghurukom kon kumarawat hira bisan han gigugutiayi nga hukip."
                },
                "22": {
                    "verse_nr": "22",
                    "verse": "Nagdadagmit hin pag-irinirikohan an maimat nga mga tawo nga diri hira maaram kon san-o maabot ha ira an kakablasan."
                },
                "23": {
                    "verse_nr": "23",
                    "verse": "Sawaya in tawo ngan ha orhe malilipay hiya hini labaw han pag-ulog-ulog."
                },
                "24": {
                    "verse_nr": "24",
                    "verse": "An bisan hin-o nga naghuhunahuna nga diri sayop an pangawat han iya mga kag-anak sugad la hiya hin hiara na nga kawatan."
                },
                "25": {
                    "verse_nr": "25",
                    "verse": "Nakakasamok la an pagkahalot; mauruupay pa ha imo an pagsarig han GINOO."
                },
                "26": {
                    "verse_nr": "26",
                    "verse": "Linurong an pagsunod han imo kalugaringon nga mga panhunahuna. Likayi an kataragman ngan sunda an mga pagtutdo han mga labi ka makinaadmananon nga mga tawo."
                },
                "27": {
                    "verse_nr": "27",
                    "verse": "Paghatag ngadto han mga kablas ngan diri ka gud magkukulang. Kon piyongon mo an imo mga mata ngadto han mga kablas, damo nga mga tawo in makakapagaba ha imo."
                },
                "28": {
                    "verse_nr": "28",
                    "verse": "Nananago an mga tawo kon namumunoan an mga magraot. Kundi kon napupukan an magraot nga mga punoan, maghahadi na liwat an mga magtadong."
                }
            }
        },
        "29": {
            "chapter_nr": "29",
            "chapter": {
                "1": {
                    "verse_nr": "1",
                    "verse": "Kon nagtitikatig-a la an imo ulo ha kada pagsasawaya ha imo, may adlaw nga mapupukan ka ngan diri ka na gud makakabangon."
                },
                "2": {
                    "verse_nr": "2",
                    "verse": "Ipakita ha akon in matadong nga punoan, ngan ipakikita ko ha imo in malipayon nga mga tawo. Ipakita ha akon in maraot nga punoan, ngan ipakikita ko ha imo in makalolooy nga mga tawo."
                },
                "3": {
                    "verse_nr": "3",
                    "verse": "Malilipay ha imo an imo amay kon pagmahalon mo an kinaadman. Linurong la an pagkarag hin kwarta ha mga maghugaw nga kababayen-an."
                },
                "4": {
                    "verse_nr": "4",
                    "verse": "Magmamarig-on an nasod kon katadongan an kanan hadi gintitinguha, kundi iya pagbubungkagon an iya nasod kon nagtitinguha la hiya hin kwarta."
                },
                "5": {
                    "verse_nr": "5",
                    "verse": "Kon nag-uulog-ulog ka han imo kasangkayan, nagbubutang ka la hin bitik para ha imo ngahaw."
                },
                "6": {
                    "verse_nr": "6",
                    "verse": "Nabibitik an magraot nga mga tawo dida han ira kalugaringon nga mga kasal-anan, samtang an mga tangkod mga maglipayon ngan may kagawasan."
                },
                "7": {
                    "verse_nr": "7",
                    "verse": "An tawo nga maupay maaram han mga katungod han mga kablas, kundi diri nakakasabot an mga magraot hin sugad nga mga butang."
                },
                "8": {
                    "verse_nr": "8",
                    "verse": "Nakakaribok hin bug-os nga mga syudad an mga tawo nga diri nanginginlabot han iba. Nakakahatag hin kalinaw adton mga makinaadmananon."
                },
                "9": {
                    "verse_nr": "9",
                    "verse": "Kon nagsusumbong in tawo nga maaram kontra hin usa nga lurong, nagtitinawa la an lurong, maaringasa hiya ngan palabilabihon."
                },
                "10": {
                    "verse_nr": "10",
                    "verse": "An magraogdaog nga mga tawo nangangalas hin tawo, nga tangkod, kundi an tangkod nga tawo pinanalipdan han mga magtadong."
                },
                "11": {
                    "verse_nr": "11",
                    "verse": "Iginpapadayag han mga lurong an ira kasina, kundi an tawo nga may buot maaram magpailob ngan magpugong han iya kasina."
                },
                "12": {
                    "verse_nr": "12",
                    "verse": "Kon mamati an punoan hin sumat nga diri matuod, magigin mga buwaon an ngatanan niya nga mga opisyal."
                },
                "13": {
                    "verse_nr": "13",
                    "verse": "An pobre ngan an nagtatalumpigos ha iya may-ada ginkakausaan\u2014hira nga duha tinagan han GINOO hin mga mata."
                },
                "14": {
                    "verse_nr": "14",
                    "verse": "Kon panalipdan hin hadi an mga katungod han mga pobre mag-iiha an iya paghadi."
                },
                "15": {
                    "verse_nr": "15",
                    "verse": "An pagsaway ngan pagkastigo maupay para han kabataan. Kon pasagdan la in usa nga bata han iya karuyag, maaawod an iya nanay tungod ha iya."
                },
                "16": {
                    "verse_nr": "16",
                    "verse": "Nagdudugang an pagtalapas kon an mga magraot an mamumunoan. Kundi an mga magtadong magigin saksi han ira pagkapukan."
                },
                "17": {
                    "verse_nr": "17",
                    "verse": "Tutdoi hin matadong an imo anak, ngan dayuday ka malilipay ha iya. Diri ka gud niya pagpapakaalohan."
                },
                "18": {
                    "verse_nr": "18",
                    "verse": "An nasod nga diri minandoan han Dyos waray katuhayan. Malipayon an tawo nga nagtutuman han balaod han Dyos."
                },
                "19": {
                    "verse_nr": "19",
                    "verse": "Diri ka makakagsaway hin surugoon pinaagi la hin mga pulong; bangin makasayod hiya ha imo, kundi diri ka niya pamamatian."
                },
                "20": {
                    "verse_nr": "20",
                    "verse": "May-ada pa paglaom para hin usa nga lurong kay hin tawo nga diri nanhuhunahuna, nga nayayakan la dayon."
                },
                "21": {
                    "verse_nr": "21",
                    "verse": "Kon tagan mo an imo surugoon han ngatanan nga iya karuyag tikang han pagkabata, may adlaw nga kukuhaon niya an ngatanan nga imo gintatag-iya."
                },
                "22": {
                    "verse_nr": "22",
                    "verse": "An mga tawo nga madali masina nakakaaghat hin damo nga mga lantugi ngan kasamokan."
                },
                "23": {
                    "verse_nr": "23",
                    "verse": "Magdadara han imo pagkapukan an pagkamapinahitas-on, kundi pagtatahoron ka kon ikaw mapinaubsanon."
                },
                "24": {
                    "verse_nr": "24",
                    "verse": "An kabulig hin kawatan amo an iya dako nga kaaway. Kakastigohon hiya kon magsumat hiya han kamatuoran didto ha hukmanan, ngan kon diri hiya magsumat, higagabaan hiya han Dyos."
                },
                "25": {
                    "verse_nr": "25",
                    "verse": "May kataragman an pagkabaraka han ginhuhunahuna ha imo han iba, kundi waray ka na kataragman kon sumarig ka han GINOO."
                },
                "26": {
                    "verse_nr": "26",
                    "verse": "Naruruyag an ngatanan han maupay nga kaburot-on han punoan, kundi tikang gud la han GINOO nga makakarawat ka han katadongan."
                },
                "27": {
                    "verse_nr": "27",
                    "verse": "Nagdudumot han mga magtadong an mga magraot, ngan nagdudumot han mga magraot an mga magtadong."
                }
            }
        },
        "30": {
            "chapter_nr": "30",
            "chapter": {
                "1": {
                    "verse_nr": "1",
                    "verse": "Amo ini an matinahoron nga mga puplonganon ni Agur nga anak ni Jake:\n\u201cDiri aanhi ha akon an Dyos, diri aanhi ha akon an Dyos, ngan makalolooy ako."
                },
                "2": {
                    "verse_nr": "2",
                    "verse": "Mas baga la ako hin mananap kay hin tawo.\nWaray ko buot nga angay hin tawo."
                },
                "3": {
                    "verse_nr": "3",
                    "verse": "Waray gud ako mahibaro hin bisan ano nga kinaadman,\nngan diri gud ako maaram mahitungod han Dyos."
                },
                "4": {
                    "verse_nr": "4",
                    "verse": "Hin-o gud in nakatukib na han langitnon nga hibaro?\nHin-o gud in nakasalod na han hangin dida han iya kamot?\nO nakagputos na hin tubig dida hin dugnit?\nO nakagpahimutang na han mga pag-ultan han tuna?\nHin-o hiya, kon maaram ka? Hin-o an iya anak?"
                },
                "5": {
                    "verse_nr": "5",
                    "verse": "\u201cGintutuman han Dyos an ngatanan nga iya iginsasaad. Sugad hiya hin taming para han ngatanan nga naayop ha iya."
                },
                "6": {
                    "verse_nr": "6",
                    "verse": "Kon sumiring ka nga nagsiring hiya hin butang nga waray gud niya pagyakna, bubusaan ka niya, ngan igpapakita niya nga buwaon ka.\u201d"
                },
                "7": {
                    "verse_nr": "7",
                    "verse": "Naghahangyo ako ha imo, O Dyos, nga tagan mo ako hin duha nga mga butang ha diri pa ako mapatay"
                },
                "8": {
                    "verse_nr": "8",
                    "verse": "pugngi ako hin pagbuwa, ngan ayaw ako tugoti nga magin riko o pobre. Sanglit tagi la ako hin igo nga pagkaon nga akon kinahanglan."
                },
                "9": {
                    "verse_nr": "9",
                    "verse": "Kon may-ada ko damo, bangin ako sumiring nga diri na ako nagkikinahanglan ha imo. Kundi kon pobre ako, bangin ako mangawat ngan pagpakaalohan ko an akon Dyos."
                },
                "10": {
                    "verse_nr": "10",
                    "verse": "Ayaw gud pagsuson hin usa nga surugoon ha atubangan han iya agaron, basi diri ka igmaldisyon ngan mag-antos tungod hini."
                },
                "11": {
                    "verse_nr": "11",
                    "verse": "May mga tawo nga nagmamaldisyon han ira mga amay, ngan diri nagdadayaw han ira mga nanay."
                },
                "12": {
                    "verse_nr": "12",
                    "verse": "May mga tawo nga naghuhunahuna nga mga putli kuno hira, kundi ha tinuod mga maghugaw hira."
                },
                "13": {
                    "verse_nr": "13",
                    "verse": "May mga tawo nga naghuhunahuna nga maupay gud hira\u2014hin kamaupay gudman nira ha ira la hunahuna!"
                },
                "14": {
                    "verse_nr": "14",
                    "verse": "May mga tawo nga nasingabot han mga kablas ngan mga magpakalolooy; amo ito an paagi han ira pagpakabuhi."
                },
                "15": {
                    "verse_nr": "15",
                    "verse": "An linta may duha nga anak nga kababayen-an, ngan \u201cTagi ako,\u201d an ira mga ngaran.\nMay upat nga mga butang ngan diri gud ini hira natunga"
                },
                "16": {
                    "verse_nr": "16",
                    "verse": "an kalibutan han mga patay,\nan babaye nga baw-as,\nan mamara nga tuna nga nagkikinahanglan hin uran,\nngan an naglalahinggab nga kalayo nga diri napupugngan."
                },
                "17": {
                    "verse_nr": "17",
                    "verse": "Bisan hin-o nga nagyuyubit han iya amay o nagtatamay han iya nanay kon lagas na, angay hiya itubong ha mga manaol o paglukaton hin mga uwak an iya mga mata."
                },
                "18": {
                    "verse_nr": "18",
                    "verse": "May upat nga mga butang nga makuri ko matukib"
                },
                "19": {
                    "verse_nr": "19",
                    "verse": "usa nga agila nga nalupad didto ha langit,\nusa nga halas nga nagkakamang dida hin kababtoan,\nusa nga barko nga nanabatas han kadagatan\nngan usa nga lalake ug usa nga babaye nga nagsisihigugmaay."
                },
                "20": {
                    "verse_nr": "20",
                    "verse": "Sugad hini an binubuhat hin usa nga asawa nga malingo: nanlilibog hiya, nakarigo, ngan nasiring, \u201cWaray gud bisan ano nga maraot nga akon nabuhat!\u201d"
                },
                "21": {
                    "verse_nr": "21",
                    "verse": "May upat nga mga butang nga makuri karawaton han mga tawo dinhe ha tuna"
                },
                "22": {
                    "verse_nr": "22",
                    "verse": "usa nga oripon nga nahimo nga hadi,\nusa nga lurong nga patakas hin pagkaon"
                },
                "23": {
                    "verse_nr": "23",
                    "verse": "usa nga tinamay nga babaye nga nakaasawa,\nngan usa nga surugoon nga babaye nga sinmaliwan han iya agaron nga babaye."
                },
                "24": {
                    "verse_nr": "24",
                    "verse": "May upat nga mga mananap ha tuna nga gudtiay kundi mga listo hin duro"
                },
                "25": {
                    "verse_nr": "25",
                    "verse": "mga tubak: mga magluyahon la hira,\nkundi ha panahon han katsirak nagtitirok han ira pagkaon."
                },
                "26": {
                    "verse_nr": "26",
                    "verse": "Mga kuniho ha bato: diri liwat hira mga magkusog,\nkundi nag-uokoy hira dida han kababtoan."
                },
                "27": {
                    "verse_nr": "27",
                    "verse": "Mga duron: waray nira hadi,\nkundi burunyog gud kon nagkakalupad hira."
                },
                "28": {
                    "verse_nr": "28",
                    "verse": "Mga taguto: makakaptan mo in usa ha imo kamot,\nkundi hiaagian mo hira didto hin mga palasyo."
                },
                "29": {
                    "verse_nr": "29",
                    "verse": "May upat nga mga binuhat nga makaruruyag pagkit-on kon naglalakat hira"
                },
                "30": {
                    "verse_nr": "30",
                    "verse": "mga liyon, an labi kamakusog han ngatanan nga kamanampan ngan waray nahahadlokan"
                },
                "31": {
                    "verse_nr": "31",
                    "verse": "mga kanding, naglalakat nga mga sunoy,\nngan mga hadi ha atubangan han ira mga tawo."
                },
                "32": {
                    "verse_nr": "32",
                    "verse": "Kon nalurong ka na hin pagmapinahitas-on ngan paglarang hin maraot, hunong ngan panhunahuna!"
                },
                "33": {
                    "verse_nr": "33",
                    "verse": "Kon durohon mo hin pagbati han gatas, makakakuha ka hin mantikilya. Kon suntokon mo an irong, magdudugo ini. Kon aghaton mo an kasina, mahingangadto ka hin kasamokan."
                }
            }
        },
        "31": {
            "chapter_nr": "31",
            "chapter": {
                "1": {
                    "verse_nr": "1",
                    "verse": "Amo ini an matinahoron nga mga puplonganon nga igintutdo kan hadi Lemuel han iroy niya"
                },
                "2": {
                    "verse_nr": "2",
                    "verse": "\u201cIkaw an akon kalugaringon nga hinigugma nga anak, nga baton han akon mga pag-ampo. Ano an akon igsisiring ha imo?"
                },
                "3": {
                    "verse_nr": "3",
                    "verse": "Ayaw pagkaragi an ngatanan mo nga kusog dida hin pakighilawas, ngan an ngatanan mo nga kwarta dida hin kababayen-an; ginpukan na nira in kahadian."
                },
                "4": {
                    "verse_nr": "4",
                    "verse": "Pamati, Lemuel. Kinahanglan an mga hadi diri uminom hin bino, o mag-ungara hin makahurubog nga irimnon."
                },
                "5": {
                    "verse_nr": "5",
                    "verse": "Kon nainom hira, hinngangalimtan nira an mga balaod, ngan ginpapasibay-an nira an mga katungod han mga tawo nga magpakalolooy."
                },
                "6": {
                    "verse_nr": "6",
                    "verse": "An makahurubog nga irimnon angay la hin mga tawo nga tikamaratay, ngan hin mga tawo nga aada ha kakurian."
                },
                "7": {
                    "verse_nr": "7",
                    "verse": "Paimna hira basi hingalimtan nira an ira kakablasan ngan kakurian."
                },
                "8": {
                    "verse_nr": "8",
                    "verse": "\u201cPagyakan para han mga tawo nga diri nakakayakan para han ira kalugaringon. Panalipdi an mga katungod han ngatanan nga mga magpakalolooy."
                },
                "9": {
                    "verse_nr": "9",
                    "verse": "Pagyakan para ha ira ngan magin matadong ka nga maghurukom. Panalipdi an mga katungod han mga kablas ngan mga magpakalolooy.\u201d"
                },
                "10": {
                    "verse_nr": "10",
                    "verse": "Hin kamakuri hiagian in katataporan nga asawa! Labaw pa gud hin mga alahas an kamahal niya!"
                },
                "11": {
                    "verse_nr": "11",
                    "verse": "Tinataporan hiya han iya bana, ngan diri gud mapapobre an iya bana."
                },
                "12": {
                    "verse_nr": "12",
                    "verse": "Samtang hiya buhi pa ginbubuhat niya an maupay, ngan diri an maraot para han iya bana."
                },
                "13": {
                    "verse_nr": "13",
                    "verse": "Naduruto hiya hin paghimo hin lino ngan delana nga panapton."
                },
                "14": {
                    "verse_nr": "14",
                    "verse": "Nagdadara hiya hin pagkaon tikang ha kahigrayoan sugad han ginbubuhat hin paragpatigayon nga mga barko."
                },
                "15": {
                    "verse_nr": "15",
                    "verse": "Masirom pa an kaagahon nabangon na hiya hin pag-andam hin pagkaon para han panimalay niya, ngan pagtutdo han mga surugoon nga kababayen-an han ira pagbubuhaton."
                },
                "16": {
                    "verse_nr": "16",
                    "verse": "Inuusisa niya in tuna ngan pinapalit ini, ngan pinaagi han kwarta nga iya pinakabuhian, nagtatanom hiya hin urubasan."
                },
                "17": {
                    "verse_nr": "17",
                    "verse": "Maupay gud hiya nga nagbubudlay, makusog ngan maduruto."
                },
                "18": {
                    "verse_nr": "18",
                    "verse": "Maaram hiya han kamahal han ngatanan nga iya hinihimo, ngan nag-aagma hiya ha gab-i hin pagtrabaho."
                },
                "19": {
                    "verse_nr": "19",
                    "verse": "Nalugaring hiya hin paghimo hin mga inulang, ngan naghahablon hiya han iya kalugaringon nga panapton."
                },
                "20": {
                    "verse_nr": "20",
                    "verse": "Mahinatagon hiya han mga kablas ngan magpakalolooy."
                },
                "21": {
                    "verse_nr": "21",
                    "verse": "Ha panahon hin kathagkot diri hiya nababaraka, kay may magdakmol nga mga panapton an panimalay niya."
                },
                "22": {
                    "verse_nr": "22",
                    "verse": "Naghihimo hiya hin mga basing ha higdaan, ngan nagbabado hin manipis nga lino nga pula."
                },
                "23": {
                    "verse_nr": "23",
                    "verse": "Kinikilala hin maupay an iya bana nga usa han mga dumagko nga mga tuminungnong."
                },
                "24": {
                    "verse_nr": "24",
                    "verse": "Naghihimo hiya hin mga paha ngan mga panapton, ngan ibinabaligya ini ngadto han mga magparatigayon."
                },
                "25": {
                    "verse_nr": "25",
                    "verse": "Makusog ngan tinahod hiya, ngan diri hiya nababaraka han kabubwason."
                },
                "26": {
                    "verse_nr": "26",
                    "verse": "An iya mga pulong puno hin kinaadman, ngan igintututdo niya an pagkamaloloy-on."
                },
                "27": {
                    "verse_nr": "27",
                    "verse": "Dayuday hiya may-ada buruhaton, ngan iya pinaninimangno an kanan iya panimalay mga kinahanglanon."
                },
                "28": {
                    "verse_nr": "28",
                    "verse": "Ginpapasidunggan hiya han iya mga anak, ngan gindadayaw hiya han iya bana."
                },
                "29": {
                    "verse_nr": "29",
                    "verse": "Nasiring an iya bana, \u201cDamo an kababayen-an nga mag-upay nga mga asawa, kundi ikaw amo an labi kamaupay ha ira ngatanan.\u201d"
                },
                "30": {
                    "verse_nr": "30",
                    "verse": "Malimbong an kamaanyag ngan nalubad an kamahusay kundi an babaye nga nagpapasidungog han GINOO angay gud pagdayawon."
                },
                "31": {
                    "verse_nr": "31",
                    "verse": "Pasidunggi hiya tungod han ngatanan nga iya ginbubuhat. Angay hiya pagtahoron han ngatanan."
                }
            }
        }
    }
}