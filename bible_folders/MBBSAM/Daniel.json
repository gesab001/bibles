{
    "version": "MBBSAM",
    "book_name": "Daniel",
    "book_nr": "27",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Dida han ikatulo ka tuig nga hadi ni Joakim han Juda, ginsulong ni Hadi Nabucodonosor an Jerusalem ngan ginpalibotan niya an syudad."
                },
                "2": {
                    "verse_nr": "2",
                    "verse": "Igintubyan ha iya han GINOO hi Hadi Joakim upod an mga garamiton han Templo. Ginhalin niya hira ngadto ha Babilonia, ngadto han templo han iya kadiyosan ngan iginbutang an mga inagaw nga manggad didto han hirimosan nga mga kwarto han templo."
                },
                "3": {
                    "verse_nr": "3",
                    "verse": "Nagsugo an hadi kan Aspenaz, an iya labaw nga opisyal, hin pagpili tikang han mga Israelita nga nabihag hin mga batan-on nga kalalaken-an han hadianon ngan han harangdon nga mga panimalay."
                },
                "4": {
                    "verse_nr": "4",
                    "verse": "Kinahanglan mga gwapo hira, mag-aram, tinutdoan hin maupay, madali mahibaro, ngan maupay an panlawas, basi matakos hira hin pag-alagad didto han hadianon nga palasyo. Pagtututdoan hira ni Aspenaz hin pagbasa ngan pagsurat han yinaknan han mga taga-Babilonia."
                },
                "5": {
                    "verse_nr": "5",
                    "verse": "Nagsugo liwat an hadi nga tagan hira adlaw-adlaw hin pagkaon ug bino sugad han iginpapakaon ngan iginpapainom han mga kaapi han hadianon nga palasyo. Katapos hin tulo ka tuig hini nga pag-aram, dadad-on hira ngadto ha atubangan han hadi."
                },
                "6": {
                    "verse_nr": "6",
                    "verse": "Upod hadton mga napili amo hira Daniel, Ananias, Misael, ug Azarias nga mga sakop han tribo ni Juda."
                },
                "7": {
                    "verse_nr": "7",
                    "verse": "Gintagan hira han labaw nga opisyal hin bag-o nga mga ngaran: hi Daniel, Beltsasar; hi Ananias, Sadrac; hi Misael, Mesac; ngan hi Azarias, Abednego."
                },
                "8": {
                    "verse_nr": "8",
                    "verse": "Nagsumpa hi Daniel hin diri paghugaw ha iya ngahaw sumala han seremonyas, pinaagi hin diri pagkaon ngan pag-inom han igindudurot ha ira. Sanglit ginhangyo niya hi Aspenaz nga tugotan hiya hin diri pagkaon ug pag-inom han igindudurot ha ira"
                },
                "9": {
                    "verse_nr": "9",
                    "verse": "ngan tungod han panabang han Dyos, nalooy hi Aspenaz ha iya."
                },
                "10": {
                    "verse_nr": "10",
                    "verse": "Kundi nahadlok hi Aspenaz han hadi, sanglit ginsiring niya hi Daniel, \u201cNaglarang na an hadi han imo kakaonon ngan iimnon, ngan kon diri ka masugad kamaupay hin panlawas han iba nga mga batan-on, bangin patayon ako han hadi.\u201d"
                },
                "11": {
                    "verse_nr": "11",
                    "verse": "Sanglit ginkadto ni Daniel an tinaporan nga iginbutang ni Aspenaz para ha iya ngan han iya tulo nga mga kaupod."
                },
                "12": {
                    "verse_nr": "12",
                    "verse": "Nagsiring hiya, \u201cSarihi kami sulod hin napulo ka adlaw. Tagi la kami hin mga utan nga pagkaon ngan tubig nga irimnon."
                },
                "13": {
                    "verse_nr": "13",
                    "verse": "Katapos itanding kami han mga batan-on nga gindudurotan han pagkaon han hadianon nga palasyo, ngan ipasikad an imo pagbubuhaton dida han imo makita ha amon.\u201d"
                },
                "14": {
                    "verse_nr": "14",
                    "verse": "Inmuyon hiya nga sarihan nira ini sulod hin napulo ka adlaw."
                },
                "15": {
                    "verse_nr": "15",
                    "verse": "Katapos na han panahon, magtarutambok ngan magkurukusog hira kay han ngatanan nga gindurotan han hadianon nga pagkaon."
                },
                "16": {
                    "verse_nr": "16",
                    "verse": "Sanglit tikang hadto tinugotan hira han gwardya hin pagkaon hin mga utan nga liwan han ihinahatag han hadi."
                },
                "17": {
                    "verse_nr": "17",
                    "verse": "Gintagan han Dyos an upat nga mga batan-on nga kalalaken-an hin hibaro ug kamaaram hin pakasabot han mga barasahon ngan, labot hini, gintagan niya hi Daniel hin gahom hin paghubad hin mga panan-awon ngan mga inop."
                },
                "18": {
                    "verse_nr": "18",
                    "verse": "Katapos han tulo ka tuig nga igintalaan han hadi, gindara ni Aspenaz ngadto kan Nabucodonosor an ngatanan nga mga batan-on nga kalalaken-an."
                },
                "19": {
                    "verse_nr": "19",
                    "verse": "Nakighimangraw ha ira ngatanan an hadi, ngan nakalipay gud ha iya hira Daniel, Ananias, Misael, ug Azarias labaw han iba. Sanglit nahimo hira nga mga kaapi han palasyo han hadi."
                },
                "20": {
                    "verse_nr": "20",
                    "verse": "Bisan ano nga pakiana ngan problema nga iginpapahimutang han hadi, maaruaram ini nga upat hin napulo ka pilo kay han bisan hin-o nga paratigo o salamangkero didto han bug-os niya nga ginhadian."
                },
                "21": {
                    "verse_nr": "21",
                    "verse": "Nagpabilin hi Daniel didto han hadianon nga palasyo ngada han pagsakopa han Babilonia ni Ciro nga emperador han Persia."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dida han ikaduha ka tuig nga pagkahadi ni Nabucodonosor, nag-inop hiya. Nakapaluya ini ha iya ngan waray na hiya mahingaturog"
                },
                "2": {
                    "verse_nr": "2",
                    "verse": "sanglit ginpasugoan niya an iya mga paratigo, mga salamangkero, mga diwatahan, ngan an may-ada anting-anting basi igsaysay ha iya an inop. Han pag-abot ngan pagtindog nira ha atubangan han hadi"
                },
                "3": {
                    "verse_nr": "3",
                    "verse": "nagsiring ha ira an hadi, \u201cNaguguol ako mahitungod hin usa nga akon inop. Karuyag ko hibaroan an kahulogan hini.\u201d"
                },
                "4": {
                    "verse_nr": "4",
                    "verse": "Ginbaton nira an hadi ha Aramaic nga pinulongan, \u201cMabuhi ka unta ha kadayonan, Harangdon nga Hadi! Sumati kami han imo inop ngan igsasaysay namon ini ha imo.\u201d"
                },
                "5": {
                    "verse_nr": "5",
                    "verse": "Nagsiring ha ira an hadi, \u201cIginlarang ko na nga kinahanglan igsumat niyo ha akon an inop ngan unina, sumati liwat ako niyo kon ano an kahulogan hini. Kon diri kamo makahimo, ipapautod ko an iyo mga tiil ug kamot ngan iparuruba ko an iyo mga balay."
                },
                "6": {
                    "verse_nr": "6",
                    "verse": "Kundi kon makagsumat ngan makahubad kamo han akon inop, tatagan ko kamo hin mga pahalipay ngan dako nga kadungganan. Sanglit sumati ako yana kon ano an inop ngan kon ano an kahulogan hini.\u201d"
                },
                "7": {
                    "verse_nr": "7",
                    "verse": "Ginbaton na liwat nira an hadi, \u201cHarangdon nga Hadi, kon pagsumatan mo la kami han inop, igsasaysay namon an kahulogan hini.\u201d"
                },
                "8": {
                    "verse_nr": "8",
                    "verse": "Binmaton an hadi, \u201cWaray gud pagsayop an akon nahunahunaan ha iyo! Ginlalangan la ako niyo, kay nakasabot na kamo nga andam na ako"
                },
                "9": {
                    "verse_nr": "9",
                    "verse": "hin paghatag ha iyo ngatanan hin papreho nga kastigo kon diri niyo igsumat ha akon an inop. Nagkasarabot kamo hin pagbinuwa ha akon upod an paglaom nga lakat han panahon mababalhin gihapon an mga butang. Igsumat ha akon kon ano an inop ngan hibabaroan ko nga makakahimo liwat kamo hin paghubad han kahulogan han inop.\u201d"
                },
                "10": {
                    "verse_nr": "10",
                    "verse": "Binmaton an mga magsaragdon, \u201cWaray tawo ha bawbaw han tuna nga makakagsumat ha imo, Harangdon nga Hadi, kon ano an karuyag mo hibaroan. Waray pa hadi, bisan pa an labi kamakusog ug labi kagamhanan nga nagkinahanglan hin sugad nga imo pinapagtuman han iya mga paratigo, mga salamangkero, ngan an mga may-ada anting-anting."
                },
                "11": {
                    "verse_nr": "11",
                    "verse": "Makuri hin duro an imo pinangangaro, Harangdon nga Hadi, nga waray hini makakatuman labot han kadiyosan, ngan diri man hira nag-uokoy tampo han mga tawo.\u201d"
                },
                "12": {
                    "verse_nr": "12",
                    "verse": "Tungod hini napungot hin duro an hadi ngan nagsugo hiya nga pamatayon an ngatanan nga hadianon nga mga magsaragdon didto ha Babilonia."
                },
                "13": {
                    "verse_nr": "13",
                    "verse": "Sanglit iginpagawas an sugo nga pamatayon hira ngatanan, upod hi Daniel ngan an iya mga kaupod."
                },
                "14": {
                    "verse_nr": "14",
                    "verse": "Niyan kinmadto hi Daniel kan Arioc nga labaw nga kapitan han mga gwardya han hadi, nga amo an ginsugo hin pagtuman han panmatay. Pinaagi hin maupay gud nga mga pulong"
                },
                "15": {
                    "verse_nr": "15",
                    "verse": "ginpakianhan niya hi Arioc kon kay ano nga nagpagawas man an hadi hin sugad kamasigpit nga sugo. Sanglit igin-asoy ni Arioc kan Daniel an nahinabo."
                },
                "16": {
                    "verse_nr": "16",
                    "verse": "Kinmadto dayon hi Daniel ngan naghangyo han hadi nga tagan hiya hin panahon hin paghubad ngan paghatag hin kahulogan han inop."
                },
                "17": {
                    "verse_nr": "17",
                    "verse": "Niyan inmoli hi Daniel ngan iginsumat niya kanda Ananias, Misael, ug Azarias nga iya mga kaupod kon ano an nahinabo."
                },
                "18": {
                    "verse_nr": "18",
                    "verse": "Ginsiring hira nga pag-ampo ngadto han Dyos han langit hin pakimalooy ngan maghangyo hira han Dyos nga igsaysay niya ha ira ini nga makuri nga inop, basi diri hira mahiupod han iba nga mga magsaragdon didto ha Babilonia hin kamatay."
                },
                "19": {
                    "verse_nr": "19",
                    "verse": "Niyan hito ngahaw nga gab-i iginpadayag han Dyos ngadto kan Daniel an tinago nga kahulogan pinaagi hin usa nga panan-awon, ngan gindayaw niya an Dyos han langit"
                },
                "20": {
                    "verse_nr": "20",
                    "verse": "\u201cAn Dyos an may-ada kinaadman ug gahom!\nPagdayawon hiya ha kadayonan."
                },
                "21": {
                    "verse_nr": "21",
                    "verse": "Hiya an nagbubuot han mga takna ngan han mga panahon;\nnagpapahimutang ngan naghuhukas hiya hin kahadian;\namo hiya an naghahatag hin kinaadman ug sarabotan."
                },
                "22": {
                    "verse_nr": "22",
                    "verse": "Ginpapadayag niya in mga tinago ngan makuri matukib nga mga butang;\nmaaram hiya kon ano an aadto ha kasisidman,\nngan an kapawa nakakalukop ha iya."
                },
                "23": {
                    "verse_nr": "23",
                    "verse": "Gindadayaw ngan ginpapasalamatan ko ikaw nga Dyos han akon kaapoy-apoyan.\nGintagan mo ako hin kinaadman ug kusog;\npinamatian mo an akon pag-ampo\nngan iginpasabot mo ha amon an kahulogan han inop han hadi.\u201d"
                },
                "24": {
                    "verse_nr": "24",
                    "verse": "Sanglit kinmadto hi Daniel kan Arioc nga ginsugo han hadi hin pagpatay han hadianon nga mga magsaragdon. Iya ginsiring hi Arioc, \u201cAyaw hira pamataya. Dad-a ako ngadto han hadi ngan pagsusumatan ko hiya han kahulogan han iya inop.\u201d"
                },
                "25": {
                    "verse_nr": "25",
                    "verse": "Gindara dayon ni Arioc hi Daniel ngadto ha atubangan ni Hadi Nabucodonosor ngan ginsiring an hadi, \u201cHin-agian ko in usa han mga bihag nga Judiyo, nga makakagsumat ha imo, Harangdon nga Hadi, han kahulogan han imo inop.\u201d"
                },
                "26": {
                    "verse_nr": "26",
                    "verse": "Nagsiring an hadi kan Daniel (nga ginngangaranan liwat kan Beltsasar), \u201cMakakagsumat ka ba ha akon han akon gin-inop ngan han kahulogan hini?\u201d"
                },
                "27": {
                    "verse_nr": "27",
                    "verse": "Binmaton hi Daniel, \u201cHarangdon nga Hadi, waray may-ada anting-anting, salamangkero, paratigo, o parapanhimalad nga makakagsumat ha imo hiunong hini."
                },
                "28": {
                    "verse_nr": "28",
                    "verse": "Kundi may usa nga Dyos didto ha langit nga nagpapadayag hin mga makuri matukib nga mga butang. Ginpahibaro niya ha imo, Harangdon nga Hadi, an mahinanabo ha tiarabot nga mga panahon. An imo inop ug panan-awon nga imo nakita samtang nakaturog kay amo ini"
                },
                "29": {
                    "verse_nr": "29",
                    "verse": "\u201cSamtang nakaturog ka, Harangdon nga Hadi, nag-inop ka hiunong han kabubwason; ngan an Dyos nga nagpapadayag hin mga makuri matukib nga mga butang nagpakita ha imo han mahinanabo."
                },
                "30": {
                    "verse_nr": "30",
                    "verse": "Niyan iginpadayag ha akon ini nga tinago nga kahulogan, diri tungod nga mauruaram ako kay han iba, kundi basi mahibaro ka, Harangdon nga Hadi, han kahulogan han imo inop ngan masayod ka han imo kalugaringon nga hunahuna."
                },
                "31": {
                    "verse_nr": "31",
                    "verse": "\u201cHarangdon nga Hadi, dida han imo panan-awon hinkit-an mo nga natindog ha imo atubangan in usa nga higante nga ladawan nga mainggat ngan masilaw, ngan makaharadlok pagkit-on."
                },
                "32": {
                    "verse_nr": "32",
                    "verse": "Hinimo tikang hin puraw nga bulawan an ulo hini; hin salapi an dughan ngan mga butkon; hin bronse an hawak ngan an mga pig-i"
                },
                "33": {
                    "verse_nr": "33",
                    "verse": "hin puthaw an mga bitiis; ngan hin puthaw nga sinaktan hin lutak an mga tiil."
                },
                "34": {
                    "verse_nr": "34",
                    "verse": "Han nagkikinita ka hini, naglugaring kahulog in usa nga dako nga bato tikang hin usa nga umpas, naumpagan an mga tiil hini nga ladawan ngan nagkarurumok an mga tiil nga puthaw ug lutak."
                },
                "35": {
                    "verse_nr": "35",
                    "verse": "Sinmunod dayon hin paghirumpag an puthaw, an bronse, an salapi, ngan an bulawan, ngan napusak hin maupay sugad han mga uhot dida hin usa nga giriokan ha panahon hin katsirak. Iginpadpad han hangin ini ngatanan ngan waray gud nahisalin. Kundi an bato nga nakaruba han ladawan nahimo nga usa nga bukid nga nakaluob han bug-os nga tuna."
                },
                "36": {
                    "verse_nr": "36",
                    "verse": "\u201cAmo ini an inop. Yana igsusumat ko ha imo, Harangdon nga Hadi, an kahulogan hini."
                },
                "37": {
                    "verse_nr": "37",
                    "verse": "Harangdon nga Hadi, ikaw an gidadakoi han ngatanan nga kahadian. Ginhimo ka han Dyos han langit nga emperador ngan gintagan ka hin gahom, kusog, ug kadungganan."
                },
                "38": {
                    "verse_nr": "38",
                    "verse": "Ginhimo ka nga punoan han ngatanan nga mga tawo dinhe ha tuna ngan punoan han ngatanan nga kamanampan ug katamsihan. Amo ikaw an ulo nga bulawan."
                },
                "39": {
                    "verse_nr": "39",
                    "verse": "Katapos ha imo magkakamay-ada lain nga hadi nga diri sugad han imo gahom, nga katapos hito may ikatulo nga hadi nga amo ini an bronse, nga maghahadi han bug-os nga tuna."
                },
                "40": {
                    "verse_nr": "40",
                    "verse": "Ngan magkakamay-ada pa ikaupat nga hadi nga sugad hin puthaw kamadig-on nga nagbubungkag ngan nagdudugmok han ngatanan nga mga butang. Ngan sugad nga nagbubungkag han ngatanan nga mga butang an puthaw, pagbubungkagon ngan pagdudugmokon hini nga hadi an ngatanan nga una nga mga kahadian."
                },
                "41": {
                    "verse_nr": "41",
                    "verse": "Hinkit-an mo liwat an tiil ug mga tudlo nga puthaw ug lutak. Karuyag sidngon hini nga mababahin ini nga ginhadian. Magkakamay-ada ini kusog nga sugad hin puthaw hin kamadig-on kay may iginsakot nga puthaw dida han lutak."
                },
                "42": {
                    "verse_nr": "42",
                    "verse": "An mga tudlo han mga tiil\u2014nga may bahin nga puthaw ug may bahin nga lutak\u2014nangangahulogan nga may bahin han ginhadian nga magmamakusog ngan may bahin hini nga magmamaluya."
                },
                "43": {
                    "verse_nr": "43",
                    "verse": "Hinkit-an mo liwat nga iginsakot han lutak an puthaw. Nangangahulogan ini nga magtitinguha an mga punoan hito nga ginhadian hin pag-urosa han ira mga panimalay pinaagi hin pag-aragsawa, kundi diri hira makakahimo, sugad nga diri gud magkakasakot an puthaw ug lutak."
                },
                "44": {
                    "verse_nr": "44",
                    "verse": "Sulod han panahon hini nga mga punoan, pagtitindogon han Dyos han langit in usa nga ginhadian nga diri gud matatapos. Diri gud ini madadaog, kundi amo ini an magbubungkag han ngatanan nga mga ginhadian, ngan magpapabilin ini ha dayon nga mga katuigan."
                },
                "45": {
                    "verse_nr": "45",
                    "verse": "Hinkit-an mo in usa nga bato nga naglugaring la hin kahulog tikang hin usa nga umpas, ngan gin-umpagan hini na ladawan nga hinimo tikang hin bronse, puthaw, lutak, salapi, ug bulawan. Nagsusumat ha imo, Harangdon nga Hadi, an dako nga Dyos kon ano an mahinanabo ha tiarabot nga mga panahon. Iginsumat ko ha imo hin waray kulang an imo gin-inop, ngan iginhatag ko ha imo an matuod nga kahulogan hini.\u201d"
                },
                "46": {
                    "verse_nr": "46",
                    "verse": "Niyan hinmapa ha tuna hi Hadi Nabucodonosor ngan nagsugo nga paghalaran hi Daniel hin mga halad nga tinubod ngan hin mga halad."
                },
                "47": {
                    "verse_nr": "47",
                    "verse": "Nagsiring an hadi, \u201cAn imo Dyos amo an gidadakoi han ngatanan nga kadiyosan, nga Ginoo han kahadian, ngan amo an nagpapadayag hin mga makuri matukib nga mga butang. Maaram ako hini kay nakahimo ka hin pagsaysay hini ngatanan nga mga tinago.\u201d"
                },
                "48": {
                    "verse_nr": "48",
                    "verse": "Niyan gintagan niya hi Daniel hin usa nga hitaas nga katungdanan ngan hin damo nga marahalon nga mga regalo, ginbutang hiya nga tinaporan han lalawigan han Babilonia ngan ginhimo hiya nga puno han ngatanan nga hadianon nga mga magsaragdon."
                },
                "49": {
                    "verse_nr": "49",
                    "verse": "Naghangyo hi Daniel han hadi nga ibutang hira Sadrac, Mesac, ug Abednego nga mga tinaporan han mga buruhaton han lalawigan han Babilonia; kundi nagpabilin hi Daniel didto han hadianon nga palasyo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nagpahimo hi Hadi Nabucodonosor hin bulawan nga ladawan, nga 90 ka pyi an kahitaas ngan 9 ka pyi an kahilapad, ngan gintindog ini niya didto han patag han Dura, didto han lalawigan han Babilonia."
                },
                "2": {
                    "verse_nr": "2",
                    "verse": "Niyan nagsugo an hadi nga magtitirok an ngatanan niya nga mga opisyal\u2014an mga mayor han mga bungto, mga gobernador han mga lalawigan, mga heneral han kasondalohan, mga magsaragdon, mga tesorero, mga maghurukom han mga bungto ug mga lalawigan, ngan an iba pa nga mga opisyal han mga lalawigan, basi magtambong hira han paghalad han ladawan nga iginpatindog ni Hadi Nabucodonosor."
                },
                "3": {
                    "verse_nr": "3",
                    "verse": "Han katirok na hini ngatanan nga mga opisyal para han paghalad ngan han nakadto na hira ha atubangan han ladawan"
                },
                "4": {
                    "verse_nr": "4",
                    "verse": "nagpahibaro hin dako nga tingog in usa nga magsarangyaw, \u201cMga tawo han ngatanan nga mga nasod ngan han tagsa nga pinulongan!"
                },
                "5": {
                    "verse_nr": "5",
                    "verse": "Kon makabati kamo han tunog han mga trompeta nga sinusundan han tokar hin mga plawta, mga turunggon nga de kwerdas upod han lira, gitara, ug arpa ngan duduyogan hin iba pa nga mga turunggon, kinahanglan nga manyukbo kamo ngan magsisingba han bulawan nga ladawan nga ginpatindog ni Hadi Nabucodonosor."
                },
                "6": {
                    "verse_nr": "6",
                    "verse": "Adton diri yumukbo ngan magsingba, ilalabog dayon ngadto hin usa nga naglalahinggab nga hudno.\u201d"
                },
                "7": {
                    "verse_nr": "7",
                    "verse": "Sanglit han pakabati gudla nira han tunog han mga turunggon, nanyukbo dayon an mga tawo han ngatanan nga mga nasod ngan mga pinulongan ngan nagsingba hira han bulawan nga ladawan nga ginpatindog ni Hadi Nabucodonosor."
                },
                "8": {
                    "verse_nr": "8",
                    "verse": "Dida hini nga higayon may-ada taga-Babilonia nga nagsumbong ha hadi kontra han mga Judiyo."
                },
                "9": {
                    "verse_nr": "9",
                    "verse": "Nagsiring hira kan Hadi Nabucodonosor, \u201cMabuhi ka ha kadayonan, Harangdon nga Hadi!"
                },
                "10": {
                    "verse_nr": "10",
                    "verse": "Harangdon nga Hadi, nagpagawas ka hin sugo nga ha pagtikang gud han tokar, kinahanglan nga manyukbo an ngatanan ngan magsingba han bulawan nga ladawan"
                },
                "11": {
                    "verse_nr": "11",
                    "verse": "ngan adton diri yumukbo ngan magsingba hini, ilalabog ngadto hin usa nga naglalahinggab nga hudno."
                },
                "12": {
                    "verse_nr": "12",
                    "verse": "May-ada mga Judiyo nga ginbutang mo nga mga tinaporan han lalawigan han Babilonia\u2014hira Sadrac, Mesac, ug Abednego\u2014nga nagtatalapas han imo mga sugo, Harangdon nga Hadi. Diri hira nagsisingba han imo diyos o nayukbo ngadto han ladawan nga imo gintindog.\u201d"
                },
                "13": {
                    "verse_nr": "13",
                    "verse": "Tungod hini napungot an hadi ngan nagsugo nga dad-on ha iya atubangan an tulo ka tawo."
                },
                "14": {
                    "verse_nr": "14",
                    "verse": "Nagsiring hiya ha ira, \u201cSadrac, Mesac, ug Abednego, matuod ba ini nga nadiri kamo hin pagsingba han akon diyos ngan hin pagyukbo ngadto han bulawan nga ladawan nga akon iginpatindog?"
                },
                "15": {
                    "verse_nr": "15",
                    "verse": "Sanglit yana, ha pakabati gudla niyo han tunog han mga trompeta, mga plawta, mga turunggon nga de kwerdas sugad han lira, gitara ug arpa, ngan han iba pa nga mga turunggon, yukbo kamo ngan singbaha niyo an ladawan. Kon dumirikamo, ilalabog kamo dayon ngadto hin usa nga naglalahinggab nga hudno. Naghuhunahuna ba kamo nga may-ada diyos nga makakatalwas ha iyo?\u201d"
                },
                "16": {
                    "verse_nr": "16",
                    "verse": "Binmaton hira Sadrac, Mesac, ug Abednego, \u201cHarangdon nga Hadi, diri kami magtatalinguha hin pagpanalipod han amon kalugaringon."
                },
                "17": {
                    "verse_nr": "17",
                    "verse": "Kon an Dyos nga amon gin-aalagad an magbuot, tatalwason kami niya tikang han naglalahinggab nga hudno ngan han imo gahom."
                },
                "18": {
                    "verse_nr": "18",
                    "verse": "Kundi bisan kon an Dyos diri magtalwas ha amon, Harangdon nga Hadi, diri gud kami magsisingba han imo diyos ngan diri kami mayukbo han bulawan nga ladawan nga imo ginpatindog.\u201d"
                },
                "19": {
                    "verse_nr": "19",
                    "verse": "Niyan waray na makapugong han iya kapungot hi Nabucodonosor, ngan namula an iya nawong tungod hin kasina kanda Sadrac, Mesac, ug Abednego. Sanglit nagsugo hiya han iya mga tawo nga pagbanggahon hin pito ka pilo an hudno."
                },
                "20": {
                    "verse_nr": "20",
                    "verse": "Ngan ginsugo niya an gikukusogi nga mga tawo han iya kasondalohan hin paggapos hini nga tulo ngan hin paglabog ha ira ngadto han naglalahinggab nga hudno."
                },
                "21": {
                    "verse_nr": "21",
                    "verse": "Sanglit ginggapos hira nga nakakabado pa han ira mga panapton\u2014mga kamisadentro, mga higlawig nga mga bado, mga kalo, ngan iba pa nga mga panapton\u2014ngan iginlabog hira ngadto han naglalahinggab nga hudno."
                },
                "22": {
                    "verse_nr": "22",
                    "verse": "Niyan tungod kay sugo man han hadi nga pagbanggahon hin duro an hudno, an kamapaso nakamatay han mga gwardya nga nagdara han mga tawo ngadto han hudno."
                },
                "23": {
                    "verse_nr": "23",
                    "verse": "Niyan nahulog hira Sadrac, Mesac, ug Abednego nga mga ginapos pa ngadto han butnga han naglalahinggab nga kalayo."
                },
                "24": {
                    "verse_nr": "24",
                    "verse": "Tinmindog dayon tungod hin paghipausa hi Nabucodonosor. Nagpakiana hiya han iya mga opisyal, \u201cDiri ba tulo ka tawo an aton ginggapos ngan iginlabog ngadto han naglalahinggab nga hudno?\u201d\nBinmaton hira, \u201cOo, Harangdon nga Hadi.\u201d"
                },
                "25": {
                    "verse_nr": "25",
                    "verse": "\u201cKay ano man nga upat ka tawo an akon hinkikit-an nga naglalakatlakat dida han butnga han kalayo?\u201d nagpakiana hiya, \u201cDiri hira mga ginapos ngan waray hira maano\u2014ngan sugad hin anghel pagkit-on an ikaupat.\u201d"
                },
                "26": {
                    "verse_nr": "26",
                    "verse": "Sanglit hinmarani hi Nabucodonosor han porta han naglalahinggab nga hudno ngan ginmoliat, \u201cSadrac! Mesac! Abednego! Mga surugoon han Gilalabawi nga Dyos! Gawas kamo ngadi!\u201d Ngan ginmawas hira dayon."
                },
                "27": {
                    "verse_nr": "27",
                    "verse": "Nag-alirong an ngatanan nga mga punoan han mga bungto, mga gobernador han mga lalawigan, mga heneral han kasondalohan, ngan iba pa nga mga opisyal han hadi hin pagkita han tulo ka tawo nga waray maano han kalayo. Waray gud pagdukti an ira buhok; waray masunog an ira mga panapton, ngan waray ngani nira baho hin aso."
                },
                "28": {
                    "verse_nr": "28",
                    "verse": "Nagsiring an hadi, \u201cPagdayawon an Dyos ni Sadrac, Mesac, ug Abednego! Ginsugo niya an iya anghel hin pagtalwas hini nga mga tawo nga nag-aalagad ngan nasarig ha iya. Ginsupak nira an akon sugo ngan andam hira hin pag-unong han ira mga kinabuhi kay hin pagyukbo ngan pagsingba hin iba nga diyos labot han ira kalugaringon nga Dyos."
                },
                "29": {
                    "verse_nr": "29",
                    "verse": "\u201cSanglit yana nagsusugo ako nga kon may tawo hin bisan ano nga nasod ug pinulongan nga diri magtahod han Dyos ni Sadrac, Mesac, ug Abednego, maupay nga utdon an iya mga butkon ngan mga tiil, ngan rub-on an iya balay. Waray iba nga diyos nga makakatalwas hin sugad nga paagi.\u201d"
                },
                "30": {
                    "verse_nr": "30",
                    "verse": "Ngan iginhatag han hadi kanda Sadrac, Mesac, ug Abednego in hiruhitaas nga mga katungdanan didto han lalawigan han Babilonia."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ginpadara ni Hadi Nabucodonosor ini nga mensahe ngadto han mga tawo han ngatanan nga mga nasod ngan mga pinulongan dinhe ha kalibutan:\n\u201cAn kalinaw maada ha iyo!"
                },
                "2": {
                    "verse_nr": "2",
                    "verse": "Pamatii an akon susumaton hiunong han mga urosahon ngan mga milagro nga iginpakita ha akon han Gilalabawi nga Dyos."
                },
                "3": {
                    "verse_nr": "3",
                    "verse": "\u201cHin pagkadagko han mga urosahon nga iginpapakita ha aton han Dyos!\nHin pagkagamhanan han mga milagro nga iya ginbubuhat!\nHadi ha kadayonan an Dyos; maghahadi hiya ha ngatanan nga katuigan."
                },
                "4": {
                    "verse_nr": "4",
                    "verse": "\u201cHimyang ngan murayaw an akon pag-ukoy dinhe han akon palasyo, nga hin-agoman ko in dako nga kauswagan."
                },
                "5": {
                    "verse_nr": "5",
                    "verse": "Kundi may-ada ako makaharadlok, nga inop ngan nakakita ako hin makalilisang nga mga panan-awon dida han akon pagkaturog."
                },
                "6": {
                    "verse_nr": "6",
                    "verse": "Ipinatawag ko an ngatanan nga hadianon nga mga magsaragdon dinhe ha Babilonia, basi makagsumat hira ha akon han kahulogan han inop."
                },
                "7": {
                    "verse_nr": "7",
                    "verse": "Niyan ginpasulod an ngatanan nga mga paratigo, mga salamangkero, mga diwatahan, ngan mga parapanhimalad. Iginsumat ko ha ira an akon inop, kundi waray hira makagsaysay han kahulogan hini ha akon."
                },
                "8": {
                    "verse_nr": "8",
                    "verse": "Niyan sinmulod hi Daniel. (Tinatawag liwat hiya nga Beltsasar, isinangay han ngaran han akon diyos.) Aada ha iya an espiritu han baraan nga kadiyosan, sanglit ginsumatan ko hiya han akon inop. Ginsiring ko hiya"
                },
                "9": {
                    "verse_nr": "9",
                    "verse": "Beltsasar nga puno han mga paratigo, maaram ako nga aada ha imo an espiritu han baraan nga kadiyosan, ngan nakakasabot ka han ngatanan nga mga makuri matukib nga butang. Amo ini an akon inop. Sumati ako han kahulogan hini."
                },
                "10": {
                    "verse_nr": "10",
                    "verse": "\u201cHan nakaturog ako, nagkamay-ada ako usa nga panan-awon hiunong hin usa nga dako nga kahoy dida han butnga han tuna."
                },
                "11": {
                    "verse_nr": "11",
                    "verse": "Nagtikahitaas ini tubtob nga inmabot ha langit ngan makikita han ngatanan dinhe ha kalibutan."
                },
                "12": {
                    "verse_nr": "12",
                    "verse": "Magtahom an mga dahon hini ngan damo an mga bunga nga igo nga pagkaon han bug-os nga kalibutan. Napahuway an mga ihalas nga kamanampan dida han lindong hini, nagsasalag an katamsihan dida han mga sanga hini, ngan an magkalainlain nga buhi nga mga binuhat kinmaon han mga bunga hini."
                },
                "13": {
                    "verse_nr": "13",
                    "verse": "\u201cSamtang nagpapainoino ako hiunong han panan-awon, hinkit-an ko in usa nga ikmat ngan listo nga anghel nga nalusad tikang ha langit."
                },
                "14": {
                    "verse_nr": "14",
                    "verse": "Ginsangyaw niya ha dako nga tingog, \u2018Pudla an kahoy ngan panaptapa an mga sanga hini; panguhaa an mga dahon ngan pasadnga an mga bunga hini. Taboga an kamanampan nga nasirong hini ngan an katamsihan dida han mga sanga hini."
                },
                "15": {
                    "verse_nr": "15",
                    "verse": "Kundi ibilin dida han tuna an tuod nga hinigtan hin kadena nga puthaw ug bronse. Pabay-i ini dida han banwaon nga tuna.\n\u201c\u2018Niyan patun-ogi ini nga tawo ngan paukya hiya tampo han kamanampan ngan han mga tanom."
                },
                "16": {
                    "verse_nr": "16",
                    "verse": "Sulod hin pito ka tuig mawawaray hiya panhunahuna hin tawo, kundi panhunahuna hin usa nga mananap."
                },
                "17": {
                    "verse_nr": "17",
                    "verse": "Amo ini an larang han ikmat ngan listo nga mga anghel. Sanglit pahibaroa an ngatanan nga mga tawo ha ngatanan nga dapit nga an Gilalabawi nga Dyos may gahom han mga ginhadian hin mga tawo, ngan nga makakahatag hiya hini ngadto han iya pipilion\u2014bisan ngadto han giuubosi han mga tawo.\u2019"
                },
                "18": {
                    "verse_nr": "18",
                    "verse": "\u201cAmo ini an akon inop,\u201d nagsiring hi Hadi Nabucodonosor. \u201cYana, Beltsasar, sumati ako han kahulogan hini. Waray han akon hadianon nga mga magsaragdon nakakagsumat ha akon han kahulogan hini, kundi makakahimo ka hini kay aada ha imo an espiritu han baraan nga kadiyosan.\u201d"
                },
                "19": {
                    "verse_nr": "19",
                    "verse": "Tungod hini, nabaraka gud hi Daniel nga gintatawag liwat nga Beltsasar ngan waray hiya makakayakan. Nagsiring ha iya an hadi, \u201cBeltsasar, ayaw kabaraka tungod han inop ngan han kahulogan hini.\u201d\nBinmaton hi Beltsasar, \u201cHarangdon nga Hadi, maupay unta kon an inop ngan an kahulogan hini ipahinungod para han imo mga kaaway, ngan diri para ha imo."
                },
                "20": {
                    "verse_nr": "20",
                    "verse": "Makikita han ngatanan dinhe ha kalibutan an kahoy nga inmabot ha langit an kahitaas."
                },
                "21": {
                    "verse_nr": "21",
                    "verse": "Magtahom an mga dahon hini ngan may igo nga mga bunga hin pagpakaon han bug-os nga kalibutan. Nanmahuway an ihalas nga kamanampan dida han lindong hini ngan nanagsalag an katamsihan dida han mga sangahini."
                },
                "22": {
                    "verse_nr": "22",
                    "verse": "\u201cHarangdon nga Hadi, ikaw amo an kahoy nga hitaas ngan madig-on. Tinmubo ka ha kagamhanan nga naabot ka na ha langit, ngan naabot ha bug-os nga kalibutan an imo gahom."
                },
                "23": {
                    "verse_nr": "23",
                    "verse": "Samtang nagkikinita ka, Harangdon nga Hadi, linmusad in usa nga anghel tikang ha langit ngan nagsiring, \u2018Pudla an kahoy ngan puoha ini, kundi ibilin an tuod hini dida han tuna. Higti ini hin kadena nga puthaw ug bronse ngan pabay-i ini dida han banwaon nga tuna. Patun-ogi ini nga tawo ngan paukya hiya didto tampo han kamanampan sulod hin pito ka tuig.\u2019"
                },
                "24": {
                    "verse_nr": "24",
                    "verse": "\u201cSanglit amo ini an kahulogan, Harangdon nga Hadi, ngan amo ini an iginsumat han Gilalabawi nga Dyos nga mahinanabo ha imo."
                },
                "25": {
                    "verse_nr": "25",
                    "verse": "Paiiwason ka tikang han katiringban han mga tawo ngan mag-uokoy ka tampo han mga ihalas nga kamanampan. Sulod hin pito ka tuig makaon ka hin banwa sugad hin baka, ngan makaturog ka didto ha gawas diin pagtutun-ogan ka. Niyan magmamatuod ka nga an Gilalabawi nga Dyos amo an nagbubuot han ngatanan nga mga ginhadian han mga tawo, ngan nga makakahatag hiya hini ngadto han iya pagpipilion."
                },
                "26": {
                    "verse_nr": "26",
                    "verse": "Nagsugo an mga anghel nga ibilin an tuod dida han tuna. Karuyag sidngon hini nga mahihimo ka na liwat nga hadi kon magmatuod ka nga an Dyos amo an naghahadi han bug-os nga kalibutan."
                },
                "27": {
                    "verse_nr": "27",
                    "verse": "Sanglit, Harangdon nga Hadi, sunda an akon sagdon. Hunong na hin pagpinakasala, buhata an matadong, ngan pagmaloloy-on ngadto han mga kablas. Niyan magpapadayon ka hin pagkamainuswagon.\u201d"
                },
                "28": {
                    "verse_nr": "28",
                    "verse": "Ini ngatanan nahinabo gud kan Hadi Nabucodonosor."
                },
                "29": {
                    "verse_nr": "29",
                    "verse": "Katapos hin usa ka tuig, han naglalakatlakat hiya didto han atop han iya hadianon nga palasyo didto ha Babilonia"
                },
                "30": {
                    "verse_nr": "30",
                    "verse": "nagsiring hiya, \u201cTan-awa, hin pagkagamhanan han Babilonia! Gintindog ko ini sugad nga akon kapital nga syudad hin pagpakita han akon gahom ug kusog, han akon pagkadungganan ngan pagkaharangdon.\u201d"
                },
                "31": {
                    "verse_nr": "31",
                    "verse": "Han waray pa ngani hiya makakahuman hin pagyakan, hinbatian in usa nga tingog tikang ha langit, \u201cHadi Nabucodonosor, pamati han akon igyayakan! Ginkuha na an hadianon mo nga gahom tikang ha imo."
                },
                "32": {
                    "verse_nr": "32",
                    "verse": "Paiiwason ka tikang han katiringban han mga tawo, mag-uokoy ka tampo han mga ihalas nga kamanampan, ngan sulod hin pito ka tuig makaon ka hin banwa sugad hin baka. Niyan magmamatuod ka nga may gahom an Gilalabawi nga Dyos han mga ginhadian hin mga tawo, ngan nga makakahatag hiya hini ngadto han iya pagpipilion.\u201d"
                },
                "33": {
                    "verse_nr": "33",
                    "verse": "Natuman dayon an mga pulong. Ginpaiwas hi Nabucodonosor tikang han katiringban han mga tawo ngan kinmaon hiya hin banwa sugad hin baka. Gintun-ogan an iya lawas, tinmubo an iya buhok sugad kahilaba hin mga barahibo hin agila, ngan an iya mga kulo sugad kahilaba hin mga kulo hin tamsi."
                },
                "34": {
                    "verse_nr": "34",
                    "verse": "Nagsiring an hadi, \u201cKatapos han pito ka tuig, hinmangad ako ngadto ha langit ngan nahibalik an akon maupay nga panhunahuna. Gindayaw ko an Gilalabawi nga Dyos ngan ginpasidunggan ngan ginhimaya ko hiya nga buhi ha kadayonan.\n\u201cMaghahadi hiya ha kadayonan,\nngan magpapadayon an iya ginhadian ha ngatanan nga katuigan."
                },
                "35": {
                    "verse_nr": "35",
                    "verse": "Sugad hin waray la an pagkita niya han mga tawo dinhe ha tuna;\naada ha ilarom han iya pagburot-an an kaanghelisan ha langit ngan an katawhan ha tuna.\nWaray makakaglaris han iya kaburot-on o makakagriwa han iya binuhatan."
                },
                "36": {
                    "verse_nr": "36",
                    "verse": "\u201cHan paghibalik na han akon maupay nga panhunahuna, iginbalik ha akon an akon pagkadungganan, an akon pagkaharangdon, ngan an pagkagamhanan han akon ginhadian. Ginkarawat ako han akon mga opisyal ngan han akon dumagko nga mga tawo, ngan iginbalik ha akon an akon hadianon nga gahom, upod in darudako nga kadungganan kay han una."
                },
                "37": {
                    "verse_nr": "37",
                    "verse": "\u201cNgan yana, ako, hi Nabucodonosor, nagdadayaw, nagpapasidungog, ngan naghihimaya han Hadi han Langit. Matadong an ngatanan nga iya binubuhat, husto an iya mga paagi, ngan makakahimo hiya hin pagpaubos hadton mga mapahitas-on.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Usa ka gab-i nagdapit ni Hadi Belsasar hin usa ka yukot nga dumagko nga mga tawo ngadto hin usa nga dako nga kombite, ngan nag-irignom hira hin bino."
                },
                "2": {
                    "verse_nr": "2",
                    "verse": "Samtang nag-iirignom hira, nagsugo hi Belsasar nga kuhaon an bulawan ug salapi nga mga kopa ngan mga makaong nga gindara ni Nabucodonosor nga iya amay tikang han Templo didto ha Jerusalem. Iginpakuha ini han hadi basi gamiton niya, han iya dumagko nga mga tawo, han iya kaasaw-an, ngan han iya mga aruasawa dida han ira irignom."
                },
                "3": {
                    "verse_nr": "3",
                    "verse": "Gindara dayon an bulawan nga mga kopa ngan mga makaong, ngan ira dayon ginggamit"
                },
                "4": {
                    "verse_nr": "4",
                    "verse": "ngan gindayaw nira an kadiyosan nga hinimo hin bulawan, salapi, bronse, puthaw, kahoy, ug bato."
                },
                "5": {
                    "verse_nr": "5",
                    "verse": "Tigda la nga pinmakita in usa nga kamot hin tawo ngan nagtikang ini hin pagsurat dida han bungbong han palasyo, nga napapawaan hin maupay han mga suga. Ngan hinkit-an han hadi an kamot samtang nagsusurat ini."
                },
                "6": {
                    "verse_nr": "6",
                    "verse": "Ginduas hiya tungod hin kahadlok nga nangurog an iya mga tuhod."
                },
                "7": {
                    "verse_nr": "7",
                    "verse": "Ginmoliat hiya nga pasudlon an mga salamangkero, mga diwatero, ngan mga parapanhimalad. Han pagsulod nira, ginsiring hira han hadi, \u201cAdton makakabasa hini nga sinurat ngan makagsumat ha akon han kahulogan hini, pagbabadoan hiya hin hilawig nga mga panapton nga mapula, magkwekwentas hin bulawan nga kwentas hin kadungganan, ngan magigin ikatulo hiya hin kagamhanan dinhe han ginhadian.\u201d"
                },
                "8": {
                    "verse_nr": "8",
                    "verse": "Dinmaop an hadianon nga mga magsaragdon, kundi waray ha ira nakabasa han sinurat o nakasumat han hadi han kahulogan hini."
                },
                "9": {
                    "verse_nr": "9",
                    "verse": "Tungod han iya kahadlok ginduas pa gud hi Hadi Belsasar ngan nagupong an iya dumagko nga mga tawo kon ano an ira pagbubuhaton."
                },
                "10": {
                    "verse_nr": "10",
                    "verse": "Han pakabati han iroy nga rayna han hiruhimangraw han hadi ngan han iya dumagko nga mga tawo, sinmulod hiya han ruwang nga ginbabangkitahan. Nagsiring hiya, \u201cMabuhi ka unta ha kadayonan, Harangdon nga Hadi! Ayaw kahadlok hin duro ngan ayaw panduas."
                },
                "11": {
                    "verse_nr": "11",
                    "verse": "May usa ka tawo dinhe han imo ginhadian nga aada ha iya an espiritu han baraan nga kadiyosan. Han hadi pa an imo amay, nagpakita ini nga tawo hin maupay nga panhunahuna, hibaro, ug kinaadman nga sugad han kinaadman han kadiyosan. Hi Hadi Nabucodonosor nga imo amay naghimo ha iya nga puno han mga diwatero, mga salamangkero, mga paratigo, ngan mga parapanhimalad."
                },
                "12": {
                    "verse_nr": "12",
                    "verse": "May-ada niya talagsaon nga kabatiran ngan maaram gud hiya maghubad hin mga inop, magsulbad, hin mga tirigohon, ngan magsaysay hin mga makuri matukib nga butang; sanglit pasugoi ini nga tawo nga hi Daniel nga ginngaranan han hadi kan Beltsasar, ngan pagsusumatan ka niya han kahulogan hini ngatanan.\u201d"
                },
                "13": {
                    "verse_nr": "13",
                    "verse": "Gindara dayon hi Daniel ngadto ha atubangan han hadi, ngan nagsiring ha iya an hadi, \u201cHi Daniel ka ba, adto nga Judiyo nga bihag, nga gindara nganhi tikang ha Juda han akon amay nga hadi?"
                },
                "14": {
                    "verse_nr": "14",
                    "verse": "Hinbatian ko nga aada ha imo an espiritu han baraan nga kadiyosan ngan nga batid ka ngan may hibaro ug kinaadman."
                },
                "15": {
                    "verse_nr": "15",
                    "verse": "Ginpakanhi ko an mga magsaragdon ngan mga salamangkero hin pagbasa hini nga sinurat ngan hin pagsumat ha akon han kahulogan hini, kundi waray hira mahibaro han kahulogan."
                },
                "16": {
                    "verse_nr": "16",
                    "verse": "Niyan hinbaroan ko nga nakakaagi ka hin tinago nga mga kahulogan ngan nakakagsaysay hin mga makuri matukib nga butang. Kon makabasa ka hini nga sinurat ngan makagsumat ha akon han kahulogan hini, pagbabadoan ka hin higlawig nga mga panapton nga mapula, pagkwekwentasan ka hin bulawan nga kwentas hin kadungganan, ngan magigin ikatulo ka hin kagamhanan dinhe han ginhadian.\u201d"
                },
                "17": {
                    "verse_nr": "17",
                    "verse": "Binmaton hi Daniel, \u201cTipigi an imo mga regalo para ha imo kalugaringon o ihatag ini ngadto hin iba. Babasahon ko para ha imo, Harangdon nga Hadi, an iginsurat ngan igsusumat ko ha imo an kahulogan hini."
                },
                "18": {
                    "verse_nr": "18",
                    "verse": "\u201cGinhimo han Gilalabawi nga Dyos hi Nabucodonosor nga imo amay nga dako nga hadi ngan gintagan hiya hin pagkaligdong ug pagkaharangdon."
                },
                "19": {
                    "verse_nr": "19",
                    "verse": "Uraura an iya pagdako nga nahadlok ngan nangurog ha iya atubangan an katawhan han ngatanan nga kanasoran ngan mga pinulongan. Kon karuyag niya hin pagpatay, iya pinapatay; kon karuyag niya hin pagbuhi, iya binubuhian. Pinapasidunggan o pinapakaalohan niya an bisan hin-o nga iya karuyagon."
                },
                "20": {
                    "verse_nr": "20",
                    "verse": "Kundi tungod nga nagmapahitas-on hiya, nagmatig-a an ulo, ngan nagmapintas hiya, ginkuha hiya tikang han iya hadianon nga trono ngan nawad-an hiya han iya pagkadungganan."
                },
                "21": {
                    "verse_nr": "21",
                    "verse": "Ginpaiwas hiya tikang han katiringban han mga tawo, ngan nasugad an iya hunahuna hin kanan usa nga mananap. Nag-ukoy hiya tampo han ihalas nga mga asno, kinmaon hin banwa sugad hin baka, ngan kinmaturog didto ha gawas nga waray nakakasalipod ha iya tikang han tun-og. Ha kataposan nagmatuod hiya nga an Gilalabawi nga Dyos amo an nagbubuot han ngatanan nga mga ginhadian han mga tawo, ngan makakahatag hiya hini ngadto hadton iya pagpipilion."
                },
                "22": {
                    "verse_nr": "22",
                    "verse": "\u201cKundi ikaw nga iya anak waray ka magpaubos bisan kon hinbaroan mo ini ngatanan."
                },
                "23": {
                    "verse_nr": "23",
                    "verse": "Ginsupak mo an Ginoo han langit ngan iginpakuha mo an mga kopa ngan an mga makaong nga ginkuha tikang han iya Templo. Tikang hini nag-inom ikaw, an imo dumagko nga mga tawo, an imo kaasaw-an, ngan an imo mga aruasawa, ngan gindayaw niyo an kadiyosan nga hinimo hin bulawan, salapi, bronse, puthaw, kahoy, ug bato\u2014kadiyosan nga diri nakakakita o nakakabati, ngan waray gud hinbabaroan. Kundi waray niyo pagpasidunggi an Dyos nga nagbubuot kon mabubuhi o mamamatay kamo, ngan nagbubuot han ngatanan nga iyo binubuhat."
                },
                "24": {
                    "verse_nr": "24",
                    "verse": "Amo ito nga ginsugo han Dyos an kamot hin pagsurat hini nga mga pulong."
                },
                "25": {
                    "verse_nr": "25",
                    "verse": "\u201cAmo ini an iginsurat: \u2018Ihap, ihap, timbang, mga pagkabahinbahin.\u2019"
                },
                "26": {
                    "verse_nr": "26",
                    "verse": "Ngan amo ini an kahulogan: ihap, gin-ihap na han Dyos an mga adlaw han imo ginhadian ngan gintapos na ini"
                },
                "27": {
                    "verse_nr": "27",
                    "verse": "timbang, gintimbang ka na ngan nahibaroan nga magaan ka hin duro"
                },
                "28": {
                    "verse_nr": "28",
                    "verse": "mga pagkabahinbahin, ginbahinbahin na an imo ginhadian ngan iginhatag ngadto han mga Mediahanon ngan mga Persiahanon.\u201d"
                },
                "29": {
                    "verse_nr": "29",
                    "verse": "Ginsugo dayon ni Belsasar an iya mga surugoon nga pagbadoan hi Daniel hin hilaba nga panapton nga mapula ngan pagkwentasan hiya hin bulawan nga kwentas hin kadungganan. Ngan ginhimo hiya nga ikatulo hin kagamhanan didto han ginhadian."
                },
                "30": {
                    "verse_nr": "30",
                    "verse": "Hito ngahaw nga gab-i ginpatay hi Belsasar nga hadi han Babilonia"
                },
                "31": {
                    "verse_nr": "31",
                    "verse": "ngan an hadianon nga gahom gin-agaw ni Dario nga Mediahanon, nga 62 na an panuigon."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Naglarang hi Dario hin pagtudlok hin 120 nga mga gobernador nga magkakapot hin katungdanan ha bug-os niya nga ginhadian."
                },
                "2": {
                    "verse_nr": "2",
                    "verse": "Labot hini, iya ginpili hi Daniel ngan hin duha pa ka tawo nga magbabantay han mga gobernador ngan maninimangno han kanan hadi mga hiagi."
                },
                "3": {
                    "verse_nr": "3",
                    "verse": "Waray pag-iha nagpakita hi Daniel nga mauruupay hiya magbuhat kay han iba nga mga magbarantay o mga gobernador. Tungod nga labaw gud an iya kamaupay, naghunahuna an hadi hin paghimo ha iya nga tinaporan han bug-os nga ginhadian."
                },
                "4": {
                    "verse_nr": "4",
                    "verse": "Niyan nagtinguha an iba nga mga magbarantay ngan mga gobernador hin pagpangita hin sayop dida han pagdumara ni Daniel han empiryo, kundi waray gud hira makaagi, kay katataporan man hi Daniel ngan waray gud hiya magbuhat hin bisan ano nga sayop o diri tangkod nga paagi."
                },
                "5": {
                    "verse_nr": "5",
                    "verse": "Naggipasiringsiring hira, \u201cWaray kita hin-aagian nga bisan ano nga sayop hin pagsumbong kan Daniel labot hin butang mahitungod han iya tuluohan.\u201d"
                },
                "6": {
                    "verse_nr": "6",
                    "verse": "Sanglit nakigkita hira han hadi ngan nagsiring, \u201cHadi Dario, mabuhi ka unta ha kadayonan!"
                },
                "7": {
                    "verse_nr": "7",
                    "verse": "Kami ngatanan nga mga pangulo han imo ginhadian\u2014an mga tinaporan han mga bungto, mga gobernador han mga lalawigan, mga heneral han kasondalohan, ngan iba pa nga mga opisyal\u2014nagkauruyon nga kinahanglan magpagawas ka hin sugo, Harangdon nga Hadi, ngan kinahanglan pagtumanon ini han mga tawo. Pagsugo nga sulod hin 30 ka adlaw waray gud tutugotan hin pag-ampo hin bisan hin-o nga diyos ug tawo labot ha imo, Harangdon nga Hadi! An diri magtuman hini nga sugo, ilalabog ngadto hin usa nga luong hin mga liyon."
                },
                "8": {
                    "verse_nr": "8",
                    "verse": "Sanglit ipagawas ini nga sugo, Harangdon nga Hadi, ngan pirmahi ini, ngan ipatutuman ini sugad nga usa nga balaod han mga Mediahanon ngan mga Persiahanon ngan diri gud ini maliliwat.\u201d"
                },
                "9": {
                    "verse_nr": "9",
                    "verse": "Sanglit ginpirmahan ni Hadi Dario an sugo."
                },
                "10": {
                    "verse_nr": "10",
                    "verse": "Han paghibaro ni Daniel nga ginpirmahan na an sugo, inmoli hiya. Didto hin usa nga igbaw nga kwarto han iya balay may mga bintana nga naatubang ngadto ha Jerusalem. Didto, sugad han iya nababatasan, linmuhod hiya didto han binuksan nga bintana ngan nag-ampo nakakatulo ngadto ha Dyos ha kada adlaw."
                },
                "11": {
                    "verse_nr": "11",
                    "verse": "Han pakakita han mga kaaway ni Daniel nga nag-aampo hiya ngadto ha Dyos"
                },
                "12": {
                    "verse_nr": "12",
                    "verse": "nagburunyog hira ngatanan ngadto han hadi hin pagsumbong kan Daniel. Nagsiring hira, \u201cHarangdon nga Hadi, nagpirma ka hin sugo nga sulod han 30 ka adlaw, an bisan hin-o nga mag-ampo hin bisan hin-o nga diyos ug tawo labot ha imo, ilalabog ngadto hin usa nga luong hin mga liyon.\u201d\nBinmaton an hadi, \u201cOo, masigpit ito nga sugo nga diri maliliwat nga balaod han mga Mediahanon ngan mga Persiahanon.\u201d"
                },
                "13": {
                    "verse_nr": "13",
                    "verse": "Niyan ginsiring nira an hadi, \u201cHi Daniel nga usa han mga bihag nga tikang ha Juda, diri nagtatahod ha imo, Harangdon nga Hadi, o nagsusugot han sugo nga imo ginpagawas. Pirme nag-aampo hiya nakakatulo ha kada adlaw.\u201d"
                },
                "14": {
                    "verse_nr": "14",
                    "verse": "Han pakabati hini han hadi, naguol hiya hin duro ngan gintalinguha niya tubtob han katunod han adlaw hin pamiling hin paagi hin pagtalwas kan Daniel."
                },
                "15": {
                    "verse_nr": "15",
                    "verse": "Niyan binmalik an mga tawo ngadto han hadi ngan nagsiring ha iya, \u201cMaaram ka, Harangdon nga Hadi, nga sumala han mga balaod han mga Mediahanon ngan mga Persiahanon, waray maliliwat nga sugo nga ipinapagawas han hadi.\u201d"
                },
                "16": {
                    "verse_nr": "16",
                    "verse": "Sanglit nagsugo an hadi nga kuhaon hi Daniel ngan ilabog ngadto han luong hin mga liyon. Nagsiring hiya kan Daniel, \u201cTalwason ka unta han imo Dyos nga imo dayuday gin-aalagad.\u201d"
                },
                "17": {
                    "verse_nr": "17",
                    "verse": "Iginbutang in usa nga bato ha bawbaw han ganggang han luong, ngan ginsilyohan an bato han iya kalugaringon nga hadianon nga silyo ngan han silyo han dumagko nga mga tawo, basi waray makatalwas kan Daniel."
                },
                "18": {
                    "verse_nr": "18",
                    "verse": "Niyan binmalik an hadi ngadto han palasyo ngan waray mahingaturog ha bug-os nga gab-i, waray kumaon, ngan waray makig-urosa hin kalipay."
                },
                "19": {
                    "verse_nr": "19",
                    "verse": "Dida han pagkamaagahon, binmangon an hadi ngan nagdagmit ngadto han luong."
                },
                "20": {
                    "verse_nr": "20",
                    "verse": "Han pag-abot niya ngadto, ginmoliat hiya ha kabaraka, \u201cDaniel nga surugoon han buhi nga Dyos! Nakatalwas ba ha imo tikang han mga liyon an Dyos nga imo dayuday gin-aalagad?\u201d"
                },
                "21": {
                    "verse_nr": "21",
                    "verse": "Binmaton hi Daniel, \u201cMabuhi ka unta ha kadayonan, Harangdon nga Hadi!"
                },
                "22": {
                    "verse_nr": "22",
                    "verse": "Ginsugo han Dyos an iya anghel hin pagsagpo han mga baba han mga liyon, basi diri ako nira pagdaoton. Ginbuhat ini han Dyos kay sayod hiya nga waray ako sala ngan waray ako makasayop ha imo, Harangdon nga Hadi.\u201d"
                },
                "23": {
                    "verse_nr": "23",
                    "verse": "Duro gud an kalipay han hadi ngan nagsugo hiya nga kuhaon hi Daniel tikang han luong. Sanglit ira ginkuha hiya ngan hinkit-an nira nga waray gud hiya maano, kay sinmarig hiya han Dyos."
                },
                "24": {
                    "verse_nr": "24",
                    "verse": "Niyan nagsugo an hadi nga pagdakpon an ngatanan nga mga tawo nga nagsumbong kan Daniel, ngan iginpalabog hira ngadto han luong hin mga liyon, upod an ira kaasaw-an ngan mga anak. Han waray pa hira aabot ngadto ha ubos, ginsalo hira han mga liyon ngan ginhunothunot hira ngan ginrumok an ngatanan nira nga mga tul-an."
                },
                "25": {
                    "verse_nr": "25",
                    "verse": "Niyan nagsurat hi Hadi Dario ngadto han mga tawo han ngatanan nga kanasoran ngan mga pinulongan dinhe ha tuna:\n\u201cAn kalinaw maada ha iyo!"
                },
                "26": {
                    "verse_nr": "26",
                    "verse": "Nagsusugo ako nga ha bug-os ko nga ginhadian kinahanglan mahadlok ngan magtahod an ngatanan han Dyos ni Daniel.\n\u201cBuhi hiya nga Dyos,\nngan maghahadi hiya ha kadayonan.\nDiri gud mabubungkag an iya ginhadian,\nngan diri gud matatapos an iya gahom."
                },
                "27": {
                    "verse_nr": "27",
                    "verse": "Nagtatalwas ngan nagbabawi hiya;\nnagbubuhat hiya hin mga urosahon ngan mga milagro\ndidto ha langit ngan dinhe ha tuna.\nGintalwas niya ha kamatayon hi Daniel tikang han mga liyon.\u201d"
                },
                "28": {
                    "verse_nr": "28",
                    "verse": "Nagmainuswagon hi Daniel dida han panahon han paghadi ni Dario ngan han paghadi ni Ciro nga Persiahanon."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Dida han syahan nga tuig nga paghadi ni Belsasar han Babilonia, nag-inop ako ngan hinkit-an ko in usa nga panan-awon ha gab-i. Iginsurat ko an inop ngan amo ini an susumaton"
                },
                "2": {
                    "verse_nr": "2",
                    "verse": "han akon hinkit-an hito nga gab-i:\nNakita ko nga an kalalawdan ginpupurupuspos han upat nga kahanginan."
                },
                "3": {
                    "verse_nr": "3",
                    "verse": "Inmulbo in upat nga dagko nga mga mananap tikang han kalalawdan, nga an kada usa lain han iba."
                },
                "4": {
                    "verse_nr": "4",
                    "verse": "An syahan sugad hin liyon pagkit-on, kundi may-ada mga pako nga sugad hin kanan agila. Nakita ko nga napunggot an mga pako hini. Gin-alsa an mananap ngan ginpatukdaw sugad hin tawo. Niyan gintagan ini hin hunahuna hin tawo."
                },
                "5": {
                    "verse_nr": "5",
                    "verse": "An ikaduha nga mananap sugad hin uso pagkit-on nga natukdaw ha iya mangorhe nga mga tiil. Nagbabanga ini hin tulo nga mga gusok, ngan ginsiring ini hin usa nga tingog, \u201cHala, pagpatakas hinpagkaon hin karne!\u201d"
                },
                "6": {
                    "verse_nr": "6",
                    "verse": "Kahuman hini nakita ko liwat in lain nga mananap. Sugad ini hin leyopardo pagkit-on, kundi may upat nga mga pako dida han iya bungkog, nga sugad han mga pako hin tamsi, ngan may niya upat nga mga ulo. Gintagan ini hiya hin gahom."
                },
                "7": {
                    "verse_nr": "7",
                    "verse": "Han pagpapas hini, nakita ko liwat in ikaupat nga mananap. Makusog, makalilisang, ngan makaharadlok ini. Ginrumok hini pinaagi han iya dagko nga mga ngipon nga puthaw an mga nadaog niya ngan iya pa hira gintamaktamakan. Lain gud ini han iba nga mga mananap; may-ada ini napulo nga mga sungay."
                },
                "8": {
                    "verse_nr": "8",
                    "verse": "Samtang nakita ako han mga sungay, inmulbo in usa nga gutiay nga sungay dida han iba nga mga sungay. Tungod han iya pag-ulbo nagabot in tulo han mga sungay nga nakada na ngadaan. Ini nga sungay may-ada mga mata hin tawo ngan hin baba nga naparayaw hin paghinambog."
                },
                "9": {
                    "verse_nr": "9",
                    "verse": "Samtang nagkikinita ako, iginpahimutang in mga trono. Linmingkod dida han usa han mga trono an Usa nga Daan Buhi tikang pa ha tinikangan. An iya panapton nabusag sugad hin gapas ngan an iya buhok lubos kabusag sugad hin barahibo hin karnero. Naglalahinggab hin kalayo an iya trono nga natungtong dida hin naglalaga nga mga kaliding"
                },
                "10": {
                    "verse_nr": "10",
                    "verse": "ngan nag-aawas tikang han trono in usa nga sapa hin kalayo. Nakadto in yinukotyukot nga mga tawo nga nag-alagad ha iya ngan naninindog ha atubangan niya in makalilisang kadamo nga mga tawo. Nagtikang an paghukom ngan ginbuklad an mga basahan."
                },
                "11": {
                    "verse_nr": "11",
                    "verse": "Samtang nagkikinita ako, hinbatian ko pa an gutiay nga sungay nga naghihinambog ngan naparayaw. Waray kaiha, ginpatay an ikaupat nga mananap ngan iginlabog an lawas hini ngadto han kalayo ngan naugtang ini."
                },
                "12": {
                    "verse_nr": "12",
                    "verse": "Ginkuhaan han ira gahom an iba nga mga mananap, kundi gintugotan hira nga mabuhi pa hira sulod hin inigoan nga panahon."
                },
                "13": {
                    "verse_nr": "13",
                    "verse": "Dida hini nga panan-awon ha gab-i, may-ada usa nga sugad hin tawo pagkit-on. Nagtitipakanhi hiya ha akon, ngan napuputos hiya hin mga dampog. Kinmadto hiya han Usa nga Daan Buhi tikang pa ha tinikangan ngan iginpakilala hiya."
                },
                "14": {
                    "verse_nr": "14",
                    "verse": "Gintagan hiya hin pagburot-on, kadungganan, ngan hadianon nga gahom, basi makag-alagad ha iya an katawhan han ngatanan nga kanasoran ngan mga pinulongan. Magpapadayon hin waray kataposan an iya pagburot-an ngan diri gud matatapos an iya ginhadian."
                },
                "15": {
                    "verse_nr": "15",
                    "verse": "Nakapahadlok ha akon an mga panan-awon nga akon hinkit-an nakahatag ha akon hin kahadlok ug kabaraka."
                },
                "16": {
                    "verse_nr": "16",
                    "verse": "Gindaop ko an usa hadton mga natindog didto, ngan ginhangyo ko nga igsaysay niya ini ngatanan. Sanglit iginsumat niya ha akon an kahulogan."
                },
                "17": {
                    "verse_nr": "17",
                    "verse": "Nagsiring hiya, \u201cIni nga upat nga dagko nga mga mananap amo an upat nga mga ginhadian nga napakita dinhe ha tuna."
                },
                "18": {
                    "verse_nr": "18",
                    "verse": "Kundi makarawat hin hadianon nga gahom an katawhan han Gilalabawi nga Dyos ngan titipigan ini nira ha dayon nga katuigan.\u201d"
                },
                "19": {
                    "verse_nr": "19",
                    "verse": "Niyan karuyag ko nga mahibaro pa ako mahitungod han ikaupat nga mananap nga diri sugad han iba\u2014an makangingirhat nga mananap nga nagdugmok han iya mga nadaog pinaagi han bronse nga mga kulo ngan puthaw nga mga ngipon hini ngan kahuman gintamaktamakan niya."
                },
                "20": {
                    "verse_nr": "20",
                    "verse": "Ngan karuyag ko pa mahibaro mahitungod han napulo nga mga sungay dida han ulo hini ngan han sungay nga inmulbo ngan nakagabot han tulo nga mga sungay. May-ada ini nga sungay mga mata ngan hin baba nga naparayaw hin paghinambog. Labaw ini han iba hin kamakangingirhat."
                },
                "21": {
                    "verse_nr": "21",
                    "verse": "Samtang nagkikinita ako, nakig-away han katawhan han Dyos ito nga sungay ngan gindaog hira."
                },
                "22": {
                    "verse_nr": "22",
                    "verse": "Niyan inmabot an usa nga daan buhi tikang pa ha tinikangan ngan naghukom hiya dapig han katawhan han Gilalabawi nga Dyos. Inmabot na an panahon nga makarawat an katawhan han Dyos hin hadianon nga gahom."
                },
                "23": {
                    "verse_nr": "23",
                    "verse": "Amo ini an pagsaysay nga iginhatag ha akon: \u201cAn ikaupat nga mananap amo an ikaupat nga ginhadian nga makikita dinhe ha tuna ngan lain ini han iba nga mga ginhadian. Dudugmokon hini ngan pagtatamaktamakan an bug-os nga tuna."
                },
                "24": {
                    "verse_nr": "24",
                    "verse": "An napulo nga mga sungay amo an napulo nga kahadian nga maghahadi hito nga ginhadian. Niyan mapakita in lain nga hadi; iba hiya hin duro han una nga mga hadi, ngan pupukanon niya an tulo nga mga hadi."
                },
                "25": {
                    "verse_nr": "25",
                    "verse": "Magyayakan hiya kontra han Gilalabawi nga Dyos ngan pagraraogdaogon niya an katawhan han Dyos. Tatalinguhaon niya hin pagliwan han mga balaod han ira tuluohan ngan mga pyesta, ngan maiilarom han iya gahom an katawhan han Dyos sulod hin tulo ug tunga ka tuig."
                },
                "26": {
                    "verse_nr": "26",
                    "verse": "Niyan ihahatag an paghukom han langitnon nga hukmanan. Kukuhaon an iya gahom, ngan pupuohon hiya."
                },
                "27": {
                    "verse_nr": "27",
                    "verse": "Ighahatag ngadto han katawhan han Gilalabawi nga Dyos an kusog ngan pagkagamhanan han ngatanan nga mga ginhadian dinhe ha tuna. Diri gud matatapos an ira hadianon nga gahom, ngan mag-aalagad ngan magsusugot ha ira an ngatanan nga mga punoan dinhe ha tuna.\u201d"
                },
                "28": {
                    "verse_nr": "28",
                    "verse": "Amo ini an kataposan han susumaton. Tungod hin dako nga akon kahadlok ginduas ako, kundi ginhilom ko la an ngatanan."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Dida han ikatulo ka tuig nga paghadi ni Belsasar, hinkit-an ko in ikaduha nga panan-awon."
                },
                "2": {
                    "verse_nr": "2",
                    "verse": "Dida han panan-awon tigda la nga hinsabtan ko nga nakadto na ako han pinaderan nga syudad han Susa, didto han lalawigan han Elam. Natindog ako ha ligid han Salog Ulai"
                },
                "3": {
                    "verse_nr": "3",
                    "verse": "ngan didto ha ligid han salog hinkit-an ko in usa nga lalaki nga karnero nga may duduha nga higlaba nga mga sungay, nga hiruhilaba ngan barubag-o pa an usa hini nga mga sungay."
                },
                "4": {
                    "verse_nr": "4",
                    "verse": "Ginkinitaan ko an lalaki nga karnero nga nagsusungay tipakatundan, tipaamihanan, ngan tipatimogan. Waray mananap nga nakakapugong ha iya o nakakalikay han iya gahom. Ginbuhat niya an iya karuyag ngan pinmarayaw hiya han iya kalugaringon."
                },
                "5": {
                    "verse_nr": "5",
                    "verse": "Han ginpapainoino ko kon ano an kahulogan hini, inmabot in kanding nga lalaki nga nagdadagmit tikang ha katundan, nga duro hin kamalaksi nga natukal ha tuna an iya mga tiil. May-ada niya usa nga dako nga sungay ha butnga han iya mga mata."
                },
                "6": {
                    "verse_nr": "6",
                    "verse": "Nagtipakadto hiya han lalaki nga karnero nga hinkit-an ko nga natindog ha ligid han salog, ngan dinasmagan ini niya han bug-os niya nga kusog."
                },
                "7": {
                    "verse_nr": "7",
                    "verse": "Ginkinitaan ko hiya nga iya sinusulong an lalaki nga karnero. Duro gud an iya kasina nga iya ginbanggaan an lalaki nga karnero ngan ginbari an duha nga mga sungay hini. Waray kusog hin pag-ato an lalaki nga karnero. Nahilabog hiya ngadto han tuna ngan gintamaktamakan, ngan waray gud may nakabulig ha iya."
                },
                "8": {
                    "verse_nr": "8",
                    "verse": "Dinmugang an kanding hin pagparayaw, kundi han gamhanan na gud hiya, nabari an iya sungay. Liwan hini nga sungay inmulbo in upat nga dagko nga mga sungay nga naatubang han upat nga mga hangin."
                },
                "9": {
                    "verse_nr": "9",
                    "verse": "Tikang han usa hini nga upat nga mga sungay, tinmurok in usa nga gutiay nga sungay kanay gahom nagtipakadto ha timogan ngan ha sinirangan, ngan tipakadto han Ginsaad nga Tuna."
                },
                "10": {
                    "verse_nr": "10",
                    "verse": "Nagmakusog ini hin pagsulong han kagamhanan han langit, han kabiton-an ngahaw, ngan iginlabog hini ngadto han tuna in pipira han mga bitoon ngan gintamaktamakan ini niya."
                },
                "11": {
                    "verse_nr": "11",
                    "verse": "Inatohan ngani hini an Prinsipe han langitnon nga kasondalohan, ginpahunong an ikinaadlaw nga mga halad nga tinubod ngadto han Prinsipe, ngan ginruba an Templo."
                },
                "12": {
                    "verse_nr": "12",
                    "verse": "Nagpakasala didto an mga tawo, ngan waray lugod maghalad han angay nga ikinaadlaw nga mga halad nga tinubod, ngan iginsalikway nira an matuod nga tuluohan. Nagmainuswagon an sungay ha ngatanan nga iya ginbuhat."
                },
                "13": {
                    "verse_nr": "13",
                    "verse": "Niyan hinbatian ko in usa nga anghel nga napakiana hin lain nga anghel, \u201cTubtob san-o an pagpadayon hini nga mga butang nga hinkit-an dida han panan-awon? Tubtob san-o an pagsaliwan hin makaharadlok nga sala han ikinaadlaw nga mga halad nga tinubod? Tubtob san-o an pagtinamaktamaki han kagamhanan han langit ngan han Templo?\u201d"
                },
                "14": {
                    "verse_nr": "14",
                    "verse": "Hinbatian ko nga binmaton an lain nga anghel, \u201cMagpapadayon ini sulod hin 1,150 ka adlaw, diin diri na ighahalad an ikinagab-i ngan ikinaaga nga mga halad nga tinubod. Katapos hini pagpapahiulion an Templo.\u201d"
                },
                "15": {
                    "verse_nr": "15",
                    "verse": "Nagtitinguha ako hin pagsabot han kahulogan han panan-awon, nga tigda la nga may tinmindog ha akon atubangan."
                },
                "16": {
                    "verse_nr": "16",
                    "verse": "Hinbatian ko in usa nga tingog tikang ha igbaw han Salog han Ulai, \u201cGabriel, igsaysay ha iya an kahulogan han iya hinkit-an.\u201d"
                },
                "17": {
                    "verse_nr": "17",
                    "verse": "Inmabot hi Gabriel ngan tinmindog tupad ha akon, ngan nahadlok ako hin duro nga natumba ako ha tuna.\nNagsiring hiya ha akon, \u201cAnak hin tawo, sabota an kahulogan. An panan-awon may labot han kataposan han kalibutan.\u201d"
                },
                "18": {
                    "verse_nr": "18",
                    "verse": "Han nagyayakan hiya natumba ako ha tuna, nga nawad-an ako hin sarabotan. Kundi kinaptan ako niya, ginpatindog ako"
                },
                "19": {
                    "verse_nr": "19",
                    "verse": "ngan nagsiring, \u201cIginpapakita ko ha imo an dadangatan tungod han kasina han Dyos. An panan-awon naghihinabe mahitungod han kataposan han panahon."
                },
                "20": {
                    "verse_nr": "20",
                    "verse": "\u201cAn lalaki nga karnero nga imo hinkit-an, nga may-ada duha nga mga sungay, natindog han mga ginhadian han Media ug Persia."
                },
                "21": {
                    "verse_nr": "21",
                    "verse": "Natindog han ginhadian han Grecia an kanding nga lalaki, ngan an dako nga sungay nga nabubutnga han iya mga mata amo an syahan nga hadi."
                },
                "22": {
                    "verse_nr": "22",
                    "verse": "An upat nga mga sungay nga inmulbo han kabari han syahan nga sungay, natindog han upat nga mga ginhadian nga magkakabahinbahin tikang hito nga nasod ngan diri masusugad kamakusog han syahan nga ginhadian."
                },
                "23": {
                    "verse_nr": "23",
                    "verse": "\u201cKon hirani na an kataposan hito nga mga ginhadian, ngan nagmaraot na gud hira nga kinahanglan na hira pagkastigohon, magkakamay-ada hadi nga matig-a an ulo, mapintas, ngan malimbong."
                },
                "24": {
                    "verse_nr": "24",
                    "verse": "Magmamakusog hiya\u2014kundi diri pinaagi han iya kalugaringon nga gahom. Makalilisang an iya pagbubuhaton hin pagbungkag, ngan magmamainuswagon hiya ha ngatanan nga iya pagbubuhaton. Pagbubungkagon niya in gamhanan nga mga tawo ngan an kalugaringon nga katawhan han Dyos."
                },
                "25": {
                    "verse_nr": "25",
                    "verse": "Tungod nga malimbong hiya, magmamainuswagon hiya dida han iya malimbongon nga paagi. Maparayaw hiya ngan pagpupuohon niya hin tigda in damo nga mga tawo. Iya pa ngani aatohan an Labi Kagamhanan nga Hadi han ngatanan, kundi papatayon liwat hiya nga diri gagamitan hin bisan ano nga gahom hin tawo."
                },
                "26": {
                    "verse_nr": "26",
                    "verse": "Matutuman ini nga panan-awon mahitungod han ikinagab-i ngan ikinaaga nga mga halad nga tinubod nga iginsaysay ha imo. Kundi tagoa la ini yana, kay maiha pa man ini atuman.\u201d"
                },
                "27": {
                    "verse_nr": "27",
                    "verse": "Naguol ngan nasakit ako sulod hin pira ka adlaw. Niyan binmuhat ako ngan binmalik ngadto han buruhaton nga iginhatag ha akon han hadi, kundi nagupong ako han panan-awon ngan waray gud ako makasabot hini."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Naghadi han ginhadian han Babilonia hi Dario nga Mediahanon, nga anak ni Asuero."
                },
                "2": {
                    "verse_nr": "2",
                    "verse": "Dida han syahan nga tuig han iya paghadi, nag-aram ako han baraan nga kasuratan ngan namalandong ako mahitungod han 70 ka tuig nga magpapabilin hin kagun-ob an Jerusalem sumala han iginsumat han GINOO ngadto kan manaragna Jeremias."
                },
                "3": {
                    "verse_nr": "3",
                    "verse": "Ngan nag-ampo ako hin kinasingkasing ngadto han Ginoo nga Dyos nga nakimalooy ako ha iya, nga nagpuasa ako, nagbado hin sako, ngan naglingkod ako dida hin mga agbon."
                },
                "4": {
                    "verse_nr": "4",
                    "verse": "Nag-ampo ako ngadto han GINOO nga akon Dyos ngan iginkompisal ko an mga sala han akon katawhan.\nNagsiring ako, \u201cO Ginoo nga Dyos, gamhanan ka nga Dyos ngan nagpapasidungog kami ha imo. Matinumanon ka han imo ginsaaran ngan nagpapakita ka hin dayuday nga paghigugma ngadto hadton mga nahigugma ha imo ngan nagbubuhat han imo sugo."
                },
                "5": {
                    "verse_nr": "5",
                    "verse": "\u201cNakasala kami, nagin maraot kami, ngan nagbuhat kami hin kasaypanan. Iginsalikway namon an imo iginsugo ha amon ngan tinalikdan namon an iginpakita mo ha amon nga matadong."
                },
                "6": {
                    "verse_nr": "6",
                    "verse": "Waray kami mamati han imo mga surugoon nga mga manaragna nga nagyakan ha imo ngaran ngadto han amon kahadian, amon mga punoan, amon kaapoy-apoyan, ngan amon bug-os nga nasod."
                },
                "7": {
                    "verse_nr": "7",
                    "verse": "Dayuday ka, Ginoo, nagbubuhat han matadong, kundi dayuday namon ginpapakaalohan an amon kalugaringon. Matuod ini nga ginbuhat ini namon ngatanan nga nag-uokoy didto ha Juda ngan didto ha Jerusalem ngan han ngatanan nga mga Israelita nga imo ginpasarang didto han mga nasod nga higrani ngan higrayo, kay waray hira magmatinumanon ha imo."
                },
                "8": {
                    "verse_nr": "8",
                    "verse": "Nakasala ha imo, O Ginoo, makaarawod an ginbuhat han amon kahadian, amon mga punoan, ngan amon kaapoy-apoyan."
                },
                "9": {
                    "verse_nr": "9",
                    "verse": "Maloloy-on ngan mapinasayloon ka bisan kon sinmupil kami ha imo."
                },
                "10": {
                    "verse_nr": "10",
                    "verse": "Waray kami mamati ha imo, O GINOO nga amon Dyos, han pagsidnga mo ha amon nga mag-ukoy kami hin kinabuhi subay han mga balaod nga iginhatag mo ha amon pinaagi han imo mga surugoon nga mga manaragna."
                },
                "11": {
                    "verse_nr": "11",
                    "verse": "Ginsupak han bug-os nga Israel an imo mga balaod ngan dinmiri hin pamati han imo mga pulong. Nakasala kami ha imo, sanglit gindad-an mo kami han mga panhimaraot nga nahisurat dida han Balaod ni Moises nga imo surugoon."
                },
                "12": {
                    "verse_nr": "12",
                    "verse": "Gintuman mo an imo iginsiring ha amon ngan ha amon mga punoan. Ginkastigo mo an Jerusalem hin labaw kamasigpit kay han bisan ano nga syudad dinhe ha tuna"
                },
                "13": {
                    "verse_nr": "13",
                    "verse": "ngan iginhatag mo ha amon an ngatanan nga kastigo nga iginsaysay dida han Balaod ni Moises. Kundi bisan yana, O GINOO nga amon Dyos, waray kami magtalinguha hin pagpahalipay ha imo pinaagi hin pagbaya han amon mga sala o pagsunod han imo kamatuoran."
                },
                "14": {
                    "verse_nr": "14",
                    "verse": "Andam ka na hin pagkastigo ha amon, O GINOO nga amon Dyos, ngan ginbuhat mo ini kay dayuday ka nagbubuhat han matadong, ngan waray kami mamati ha imo."
                },
                "15": {
                    "verse_nr": "15",
                    "verse": "\u201cO Ginoo nga amon Dyos, iginpakita mo an imo gahom pinaagi han pagpagawas mo han imo katawhan tikang han Ehipto, ngan hinunumdoman pa an imo gahom. Nakasala kami; nakasayop kami."
                },
                "16": {
                    "verse_nr": "16",
                    "verse": "Ginpanalipdan mo kami hadto pa nga panahon, sanglit ayaw na gad kasinahi an Jerusalem. Imo ini syudad nga imo baraan nga pungtod. Gintatamay an Jerusalem ngan an imo katawhan han ngatanan nga mga tawo han higrani nga kanasoran tungod han amon mga sala ngan han karat-an nga ginbuhat han amon kaapoy-apoyan."
                },
                "17": {
                    "verse_nr": "17",
                    "verse": "O Dyos, pamatii an akon pag-ampo ngan pakimalooy ha imo. Ipahiuli an imo Templo nga naruba; ipahiuli ini basi kumilala an ngatanan nga amo ka an Dyos."
                },
                "18": {
                    "verse_nr": "18",
                    "verse": "Pamatii kami, O Dyos; tan-awa kami ngan kitaa an amon kakurian ngan an gin-aantos han syudad nga nagdadara han imo ngaran. Nag-aampo kami ha imo kay maloloy-on ka, diri tungod nga nagbuhat kami hin matadong."
                },
                "19": {
                    "verse_nr": "19",
                    "verse": "O Ginoo, pamatii kami. O Ginoo, pasayloa kami. O Ginoo, pamatii kami ngan buhat na gud! Ayaw na paglangan basi kumilala an ngatanan nga amo ka an Dyos! Imo ini nga syudad ngan ini nga katawhan.\u201d"
                },
                "20": {
                    "verse_nr": "20",
                    "verse": "Nagpadayon ako hin pag-ampo nga nagkokompisal han akon mga sala ngan han mga sala han akon katawhan nga Israel ngan nakikimalooy han GINOO nga akon Dyos nga ipahiuli an iya baraan nga Templo."
                },
                "21": {
                    "verse_nr": "21",
                    "verse": "Samtang nag-aampo ako, inmabot hi Gabriel nga akon hinkit-an didto han akon una nga panan-awon, nga nalupad tipaubos ngadto han dapit han akon hinmumutangan. Takna adto hin paghalad han ikinagab-i nga halad nga tinubod."
                },
                "22": {
                    "verse_nr": "22",
                    "verse": "Nagsiring hiya, \u201cDaniel, kinmanhi ako hin pagbulig ha imo nga makasabot ka han panagna."
                },
                "23": {
                    "verse_nr": "23",
                    "verse": "Han pagtikang mo hin pakimalooy han Dyos, pinamatian ka niya. Hinihigugma ka niya sanglit kinmanhi ako hin pagsumat ha imo han baton. Sanglit pamati hin maupay samtang igsasaysay ko an panan-awon."
                },
                "24": {
                    "verse_nr": "24",
                    "verse": "\u201cPito ka tag 70 ka tuig an kaiha han panahon nga igintalaan han Dyos hin pagtalwas han iyo katawhan ngan han iyo baraan nga syudad tikang han sala ug karat-an. Pasasayloon an sala ngan pagtitindogon an waray kataposan nga katadongan, basi matuman an panan-awon ngan an panagna, ngan ighahalad na liwat an baraan nga Templo."
                },
                "25": {
                    "verse_nr": "25",
                    "verse": "Tigamni ngan sabta ini: tikang han paghataga han sugo hin pagtindog hin utro han Jerusalem ngada han pag-abot han pangulo nga pinili han Dyos, malabay in pito ka tag pito ka tuig. Pagtitindogon hin utro an Jerusalem nga may kakalsadahan ngan magrig-on nga mga panalipdanan, ngan matindog ini sulod hin pito ka tag 62 ka tuig, kundi magigin panahon ini hin kasamokan."
                },
                "26": {
                    "verse_nr": "26",
                    "verse": "Ngan dida han katapos hito nga panahon papatayon hin diri matadong an pangulo nga pinili han Dyos. Pagbubungkagon an syudad ngan an Templo han masulong nga kasondalohan hin usa nga gamhanan nga punoan. Maabot an kataposan sugad hin baha nga nagdadara han araway ug kabungkagan nga igin-andam han Dyos."
                },
                "27": {
                    "verse_nr": "27",
                    "verse": "Magkakamay-ada marig-on nga ginkatangdoan ito nga punoan ngan hin damo nga katawhan sulod hin pito ka tuig, ngan kon lumabay na an katunga hini nga panahon, tataposon niya an mga halad nga tinubod ngan mga halad. Ibubutang an Makaharadlok nga Taran-awon didto han gihihitaasi nga dapit han Templo ngan magpapabilin ini didto tubtob nga an nagbutang hini abotan han kataposan nga gin-andam han Dyos para ha iya.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Dida han ikatulo ka tuig nga paghadi ni Ciro han Persia, iginpadayag in usa nga mensahe ngadto kan Daniel nga ginngaranan liwat kan Beltsasar. Matuod an mensahe kundi makuri hin duro masabot. Iginsaysay ini ha iya dida hin usa nga panan-awon."
                },
                "2": {
                    "verse_nr": "2",
                    "verse": "Dida hito nga panahon nagmasulob-on ako sulod hin tulo ka simana."
                },
                "3": {
                    "verse_nr": "3",
                    "verse": "Waray ako kumaon hin marasa nga pagkaon o hin bisan ano nga karne, waray uminom hin bino o maghiso hin lana ngan magsudlay han akon buhok ngada han katapos han tulo ka simana."
                },
                "4": {
                    "verse_nr": "4",
                    "verse": "Dida han ika 24 ka adlaw han syahan nga bulan han tuig, natindog ako dida han pangpang han dako nga Salog Tigris."
                },
                "5": {
                    "verse_nr": "5",
                    "verse": "Hinmangad ako ngan hinkit-an ko in tawo nga nakakasul-ot hin lino nga panapton ngan hin bakos hin puraw nga bulawan."
                },
                "6": {
                    "verse_nr": "6",
                    "verse": "Masilaw an iya lawas sugad hin usa nga alahas. Sugad hin kikidlat an kamapawa han iya nawong, ngan an iya mga mata naglalaga nga kalayo. An iya mga butkon ngan mga bitiis masilaw sugad hin pinainggat nga bronse, ngan an iya tingog sugad han aringasa hin damo nga mga tawo."
                },
                "7": {
                    "verse_nr": "7",
                    "verse": "Ako la an nakakita han panan-awon. Waray makakita hin bisan ano an mga tawo nga akon kaupod, kundi nahadlok hira hin duro ngan nagdadlagan hira ngan nanago."
                },
                "8": {
                    "verse_nr": "8",
                    "verse": "Ira ako ginbayaan nga nag-usaan, samtang nagkikinita pa ako hini nga urosahon nga panan-awon. Nawarayan ako hin kusog ngan nabalhin gud an akon nawong nga waray na gud makakakilala ha akon."
                },
                "9": {
                    "verse_nr": "9",
                    "verse": "Han paghibatii ko han iya tingog, natumba ako ha tuna ngan nawad-an ako hin sarabotan, ngan nakukulob ako ha tuna."
                },
                "10": {
                    "verse_nr": "10",
                    "verse": "Niyan kinaptan ako hin usa nga kamot ngan gin-alsa ako ha akon mga kamot ngan mga tuhod, nga nangungurog pa ngani ako."
                },
                "11": {
                    "verse_nr": "11",
                    "verse": "Nagsiring ha akon an anghel, \u201cDaniel, hinihigugma ka han Dyos. Tindog ngan pamatii hin maupay an akon igsisiring ha imo. Ginsugo ako nganhi ha imo.\u201d Han pagsiring niya hini, tinmindog ako nga nangungurog pa."
                },
                "12": {
                    "verse_nr": "12",
                    "verse": "Niyan nagsiring hiya, \u201cDaniel, ayaw kahadlok. Pinamatian han Dyos an imo mga pag-ampo tikang pa han syahan nga adlaw han imo pakahunahuna hin pagpaubos basi makasabot ka han panan-awon. Kinmanhi ako sugad nga baton han imo pag-ampo."
                },
                "13": {
                    "verse_nr": "13",
                    "verse": "Inatohan ako han anghel nga puno han ginhadian han Persia sulod hin 21 ka adlaw. Niyan inmabot hi Miguel nga usa han labaw nga mga anghel hin pagbulig ha akon, kay ginbayaan ako nga nag-uusaan didto ha Persia."
                },
                "14": {
                    "verse_nr": "14",
                    "verse": "Kinmanhi ako hin pagpasabot ha imo han mahinanabo han imo mga tawo ha tiarabot nga panahon. Panan-awon ini hiunong han tiarabot nga panahon.\u201d"
                },
                "15": {
                    "verse_nr": "15",
                    "verse": "Han kahuman niya pagyakan, tinmamod ako ha tuna nga waray ako makayakan."
                },
                "16": {
                    "verse_nr": "16",
                    "verse": "Niyan igin-unat han anghel nga sugad hin tawo pagkit-on an iya kamot ngan ginkamkam an akon mga im-im. Nagsiring ako ha iya, \u201cNakakapaluya hin duro ha akon ini nga panan-awon ngan kinakadal ako hin kahadlok."
                },
                "17": {
                    "verse_nr": "17",
                    "verse": "Sugad ako hin usa nga oripon nga natindog ha atubangan han iya agaron. Uunanhon ko hin paghimangraw ha imo? Waray ko na kusog o ginhawa nga nahisalin dinhe ha akon.\u201d"
                },
                "18": {
                    "verse_nr": "18",
                    "verse": "Iya na liwat ako kinaptan ngan nakapadasig ini ha akon."
                },
                "19": {
                    "verse_nr": "19",
                    "verse": "Nagsiring hiya, \u201cHinihigugma ka han Dyos, sanglit pagmakusog ngan ayaw kahadlok.\u201d\nHan pakasiring niya hini, inabat ko nga nahibalik an akon kusog ngan sinmiring ako, \u201cSumati ako han imo igyayakan, kay nakahatag ka ha akon hin kadasig.\u201d"
                },
                "20": {
                    "verse_nr": "20",
                    "verse": "Nagsiring hiya, \u201cMaaram ka ba kon kay ano nga kinmanhi ako ha imo? Pagpadayag ini ha imo han nahisurat dida han Basahan han Kamatuoran. Yana kinahanglan bumalik ako ngan awayon ko an anghel nga magbarantay han Persia. Katapos hito mapakita an anghel nga magbarantay han Grecia. Waray iba nga mabulig ha akon labot kan Miguel nga anghel nga magbarantay han Israel."
                },
                "21": {
                    "verse_nr": "21",
                    "verse": "Nagsiring hiya, \u201cMaaram ka ba kon kay ano nga kinmanhi ako ha imo? Pagpadayag ini ha imo han nahisurat dida han Basahan han Kamatuoran. Yana kinahanglan bumalik ako ngan awayon ko an anghel nga magbarantay han Persia. Katapos hito mapakita an anghel nga magbarantay han Grecia. Waray iba nga mabulig ha akon labot kan Miguel nga anghel nga magbarantay han Israel."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Hiya an may katungod hin pagbulig ngan pagpanalipod ha akon."
                },
                "2": {
                    "verse_nr": "2",
                    "verse": "Ngan matuod an akon igsisiring ha imo yana.\u201d\nNagsiring an anghel, \u201cTulo pa nga mga hadi an maghahadi han Persia, nga susundan hin ikaupat nga malabaw pa hin kariko kay han ngatanan ha ira. Ngan kon magamhanan ngan mariko na gud hiya, aayaton niya an ginhadian han Grecia."
                },
                "3": {
                    "verse_nr": "3",
                    "verse": "\u201cNiyan mapakita in usa nga gamhanan nga hadi. Maghahadi hiya hin usa nga hiluag nga ginhadian ngan pagbubuhaton niya an iya karuyag."
                },
                "4": {
                    "verse_nr": "4",
                    "verse": "Kundi dida ha pungkay han iya gahom, mabubungkag an iya ginhadian ngan mauupat ka bahin ini. Masaliwan ha iya in kahadian nga diri niya tulin, kundi diri gud ini hira gamhanan sugad ha iya."
                },
                "5": {
                    "verse_nr": "5",
                    "verse": "\u201cMagmamakusog an hadi han Ehipto. Kundi magmamakurukusog kay ha iya in usa han iya mga heneral ngan maghahadi hiya hin usa nga darudako nga ginhadian."
                },
                "6": {
                    "verse_nr": "6",
                    "verse": "Katapos hin pira ka tuig an hadi han Ehipto makikigsabot han hadi han Siria ngan ihahatag an iya anak nga babaye hin pagpaasawa ha iya. Kundi diri mag-iiha ini nga ginkasabotan, ngan pamamatayon ngatanan an gin-asawa nga anak nga babaye, an iya bana, an iya anak, ngan an mga surugoon nga inmupod ha iya."
                },
                "7": {
                    "verse_nr": "7",
                    "verse": "Diri maiha katapos hini mahihimo nga hadi in usa han iya mga kaurupdan. Susulongon niya an kasondalohan han hadi han Siria, susudlon an ira pinadig-on nga mga kota, ngan mabibihag hira."
                },
                "8": {
                    "verse_nr": "8",
                    "verse": "Ibabalik niya ngadto ha Ehipto an mga ladawan han ira kadiyosan ngan an mga higamit nga bulawan ug salapi nga iginhalad para hito nga kadiyosan. Katapos hin pira ka tuig nga kalinaw"
                },
                "9": {
                    "verse_nr": "9",
                    "verse": "an hadi han Siria masulong han Ehipto, kundi mapipirit hiya hin pagbalik ngadto han iya kalugaringon nga tuna."
                },
                "10": {
                    "verse_nr": "10",
                    "verse": "\u201cMag-aandam hin pakig-away an mga anak nga kalalaken-an han hadi han Siria ngan magtitirok hin damo hin duro nga kasondalohan. Masulong an usa ha ira sugad hin baha ngan susulongon in usa nga pinadig-on nga kota hin kaaway."
                },
                "11": {
                    "verse_nr": "11",
                    "verse": "Ha iya kasina an hadi han Ehipto makikiaway han hadi han Siria ngan bibihagon an iya damo nga kasondalohan."
                },
                "12": {
                    "verse_nr": "12",
                    "verse": "Maparayaw an hadi han Ehipto tungod han iya pagdarag-an ngan tungod han damo nga mga sondalo nga iya pinanmatay, kundi diri hiya magpapadayon hin pagkamadaogon."
                },
                "13": {
                    "verse_nr": "13",
                    "verse": "\u201cMauli an hadi han Siria ngan magtitirok hin darudamo pa nga kasondalohan kay han una. Ha pag-abot han angay nga panahon, mabalik hiya upod in damo ngan sangkap gud nga kasondalohan."
                },
                "14": {
                    "verse_nr": "14",
                    "verse": "Niyan damo nga mga tawo in makontra han hadi han Ehipto. Ngan masupil in magpintas nga mga tawo han imo nasod, Daniel, tungod hin panan-awon nga ira hinkit-an, kundi diri hira magdadaog."
                },
                "15": {
                    "verse_nr": "15",
                    "verse": "Sanglit masulong an hadi han Siria han pinaderan nga syudad ngan mabibihag ini nira. Diri magpapadayon hin pakig-away an mga sondalo han Ehipto. Bisan an gimamaupayi ha ira mawawaray igo nga kusog."
                },
                "16": {
                    "verse_nr": "16",
                    "verse": "Bubuhaton ha ira han nasulong nga hadi han Siria sugad han iya karuyag ngan waray gud makakapugong ha iya. Matindog hiya didto han Ginsaad nga Tuna ngan masasakop gud ini han iya gahom."
                },
                "17": {
                    "verse_nr": "17",
                    "verse": "\u201cMaglalarang an hadi han Siria hin pagsulong hin pagsakop hin katunaan, ngan magamit hiya han iya bug-os nga kasondalohan. Niyan, basi mabungkag an ginhadian han iya kaaway, makikigsabot hiya han iya kaaway ngan ihahatag hin pakig-asawa an iya anak nga babaye; kundi diri magmamainuswagon an iya larang."
                },
                "18": {
                    "verse_nr": "18",
                    "verse": "Katapos hito susulongon niya an mga nasod ha ligid han dagat ngan sasakopon niya an kadam-an hini. Kundi pipirdehon hiya hin usa nga langyaw nga pangulo ngan matatapos an iya kaparayawnon; maumban gud ngada ha iya an kaparayawnon han hadi han Siria."
                },
                "19": {
                    "verse_nr": "19",
                    "verse": "Mabalik an hadi ngadto han mga pinarig-on nga mga kota han iya kalugaringon nga tuna, kundi pipirdehon hiya, ngan amo ini an kataposan niya."
                },
                "20": {
                    "verse_nr": "20",
                    "verse": "\u201cSasaliwanan hiya hin lain nga hadi nga magpapadara hin usa nga opisyal nga magtatalumpigos han mga tawo pinaagi hin mga buhis basi magdamo an manggad han iya ginhadian. Diri mag-iiha papatayon ito nga hadi, kundi diri ha atubangan han mga tawo ngan diri ha pag-awayan.\u201d"
                },
                "21": {
                    "verse_nr": "21",
                    "verse": "Nagpadayon hin pagsaysay an anghel: \u201cAn masunod nga hadi han Siria amo in usa nga maraot nga tawo nga waray katungod hin paghadi, kundi maabot hiya hin diri pamumulaton ngan aagawon an gahom pinaagi hin limbong."
                },
                "22": {
                    "verse_nr": "22",
                    "verse": "Paiiwason ngan pupuohon an bisan hin-o nga naato ha iya, bisan pa an Labaw nga Padi han Dyos."
                },
                "23": {
                    "verse_nr": "23",
                    "verse": "Pinaagi hin mga pakigsabot, paglilimbongan niya an iba nga kanasoran, ngan magtitikakusog hiya, bisan kon gutiay la nga nasod an iya ginhahadian."
                },
                "24": {
                    "verse_nr": "24",
                    "verse": "Susulongon niya hin kalit in usa nga riko nga lalawigan ngan bubuhaton niya in mga butang nga waray pa gud pagbuhata han iya kaapoy-apoyan. Niyan pagbabahinbahinon niya dida han iya mga ginsakopan an mga butang ngan mga hiagi nga iya naagaw ha pag-awayan. Maglalarang hiya hin pagsulong hin pinadig-on nga mga kota, kundi diri mag-iiha matatapos an iya panahon."
                },
                "25": {
                    "verse_nr": "25",
                    "verse": "\u201cManiniguro hiya hin pagtukod hin dako nga hugpo hin kasondalohan basi sulongon niya an hadi han Ehipto nga mag-aandam hin pagbulos upod in dako ngan makusog nga hugpo hin kasondalohan. Kundi paglilimbongan an hadi han Ehipto ngan diri hiya magdadaog."
                },
                "26": {
                    "verse_nr": "26",
                    "verse": "Pagdadaoton hiya an iya gisusuoki nga mga magsaragdon amo la ngahaw an magpupukan ha iya. Pamamatayon in damo niya nga mga sondalo, ngan pupuohon an iya kasondalohan."
                },
                "27": {
                    "verse_nr": "27",
                    "verse": "Niyan magsasaro an duha nga mga hadi dida hin usa nga lamesa, kundi magraot an ira mga tuyo ngan maggigipabuwabuwa hira. Diri nira maaangkon an ira karuyag, kay waray pa umabot an panahon para hini."
                },
                "28": {
                    "verse_nr": "28",
                    "verse": "Mauli an hadi han Siria ngadto han iya nasod dara an ngatanan nga naagaw ngan iya nabihag, ngan iya gud tatalinguhaon hin pagbungkag han tuluohan han katawhan han Dyos. Pagbubuhaton niya an iya karuyag, ngan katapos, mauli hiya ngadto han iya kalugaringon nga tuna."
                },
                "29": {
                    "verse_nr": "29",
                    "verse": "\u201cPag-abot han igo nga panahon, susulongon na liwat niya an Ehipto, kundi hini nga takna iba na an mahinanabo."
                },
                "30": {
                    "verse_nr": "30",
                    "verse": "Magkakaabot an mga Romano nga sakay hin mga barko ngan aatohan hiya, ngan mahahadlok hiya.\n\u201cNiyan mabalik hiya nga puno hin kasina ngan titinguhaon niya hin pagbungkag han tuluohan han katawhan han Dyos. Susundon niya an sagdon hadton mga binmaya hito nga tuluohan."
                },
                "31": {
                    "verse_nr": "31",
                    "verse": "Paghuhugawan han iya mga sondalo an Templo. Pahuhunongon nira an ikinaadlaw nga mga halad nga tinubod, ngan ipapahimutang nira an Makaharadlok nga Taran-awon"
                },
                "32": {
                    "verse_nr": "32",
                    "verse": "Pinaagi hin limbong mabulig han hadi adton mga binmaya na han ira tuluohan, kundi mabulos pakiaway adton mga nagsusunod han Dyos."
                },
                "33": {
                    "verse_nr": "33",
                    "verse": "Adton may kinaadman amo an magpapasabot han damo nga mga tawo bisan mamatay hira pinaagi hin espada ug kalayo. An iba ha ira bibihagon ngan priprisohon."
                },
                "34": {
                    "verse_nr": "34",
                    "verse": "Samtang nagpapadayon an panmatay, makarawat an katawhan han Dyos hin gutiay nga tambulig, bisan kon damo in matampo ha ira tungod hin hinalot nga tuyo."
                },
                "35": {
                    "verse_nr": "35",
                    "verse": "Pamamatayon in pipira han mga makinaadmananon nga mga pangulo, kundi tungod hini, malilinisan an katawhan. Magpapadayon ini ngada han pag-abot han kataposan, nga amo an panahon nga igintalaan han Dyos."
                },
                "36": {
                    "verse_nr": "36",
                    "verse": "\u201cPagbubuhaton han hadi han Siria an iya karuyag. Maghihinambog hiya nga labi kagamhanan hiya kay han bisan hin-o nga diyos, nga larulabaw pa gud hiya bisan han Gilalabawi nga Dyos. Makakahimo hiya hini tubtob han pagkastigoha ha iya han Dyos. Pagbubuhaton han Dyos sumala gud han iya pagbuot."
                },
                "37": {
                    "verse_nr": "37",
                    "verse": "Pagpapabay-an han hadi an diyos nga gin-alagad han iya kaapoy-apoyan, ngan an diyos liwat nga hinihigugma han kababayen-an. Ngani iya pagpapabay-an an ngatanan nga kadiyosan, kay an iya hunahuna nga larulabaw hiya kay han bisan hin-o ha ira."
                },
                "38": {
                    "verse_nr": "38",
                    "verse": "Pagpapasidunggan lugod niya an diyos nga amo an nananalipod han madig-on nga mga kota. Maghahalad hiya hin bulawan, salapi, mga alahas, ngan iba pa nga mahal nga mga regalo ngadto hin usa nga diyos nga waray pa gud pagsingbaha han iya kaapoy-apoyan."
                },
                "39": {
                    "verse_nr": "39",
                    "verse": "Ha pagpanalipod han iya madig-on nga mga kota, magamit hiya hin mga tawo nga nagsisingba hin langyaw nga diyos. Iya tatagan hin dako nga pagpasidungog adton mga nakarawat ha iya nga ira punoan, ibubutang niya hira ha higtaas nga mga katungdanan, ngan tatagan hira hin tuna nga balos ha ira."
                },
                "40": {
                    "verse_nr": "40",
                    "verse": "\u201cKon harapit na umabot an kataposan nga takna han hadi han Siria, susulongon hiya han hadi han Ehipto, ngan mabulos an hadi han Siria ginamitan han ngatanan niya nga gahom, ngan magamit hiya hin mga karuwahe, mga kabayo, ngan damo nga mga barko. Madasmag hiya hin damo nga mga nasod sugad han makusog nga tubig hin usa nga daralwa."
                },
                "41": {
                    "verse_nr": "41",
                    "verse": "Susulongon ngani niya an Ginsaad nga Tuna ngan pamamatayon niya in makalilisang kadamo nga tawo, kundi makakalikay an mga nasod han Edom, Moab, ngan an nahisalin han Amon."
                },
                "42": {
                    "verse_nr": "42",
                    "verse": "Kon sulongon na niya ito ngatanan nga kanasoran, diri mahigagawas bisan an Ehipto."
                },
                "43": {
                    "verse_nr": "43",
                    "verse": "Kukuhaon niya an kanan Ehipto tinago nga mga manggad nga bulawan, salapi, ngan iba pa nga marahalon nga mga hiagi. Pagsasakopon niya an Libya ug Sudan."
                },
                "44": {
                    "verse_nr": "44",
                    "verse": "Niyan paghahadlokon hiya hin sumat nga tikang ha sinirangan ngan ha amihanan, ngan makikiaway hiya hin mapintas, nga pamamatayon niya in damo nga mga tawo."
                },
                "45": {
                    "verse_nr": "45",
                    "verse": "Iya pa ngani pagtitindogon an dagko nga hadianon nga mga tulda niya, ha katungatungaan han dagat ngan han bukid nga nahimumutangan han Templo. Kundi mapatay hiya nga waray ngani may mabulig ha iya didto.\u201d"
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Nagsiring an anghel nga nakakabado hin lino nga panapton, \u201cDida hito nga panahon mapakita an dako nga anghel nga hi Miguel nga nagbabantay han imo katawhan. Niyan magkakamay-ada panahon hin mga kasamokan nga labi kamakuri tikang pa han kahimo han kanasoran. Pag-abot hito nga panahon matatalwas an ngatanan nga mga tawo han imo nasod kanay mga ngaran nahisusurat dida han basahon han Dyos."
                },
                "2": {
                    "verse_nr": "2",
                    "verse": "Hadton mga nagkamatay na damo in mababanhaw: may-ada ngadto han dayon nga kinabuhi, ngan an iba na man ngadto han dayon nga kakurian."
                },
                "3": {
                    "verse_nr": "3",
                    "verse": "Adton may kinaadman magmamalamrag sugad han kamapawa han kalangitan. Adton mga nagtututdo hin damo nga mga tawo hin pagbuhat han matadong, masirang ha kadayonan sugad han bitoon nga waray pagkatunod.\u201d"
                },
                "4": {
                    "verse_nr": "4",
                    "verse": "Nagsiring hiya ha akon, \u201cNgan yana, Daniel, tipigi an mga pulong ngan kidyoma an basahan ngan silyohi ini ngada han pag-abot han kataposan han kalibutan. Ha diri pa maabot an kataposan, damo nga mga tawo an magkakarag han ira mga paningkamot hin pag- isinasabotan kon ano an nahinanabo.\u201d"
                },
                "5": {
                    "verse_nr": "5",
                    "verse": "Niyan hinkit-an ko in duha ka tawo nga nagkakatukdaw ha ligid hin usa nga salog, an kada usa ha tagsa nga pangpang."
                },
                "6": {
                    "verse_nr": "6",
                    "verse": "Nagpakiana an usa ha ira ngadto han anghel nga natukdaw didto ha iraya nga dapit, \u201cTubtob san-o katatapos ini nga urosahon nga mga hinabo?\u201d"
                },
                "7": {
                    "verse_nr": "7",
                    "verse": "Inalsa han anghel an iya mga kamot ngadto ha langit ngan nagsumpa ha ngaran han Waray Kataposan nga Dyos. Hinbatian ko hiya nga nasiring, \u201cTubtob ini hin tulo ka tuig ug tunga. Kon matapos na pagpakurii an katawhan han Dyos, manhihinabo na ini ngatanan nga mga butang.\u201d"
                },
                "8": {
                    "verse_nr": "8",
                    "verse": "Hinbatian ko an iya iginsiring, kundi waray ako masayod hini. Sanglit pinmakiana ako, \u201cKundi, uunanhon an pagkatapos hini ngatanan?\u201d"
                },
                "9": {
                    "verse_nr": "9",
                    "verse": "Binmaton hiya, \u201cKinahanglan lumakat ka na, Daniel, kay hihilomon ngan tatagoon ini nga mga pulong ngada han pag-abot han kataposan."
                },
                "10": {
                    "verse_nr": "10",
                    "verse": "Paglilinisan in damo nga mga tawo. Diri makakasabot adton mga magraot, ngan magpapadayon hira hin pagkamaraot; adton mga makinaadmananon la an makakasabot."
                },
                "11": {
                    "verse_nr": "11",
                    "verse": "\u201cTikang han pagpahunonga han ikinaadlaw nga mga halad nga tinubod, ha aton pa, tikang han panahon han Makaharadlok nga Taran-awon, malabay in 1,290 ka adlaw."
                },
                "12": {
                    "verse_nr": "12",
                    "verse": "Palaran adton mga nagpapabilin nga matinumanon ngada han paglabay hin 1,335 ka adlaw!"
                },
                "13": {
                    "verse_nr": "13",
                    "verse": "\u201cNgan ikaw, Daniel, pagmatinumanon tubtob ha kataposan. Niyan mapatay ka, kundi mababanhaw ka hin pagkarawat han imo balos kon umabot na an kataposan nga panahon.\u201d"
                }
            }
        }
    }
}