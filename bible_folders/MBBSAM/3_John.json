{
    "version": "MBBSAM",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang han usa nga Tigurang han singbahan\u2014\nNgadto han akon minahal nga Gayo nga hinigugma ko hin tinuod."
                },
                "2": {
                    "verse_nr": "2",
                    "verse": "Hinigugma ko nga sangkay, igin-aampo ko nga magmainuswagon ka unta han ngatanan mo nga mga butang, ngan nga magkaada ka maupay nga panlawas\u2014sugad nga sayod ako nga maupay an imo espirituhanon nga kinabuhi."
                },
                "3": {
                    "verse_nr": "3",
                    "verse": "Nalipay gud ako han pagkaabot hin pira nga kabugtoan nga mainampoon, ngan nagsumat han imo pagkamatinumanon han kamatuoran\u2014sugad nga dayuday ka nag-uokoy dida han kamatuoran."
                },
                "4": {
                    "verse_nr": "4",
                    "verse": "Waray na labaw nga nakakalipay ha akon kay hin pakabati nga an akon mga anak nag-uokoy dida han kamatuoran."
                },
                "5": {
                    "verse_nr": "5",
                    "verse": "Hinigugma ko nga sangkay, matinumanon ka gud dida han imo pag-alagad han imo mga igkasi Cristianos, bisan kon diri hira taga dida hito nga dapit."
                },
                "6": {
                    "verse_nr": "6",
                    "verse": "Iginsumat nira han singbahan didi an imo gugma. Alayon hin pagbulig ha ira nga makagpadayon hira han ira paglakaton dida hin pakalipay han Dyos."
                },
                "7": {
                    "verse_nr": "7",
                    "verse": "An tuyo han ira paglakaton amo an pag-alagad kan Cristo, ngan waray kumarawat hin bulig tikang han diri mga magtinuohon."
                },
                "8": {
                    "verse_nr": "8",
                    "verse": "Sanglit, an mga Cristianos kinahanglan bumulig hini nga mga tawo, basi makaangbit kita han ira buruhaton para han kamatuoran."
                },
                "9": {
                    "verse_nr": "9",
                    "verse": "Nagpadara ako hin halipot nga surat ngadto han singbahan, kundi waray pamatii an akon iginisiring ni Deotrefes nga karuyag magpangulo ha ira."
                },
                "10": {
                    "verse_nr": "10",
                    "verse": "Sanglit kon mahingada ako, igsusumat ko an ngatanan nga iya ginbuhat ngan an mga buwa nga ginbutangbutang ha akon. Kundi diri amo la ini; diri niya kinakarawat an kabugtoan kon naabot hira, ngan gindidid-an pa gud niya an karuyag kumarawat ha ira, ngan ginpapagawas hira ha singbahan."
                },
                "11": {
                    "verse_nr": "11",
                    "verse": "Hinigugma ko nga sangkay, ayaw pagsubad han maraot, kundi subda an maupay. Kanan Dyos an bisan hini-o nga magbuhat hin maupay; ngan waray pa makakita han Dyos an bisan hin-o nga magbuhat hin maraot."
                },
                "12": {
                    "verse_nr": "12",
                    "verse": "Gindadayaw han ngatanan hi Demetrio ngan an kamatuoran nagpapamatuod hini. Ngan kami makakapatapod ha imo, ngan maaram ka nga matuod an iginsisiring namon."
                },
                "13": {
                    "verse_nr": "13",
                    "verse": "Damo pa an akon isurumat ha imo, kundi gabay ko diri ipaagi hin pagsurat."
                },
                "14": {
                    "verse_nr": "14",
                    "verse": "Naglalaom ako hin pakigkita dayon ha imo, ngan maghihimangraw na la kita nga duha."
                }
            }
        }
    }
}