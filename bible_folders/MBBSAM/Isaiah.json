{
    "version": "MBBSAM",
    "book_name": "Isaiah",
    "book_nr": "23",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Aanhi hini nga basahan an mga mensahe mahitungod han Juda ug Jerusalem nga iginpadayag han Dyos kan Isaias nga anak ni Amoz, ha panahon nga mga hadi han Juda hira Oseas, Jotam, Acas ug Ezequias."
                },
                "2": {
                    "verse_nr": "2",
                    "verse": "Nagsiring an GINOO, \u201cTuna ug langit, pamatii an akon igyayakan! Sinmupil ha akon an mga anak nga akon ginmangnoan."
                },
                "3": {
                    "verse_nr": "3",
                    "verse": "Maupay pa an baka kay nakilala han iya agaron ngan an asno nakilala han pasungan nga gintutubongan ha iya han agaron kundi an akon mga tawo, an Israel, diri maaram ngan diri nasabot.\u201d"
                },
                "4": {
                    "verse_nr": "4",
                    "verse": "Maghihikaraot ka, ikaw nga makasasala nga nasod, kamo nga maghugaw ngan magraot nga mga tawo! Binubug-atan kamo han iyo mga sala! Ginsikway niyo an GINOO nga baraan nga Dyos han Israel, ngan tinmalikod kamo ha iya."
                },
                "5": {
                    "verse_nr": "5",
                    "verse": "Kay ano nga nagpapadayon kamo hin pagsupil? Karuyag ba niyo nga kastigohon pa kamo? Israel, luob na hin kasamdan an imo ulo, ngan masakiton an imo kasingkasing ug hunahuna."
                },
                "6": {
                    "verse_nr": "6",
                    "verse": "Waray gud maupay nga bahin han imo lawas tikang ha alimpoporo ngadto ha rapadapa han imo tiil. Luob ka hin mga pilas, mga kaduntan, ngan mga kasamdan nga waray paglinisi, pagbutka ngan pagtambala."
                },
                "7": {
                    "verse_nr": "7",
                    "verse": "Ginpuo an imo nasod ngan gin-ugtang an imo mga syudad. Ha imo atubangan ginrikupo hin mga lumalangyaw an imo tuna ngan ginpanruba an ngatanan nga mga butang."
                },
                "8": {
                    "verse_nr": "8",
                    "verse": "An Jerusalem la an nahisalin, usa nga syudad nga ginsulong\u2014nga waray panalipod sugad hin payag hin magmarangno hin urubasan, o hin sirongan didto hin uma hin mga pipino."
                },
                "9": {
                    "verse_nr": "9",
                    "verse": "Kon waray itugot han GINOO nga Labi Kamakagarahum nga mabuhi in pira nga mga tawo, napupukan gud an bug-os nga Jerusalem, sugad han Sodoma ug Gomora."
                },
                "10": {
                    "verse_nr": "10",
                    "verse": "Mga tawo han Jerusalem, an iyo mga punoan ngan an iyo mga tawo sugad hadton mga taga Sodoma ug Gomora. Pamatii an igyayakan ha iyo han GINOO. Pamatii an igtututdo ha iyo han aton Dyos."
                },
                "11": {
                    "verse_nr": "11",
                    "verse": "Nasiring hiya, \u201cNaghuhunahuna ba kamo nga naruruyag ako hini ngatanan nga mga halad nga iyo gintutubod para ha akon? Sinusumhan na ako han mga karnero nga iyo gintutubod nga mga halad, ngan han mga tambok han iyo mag-upay nga mga hayop. Inuuyaman na ako han dugo han mga todo nga baka, mga karnero, ngan mga kanding."
                },
                "12": {
                    "verse_nr": "12",
                    "verse": "Hin-o ba an naghangyo ha iyo nga dad-on ha akon ini ngatanan kon makanhi kamo hin pagsingba ha akon? Hin-o an naghangyo ha iyo hini nga pagpasipara dinhe han akon Templo?"
                },
                "13": {
                    "verse_nr": "13",
                    "verse": "Waray la gamit an pagdara han iyo mga halad. Ikinangangalas ko an baho han insyenso nga iyo gintutubod. Diri na ako nakakailob han iyo mga Pyesta han Subang nga Bulan, han iyo mga Adlaw nga Iparahuway, ngan han iyo siringbahon nga katirok, nahugawan ini ngatanan han iyo mga sala."
                },
                "14": {
                    "verse_nr": "14",
                    "verse": "Napupungot ako han iyo mga Pyesta han Subang nga Bulan ngan baraan nga mga adlaw; paras-anon ini nga ginugul-an na ako hin pagdinara."
                },
                "15": {
                    "verse_nr": "15",
                    "verse": "\u201cKon bayawon niyo an iyo mga kamot ha pag-ampo, diri ako magkikita ha iyo. Magkadiano kadamo an iyo pag-ampo, diri ako mamamati, kay puros dugo an iyo mga kamot."
                },
                "16": {
                    "verse_nr": "16",
                    "verse": "Paglinis kamo. Paukya na ini ngatanan nga magraot nga akon nakikita nga iyo ginbubuhat. Tinuod, ukoy na kamo hin pagbuhat hin maraot"
                },
                "17": {
                    "verse_nr": "17",
                    "verse": "ngan pag-aram kamo hin pagbuhat hin maupay. Tinguhaa nga pagbuhaton an katadongan\u2014buligi an mga gintatalumpigos, tagi han ira mga katungod an mga ilo, ngan panalipdi an mga balo nga kababayen-an.\u201d"
                },
                "18": {
                    "verse_nr": "18",
                    "verse": "Nasiring an GINOO, \u201cYana pagtuhay kita. Nadum-itan kamo hin pula tungod hin sala, kundi huhugasan ko kamo basi kamo magmalinis sugad hin gapas. Bisan kon an iyo mga dum-it lubos hin kapula, magmamabusag gud kamo sugad hin lubos kabusag nga barahibo hin karnero."
                },
                "19": {
                    "verse_nr": "19",
                    "verse": "Kon magsugot la kamo ha akon, makaon kamo han mag-upay nga mga abot han tuna."
                },
                "20": {
                    "verse_nr": "20",
                    "verse": "Kundi kon umato kamo ha akon, magkakamatay kamo. Ako nga GINOO an nagyakan.\u201d"
                },
                "21": {
                    "verse_nr": "21",
                    "verse": "An syudad nga matinumanon hadto anay sugad na yana hin babaye nga maraot in dungog. Han una nga panahon puno ini hin magtadong nga mga tawo, kundi yana mga parapamatay nala an nahisasalen."
                },
                "22": {
                    "verse_nr": "22",
                    "verse": "Jerusalem, sugad ka hin salapi hadto anay, kundi yana waray ka na pulos; sugad ka hin manamit nga bino, kundi yana tubig ka na la."
                },
                "23": {
                    "verse_nr": "23",
                    "verse": "Mga magsinupilon an imo mga pangulo ngan kasangkayan hira hin mga kawatan; dayuday nakarawat hira hin mga regalo ngan mga hukip. Diri gud nira pinananalipdan an mga ilo didto ha hukmanan, o pinamamatian an mga balo nga kababayen-an kon magsusumbong hira didto ha hukmanan."
                },
                "24": {
                    "verse_nr": "24",
                    "verse": "Sanglit pamatii yana an igyayakan han GINOO nga Labi Kamakagarahum, an gamhanan nga Dyos han Israel; \u201cBubulson ko kamo nga akon mga kaaway, ngan diri na kamo makakasamok ha akon."
                },
                "25": {
                    "verse_nr": "25",
                    "verse": "Magios ako kontra ha iyo. Pagpupurogon ko kamo sugad han pagpurog hin metal, ngan kukuhaon ko an ngatanan nga iyo mga hugaw."
                },
                "26": {
                    "verse_nr": "26",
                    "verse": "Tatagan ko kamo yana hin mga pangulo ngan mga magsaragdon nga sugad hadton mga una nga panahon. Niyan tatawgon an Jerusalem nga matadong ngan matinumanon nga syudad.\u201d"
                },
                "27": {
                    "verse_nr": "27",
                    "verse": "Tungod nga matadong an GINOO, tatalwason niya an Jerusalem ngan an ngatanan didto nga magbabasol."
                },
                "28": {
                    "verse_nr": "28",
                    "verse": "Kundi dudugmokon niya an ngatanan nga makakasala ngan masupil ha iya, pamamatayon niya an ngatanan nga masalikway ha iya."
                },
                "29": {
                    "verse_nr": "29",
                    "verse": "Magbabasol kamo nga nagsingba hin mga kahoy ngan nag-ataman hin baraan nga mga tanaman."
                },
                "30": {
                    "verse_nr": "30",
                    "verse": "Malalaya kamo sugad hin tikamaratay nga tuog, sugad hin tanaman nga diri natutubigan."
                },
                "31": {
                    "verse_nr": "31",
                    "verse": "Sugad nga nasusuritan in mga uhot pinaagi hin sispas, mabubungkag man an gamhanan nga mga tawo pinaagi han ira kalugaringon nga magraot nga mga buhat, ngan waray bisan hin-o nga makakapugong han ira pagkabungkag."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Iini an mensahe nga iginhatag han Dyos kan Isaias nga anak ni Amoz hiunong han Juda ug Jerusalem."
                },
                "2": {
                    "verse_nr": "2",
                    "verse": "Ha mga adlaw nga tiarabot an bukid nga tinitindogan han Templo amo an labi kahitaas han ngatanan,\nnga mananawantawan han ngatanan nga kapungtoran.\nMaawas ngadto hini in damo nga mga nasod"
                },
                "3": {
                    "verse_nr": "3",
                    "verse": "ngan masiring an ira mga tawo, \u201cSagka kita han pungtod han GINOO,\nngadto han Templo han Dyos han Israel.\nBasi pagtutdoan kita niya han karuyag niya ipabuhat ha aton;\nngan maglakat kita dida han mga agian nga iya ginpili.\nKay tikang ha Jerusalem an pagturon-an han GINOO;\ntikang ha Sion nagyayakan hiya han iya mga tawo.\u201d"
                },
                "4": {
                    "verse_nr": "4",
                    "verse": "Magtutuhay hiya hin mga kalipongan dida han dagko nga mga nasod.\nPipilpigon nira an ira mga espada ngan hihimoon nga mga arado,\nngan an ira mga bangkaw hihimoon nga mga garab.\nDiri na gud makikig-away an mga nasod,\ndiri na gud mag-aandam para hin araway."
                },
                "5": {
                    "verse_nr": "5",
                    "verse": "Mga tulin ni Jacob, paglakat na kita dida han kapawa nga ihinatag ha akon han GINOO!"
                },
                "6": {
                    "verse_nr": "6",
                    "verse": "O Dyos, iginsikway mo an imo mga tawo nga mga tulin ni Jacob! Puno an tuna hin mga pagdiwata nga tikang ha Sinirangan, ngan tikang ha Filistia. Nagsusunod an mga tawo hin langyaw nga mga batasan."
                },
                "7": {
                    "verse_nr": "7",
                    "verse": "Puno an ira tuna hin salapi ug bulawan, ngan diri maiihap an ira mga manggad. Puno an ira tuna hin mga kabayo, ngan diri maiihap an ira mga karuwahe."
                },
                "8": {
                    "verse_nr": "8",
                    "verse": "Puno an ira tuna hin mga diyosdiyos ngan nagsisingba hira hin mga butang nga hinimo han ira kalugaringon nga mga kamot."
                },
                "9": {
                    "verse_nr": "9",
                    "verse": "Mahiuubos ngan maaalohan an ngatanan. Ayaw hira pagpasayloa, O GINOO!"
                },
                "10": {
                    "verse_nr": "10",
                    "verse": "Matago hira ha sakob hin mga lungib didto han batoon nga kapungtoran, o magbubuho dida han tuna basi hira makalikay han kasina han GINOO ngan hin pagtago tikang han iya gahom ngan pagkaharangdon!"
                },
                "11": {
                    "verse_nr": "11",
                    "verse": "Maabot in adlaw nga matatapos an kamapinahitas-on han tawo, ngan mabubungkag an kaparayawnon han tawo. Niyan an GINOO na gud la an pagdadayawon."
                },
                "12": {
                    "verse_nr": "12",
                    "verse": "Dida hito nga adlaw papaubson han GINOO nga Labi Kamakagarahum an ngatanan nga gamhanan, an ngatanan nga mapinahitas-on ngan maparayawnon."
                },
                "13": {
                    "verse_nr": "13",
                    "verse": "Pagpupudlon niya an higtaas nga mga sidro han Libano ngan an ngatanan nga mga tuog didto ha tuna han Basan."
                },
                "14": {
                    "verse_nr": "14",
                    "verse": "Papatagon niya an higtaas nga kabukiran ngan kapungtoran"
                },
                "15": {
                    "verse_nr": "15",
                    "verse": "an tagsa nga hitaas nga torre, ngan an mga pader han tagsa nga kuta."
                },
                "16": {
                    "verse_nr": "16",
                    "verse": "Lulunoron niya bisan an labi kadagko ngan labi katahom nga mga barko."
                },
                "17": {
                    "verse_nr": "17",
                    "verse": "Matatapos an kamapinahitas-on han tawo ngan mabubungkag an kaparayawnon han tawo. Maaanaw an mga diyosdiyos ngan an GINOO na gudla an dadayawon dida hito nga adlaw."
                },
                "18": {
                    "verse_nr": "18",
                    "verse": "Matatapos an kamapinahitas-on han tawo ngan mabubungkag an kaparayawnon han tawo. Maaanaw an mga diyosdiyos ngan an GINOO na gudla an dadayawon dida hito nga adlaw."
                },
                "19": {
                    "verse_nr": "19",
                    "verse": "Matago an mga tawo ha sakob hin mga lungib didto han batoon nga kapungtoran, o magbubuho dida han tuna hin paglikay han kasina han GINOO ngan hin pagtago tikang han iya gahom ngan pagkaharangdon, kon kumanhi na hiya hin pagbay-og han tuna."
                },
                "20": {
                    "verse_nr": "20",
                    "verse": "Kon umabot na ito nga adlaw, ilalabog nira an bulawan ug salapi nga mga diyosdiyos nga ira ginhimo, ngan babayaan nira ini ngadto han mga yatot ngan mga kulalaknit."
                },
                "21": {
                    "verse_nr": "21",
                    "verse": "Kon kumanhi na an GINOO hin pagbay-og han tuna, matago an mga tawo ha sakob hin mga buho ngan mga lungib didto han batoon nga kapungtoran hin paglikay han iya kasina ngan hin pagtago tikang han iya gahom ngan pagkaharangdon."
                },
                "22": {
                    "verse_nr": "22",
                    "verse": "Ayaw na pagtapod dida hin mga tawo nga may kamatayon. Ano gud an ira kapulsanan?"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Karuyag kuhaon han Ginoo, an GINOO nga Labi Kamakagarahum, tikang ha Jerusalem ug Juda an bisan ano ngan an bisan hin-o nga sinasarigan han mga tawo. Kukuhaon niya an ira pagkaon ngan an ira tubig"
                },
                "2": {
                    "verse_nr": "2",
                    "verse": "an ira mga bayani ngan an ira mga sondalo, an ira mga maghurukom ngan an ira mga manaragna, an ira mga parapanhimalad ngan an ira mga dumagko han nasod"
                },
                "3": {
                    "verse_nr": "3",
                    "verse": "an ira mga pangulo hin kasondalohan ngan mga pangulo han ira gobyerno, an ira mga hinangad nga tawo ngan an ngatanan nga diwatero nga maaram magpugong hin mga hinabo han kalibutan."
                },
                "4": {
                    "verse_nr": "4",
                    "verse": "Itutugot han GINOO nga mangno-an an mga tawo hin mga bata pa nga kalalaken-an."
                },
                "5": {
                    "verse_nr": "5",
                    "verse": "An tawo masingabot han iya igkasi-tawo. An mga batan-on diri matahod han ira mga tigurang, ngan an bastos nga mga tawo diri matahod han ira mga labaw."
                },
                "6": {
                    "verse_nr": "6",
                    "verse": "Maabot in panahon nga an mga sakop hin banay magpipili hin usa han ira mga kaapi ngan sisidngon niya, \u201cMay-ada ka pa man ginbabado, sanglit ikaw an pagpangulo ha amon hini nga panahon hin kakurian.\u201d"
                },
                "7": {
                    "verse_nr": "7",
                    "verse": "Kundi mabaton hiya, \u201cAyaw ako! Diri ako makakabulig ha iyo. Waray ko liwat pagkaon o panapton. Ayaw ako paghimoa nga iyo pangulo!\u201d"
                },
                "8": {
                    "verse_nr": "8",
                    "verse": "Tinuod, maghihikaraot an Jerusalem! Napupukan na an Juda! Kontra na han GINOO an ngatanan nga ira pulong ngan buhat; ginpakaalohan nira ha atubangan han mga tawo an Dyos."
                },
                "9": {
                    "verse_nr": "9",
                    "verse": "An ira mga pagpalabilabi amo an saksi kontra ha ira. Nagpapakasala hira ngan waray na kaawod han ginbuhat han mga tawo han Sodoma. Maghihikaraot hira ngan hira la ngahaw an sadang pagbasolon."
                },
                "10": {
                    "verse_nr": "10",
                    "verse": "Magmamalipayon an magtadong nga mga tawo, ngan maghihingaupay hira. Magpapahimulos hira han ira ginkabudlayan."
                },
                "11": {
                    "verse_nr": "11",
                    "verse": "Kundi maghihikaraot an magraot nga mga tawo; bubuhaton ha ira an ira ginbuhat ha iba."
                },
                "12": {
                    "verse_nr": "12",
                    "verse": "Nagtatalumpigos han akon mga tawo an mga nagpapahuram hin kwarta ngan naglilimbong ha ira an mga nagpapautang ha ira.\nMga tawo ko, ginlilipatlipat kamo han iyo mga pangulo, sanglit diri kamo maaram kon ngain kamo kakadto."
                },
                "13": {
                    "verse_nr": "13",
                    "verse": "Andam na an GINOO hin pag-asoy han iya sumbong, andam na hiya hin paghukom han iya mga tawo."
                },
                "14": {
                    "verse_nr": "14",
                    "verse": "Gindara han GINOO ngadto ha hukmanan an mga katigurangan ngan mga pangulo han iya mga tawo. Amo ini an iya sumbong: \u201cGintikas niyo in mga urubasan ngan ginpuno niyo an kabablayan han iyo naagaw han mga kablas."
                },
                "15": {
                    "verse_nr": "15",
                    "verse": "Waray niyo katungod hin pagpuo han akon mga tawo ngan hin pagsingabot han mga kablas. Ako nga GINOO nga Dyos nga Labi Kamakagarahum an nagyakan.\u201d"
                },
                "16": {
                    "verse_nr": "16",
                    "verse": "Nagsiring an GINOO, \u201cTan-awa hin kamalabyaw han kababayen-an han Jerusalem! Nahangad hira kon naglalakat ngan makairipa an ira paniplat. Mahinay an ira pagpitad ngan nalagapak an ira sapatos kon nalakat."
                },
                "17": {
                    "verse_nr": "17",
                    "verse": "Kundi sisirotan ko hira\u2014magrurubo an ira buhok pinaagi hin mga katol ngan madadangas hira.\u201d"
                },
                "18": {
                    "verse_nr": "18",
                    "verse": "Maabot in adlaw nga kukuhaon han GINOO tikang han kababayen-an han Jerusalem an ngatanan nira nga ipinaparayaw\u2014an mga sab-ong nga ira ginsusul-ot dida han ira mga mukubuko han tiil, han ira mga ulo, han ira mga liog"
                },
                "19": {
                    "verse_nr": "19",
                    "verse": "ngan dida han ira mga butkon. Kukuhaon niya an ira mga bilo"
                },
                "20": {
                    "verse_nr": "20",
                    "verse": "ngan an ira mga pandong; an mga pulseras ug mga paha nga may-ada lumay"
                },
                "21": {
                    "verse_nr": "21",
                    "verse": "an mga singsing dida han ira mga tudlo ngan han ira mga irong"
                },
                "22": {
                    "verse_nr": "22",
                    "verse": "an ngatanan nira nga marahalon nga mga bado nga higlaba, mga kapa, mga kurugpos, ngan mga pitaka"
                },
                "23": {
                    "verse_nr": "23",
                    "verse": "an ira masilag nga mga panapton, an ira lino nga mga panyolito, an mga baliog, ngan higlaba nga mga taong dida han ira mga ulo."
                },
                "24": {
                    "verse_nr": "24",
                    "verse": "Imbes nga magamit hira hin mga pahamot, magmamabaho lugod hira; imbes mag-upay nga mga paha, magamit hira hin bahol nga mga pisi; imbes maghusay nga mga buhok, madadangas hira; imbes marahalon nga mga panapton, magsusul-ot hira hin gisigisi nga bado; mahihimo nga kaarawdan an ira katahom!"
                },
                "25": {
                    "verse_nr": "25",
                    "verse": "Pamamatayon didto ha pag-awayan an mga tawo han syudad, tinuod, bisan pa an labi ka kusgan nga mga tawo."
                },
                "26": {
                    "verse_nr": "26",
                    "verse": "Magmamabidoon ngan magngunguyngoy an mga ganghaan han syudad ngan an syudad masusugad hin babaye nga hubolubas nga nalumpagi ha tuna."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kon umabot na ito nga panahon, makapyot in pito nga kababayen-an hin usa nga lalake ngan masiring hira, \u201cAyaw kabaraka, may-ada namon pagkaon ug panapton; tugoti kami hin pagsumat han mga tawo nga amon ka bana, basi diri kami mag-antos han kaarawdan hin kawaray bana.\u201d"
                },
                "2": {
                    "verse_nr": "2",
                    "verse": "Maabot an panahon nga hihimoon han GINOO nga an tagsa nga tanom ug kahoy dida han tuna matubo nga matahom ug dagko nga mga kahoy. Malilipay ngan maparayaw an ngatanan nga mga tawo han Israel nga mahisalin nga buhi tungod han mga abot han tuna."
                },
                "3": {
                    "verse_nr": "3",
                    "verse": "Tatawgon nga baraan an tagsa nga mahibilin didto ha Jerusalem nga ginbuot han Dyos nga mabuhi."
                },
                "4": {
                    "verse_nr": "4",
                    "verse": "Pinaagi han iya gahom huhukman ngan pupurogon han GINOO an nasod ngan huhugason an sala han Jerusalem ngan an dugo nga gin-ula didto."
                },
                "5": {
                    "verse_nr": "5",
                    "verse": "Niyan ha igbaw han Bukid Sion ngan ha igbaw han mga tawo nga nagtitirok didto, magpapadara an GINOO hin dampog kon adlaw, ngan hin aso ngan hin masilaw nga laga kon gab-i. Tatahoban ngan luluobon han himaya han GINOO an bug-os nga syudad."
                },
                "6": {
                    "verse_nr": "6",
                    "verse": "Lilindongan han iya himaya an syudad tikang han kapaso han adlaw, ngan hihimoon ini nga darangpan, nga sirongan kon mauran o kon mabagyo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Pamati samtang magkakanta ako han akon hinigugma,\nhin usa nga kanta hin gugma mahitungod han iya urubasan:\nMay urubasan an akon hinigugma didto hin malangbo nga pungtod."
                },
                "2": {
                    "verse_nr": "2",
                    "verse": "Nag-ukal hiya han tuna ngan ginhawanan ini niya han mga bato;\nnagtanom hiya hin labi kamanamit nga mga ubas.\nNagtindog hiya hin lantawan ha butnga han urubasan, ha pagbantay hini,\nginbutangan niya hin piriihan han ubas ngan surudlan han bino.\nNaghulat hiya nga mahinong an mga ubas,\nkundi maaslom man an mga bunga."
                },
                "3": {
                    "verse_nr": "3",
                    "verse": "Sanglit yana nasiring an akon sangkay, \u201cKamo nga mga tawo nga nag-uokoy didto ha Jerusalem ug Juda, paghukmi niyo ako ngan an akon urubasan."
                },
                "4": {
                    "verse_nr": "4",
                    "verse": "May-ada ba waray ko pagbuhata para han urubasan? Niyan kay ano man nga namunga ini hin mag-aslom nga mga ubas, ngan diri an akon ginpapaabot nga magtam-is nga mga ubas?"
                },
                "5": {
                    "verse_nr": "5",
                    "verse": "\u201cIini an akon bubuhaton han akon urubasan. Kukuhaon ko an palibot nga alad, rurub-on ko an pader nga salipod han urubasan, ngan pasusudlon ko in ihalas nga kamanampan basi kaonon an mga bunga ngan pagtamaktamakan an urubasan."
                },
                "6": {
                    "verse_nr": "6",
                    "verse": "Patutuboan ko dida hini in kabanwaan. Diri ko pagtatag-an an mga sanga o pagdadalosan an tuna; kundi patutudkon ko in mga tunokon nga kabanwaan. Hahawiran ko ngani an mga dampog basi diri makauran.\u201d"
                },
                "7": {
                    "verse_nr": "7",
                    "verse": "An Israel amo an urubasan han GINOO nga Labi Kamakagarahum;\nan mga tawo han Juda amo an mga ubas nga iya gintanom.\nNaglaom hiya nga magbubuhat hira hin maupay,\nkundi nanmatay lugod hira!\nNaglaom hiya nga magbubuhat hira han matadong,\nkundi naggogliat lugod pangaro hin katadongan an ira mga gintalumpigos!"
                },
                "8": {
                    "verse_nr": "8",
                    "verse": "Maghihikaraot kamo! Napalit kamo hin mga balay ngan mga uma basi madugangan an iyo mga hiagi. Diri maiha mawawaray na dapit nga pag-uokyan han iba nga mga tawo, ngan kamo na la an mag-uokoy dinhe han tuna."
                },
                "9": {
                    "verse_nr": "9",
                    "verse": "Hinbatian ko nga nasiring an GINOO nga Labi Kamakagarahum, \u201cWaray na maukoy ngan mga ruba na an dagko ngan magtahom nga kabablayan."
                },
                "10": {
                    "verse_nr": "10",
                    "verse": "Mahatag hin usa la ka galon nga bino an duha ka ektarya nga urubasan. Maani hin mga tunga la hin bakid an lima ka bakid nga binhe.\u201d"
                },
                "11": {
                    "verse_nr": "11",
                    "verse": "Maghihikaraot kamo! Nabangon kamo hin temprano pa ha aga basi makatikang hin pag-inom, ngan nag-aagma tubtob ha tabis han kagab-ihon hin paghinubog."
                },
                "12": {
                    "verse_nr": "12",
                    "verse": "Didto han iyo mga kombite may-ada niyo banda hin mga turunggon ngan bino. Kundi diri kamo nasabot han ginbubuhat han GINOO"
                },
                "13": {
                    "verse_nr": "13",
                    "verse": "sanglit pagdadad-on kamo nga mga bihag. Magkakamatay hin gutom an iyo mga pangulo ngan magkakamatay hin uhaw an iba nga mga tawo."
                },
                "14": {
                    "verse_nr": "14",
                    "verse": "Ginugutom ha ira an kalibutan han mga patay ngan daan na nanganga an iya baba hin paglam-oy hini nga mga harangdon han Jerusalem upod an maaringasa nga hugpo han iba nga mga tawo."
                },
                "15": {
                    "verse_nr": "15",
                    "verse": "Maaalohan an ngatanan ngan pauubson an ngatanan nga magpapahitas-on."
                },
                "16": {
                    "verse_nr": "16",
                    "verse": "Kundi mapakita han iya pagkagamhanan an GINOO nga Labi Kamakagarahum pinaagi hin pagbuhat han matadong ngan mapadayag han iya pagkabaraan pinaagi hin paghukom han iya mga tawo."
                },
                "17": {
                    "verse_nr": "17",
                    "verse": "Didto han mga rinuba han mga syudad mananabsab an nati nga mga karnero ngan an nati nga mga kanding."
                },
                "18": {
                    "verse_nr": "18",
                    "verse": "Maghihikaraot kamo! Diri kamo makakalikay han iyo mga sala."
                },
                "19": {
                    "verse_nr": "19",
                    "verse": "Nasiring kamo, \u201cPadagmita an GINOO ngan hin pagtuman han iya ginsiring nga iya bubuhaton, basi makita ini namon. Ipatuman han baraan nga Dyos han Israel an iya mga nahuhunahunaan; kikitaon naton kon ano gud an iya karuyag sidngon.\u201d"
                },
                "20": {
                    "verse_nr": "20",
                    "verse": "Maghihikaraot kamo! Ginmaraot niyo an maupay ngan ginmaupay niyo an maraot. An kasisidman ginhimo niyo nga kapawa ngan an kapawa kasisidman. An mapait ginhimo niyo nga matam-is ngan an matam-is mapait."
                },
                "21": {
                    "verse_nr": "21",
                    "verse": "Maghihikaraot kamo! An iyo hunahuna nga hitaas an iyo hibaro, ngan mga listo kamo hin duro."
                },
                "22": {
                    "verse_nr": "22",
                    "verse": "Maghihikaraot kamo! Maunongon la kamo bahin hin pag-inom hin bino! Mag-isog ngan waray niyo hin pagkahadlok kon bahin hin pagsalakot la hin mga irimnon!"
                },
                "23": {
                    "verse_nr": "23",
                    "verse": "Kundi tungod kay hinuhukipan kamo, binubuhian niyo an salaan nga mga tawo ngan diri niyo tinatagan hin katadongan an waray sala nga mga tawo."
                },
                "24": {
                    "verse_nr": "24",
                    "verse": "Sanglit yana, sugad nga madagmit pagduktan hin kalayo an mga uhot ngan an mamara nga banwa, madudunot an iyo mga gamit ngan mararapdag an iyo mga bukad, kay iginsikway niyo an igintutdo ha aton han GINOO nga Labi Kamakagarahum, an baraan nga Dyos han Israel."
                },
                "25": {
                    "verse_nr": "25",
                    "verse": "Napukaw an kasina han GINOO han iya mga tawo ngan andam na an iya kamot hin pagkastigo ha ira. Mababay-og an kabukiran ngan babayaan ha kakalsadahan sugad hin sighot an mga lawas hadton mga magkakamatay. Kundi bisan pa ngani, diri mapupuypoy an kasina han GINOO, ngan andam la gihapon an iya kamot hin pagkastigo."
                },
                "26": {
                    "verse_nr": "26",
                    "verse": "Mahatag an GINOO hin tigaman kon magtawag hiya hin hirayo nga nasod. Mataghoy hiya ha ira ngan maabot ini hira tikang ha mga sidsid han tuna. Ngan kitaa, naabot hira nga maglaksi ngan magdagmit!"
                },
                "27": {
                    "verse_nr": "27",
                    "verse": "Waray ha ira kinakapoy; waray ha ira nahipapakdol. Waray ha ira pinipiraw o waray ha ira nakaturog. Waray paha nga nga hinmukal; waray sintas hin sandalyas nga nautod."
                },
                "28": {
                    "verse_nr": "28",
                    "verse": "Magtahom an ira mga udyong han pana, ngan an mga bawog han pana nabingat na ngan andam na hin pagpana. Sugad hin bantilis hin kamagtig-a an mga kulo han ira mga kabayo ngan nakaliding sugad hin buhawi an mga ruyda han ira mga karuwahe."
                },
                "29": {
                    "verse_nr": "29",
                    "verse": "Nagngungurob an ira mga sondalo sugad hin mga liyon nga nagpatay hin mananap ngan gindara ini ngadto hin dapit nga waray makakaagaw hini tikang ha ira."
                },
                "30": {
                    "verse_nr": "30",
                    "verse": "Kon umabot na ito nga adlaw pagngunguroban nira an Israel nga sugad han dagat hin kamaaringasa. Tan-awa daw ini nga nasod! Kasisidman ngan kagul-anan bisan diin nga dapit! An kapawa nagmasirom kay natahoban hin dampog."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Dida han tuig nga namatyan ni Hadi Oseas hinkit-an ko an Ginoo. Nalingkod hiya dida han iya trono nga hitaas ngan mahimayaon, ngan an iya kapa nakaluob han bug-os nga Templo."
                },
                "2": {
                    "verse_nr": "2",
                    "verse": "Natukdaw palibot ha iya in maranggat nga mga binuhat, nga may tag-unom nga mga pako an kada usa. An duha nga pako natahob han bayhon han kada usa nga binuhat, ngan duha liwat nga pako natahob han lawas niya, ngan an duha pa liwat nga pako ginagamit niya hin paglupad."
                },
                "3": {
                    "verse_nr": "3",
                    "verse": "Nagbabatonbaton hira:\n\u201cBaraan, baraan, baraan!\nBaraan an GINOO nga Labi Kamakagarahum!\nAn iya himaya nakakapuno ha kalibutan.\u201d"
                },
                "4": {
                    "verse_nr": "4",
                    "verse": "Nakabay-og han patukoranan han Templo an ira mga tingog ngan napuno hin aso an Templo."
                },
                "5": {
                    "verse_nr": "5",
                    "verse": "Nagsiring ako, \u201cWaray na ako paglaom. Kamakalolooy ko kay salaan an tagsa nga pulong nga nagawas han akon mga im-im ngan nag-uokoy ako tampo hin mga tawo nga salaan an tagsa nira nga pulong. Ngan bisan pa ngani, hini hinkit-an ko han akon kalugaringon nga mga mata an Hadi nga GINOO nga Labi Kamakagarahum!\u201d"
                },
                "6": {
                    "verse_nr": "6",
                    "verse": "Niyan linmupad ngadi ha akon in usa han mga binuhat. Nagdara hiya hin baga nga iya kinuha tikang han altar pinaagi hin kimpit."
                },
                "7": {
                    "verse_nr": "7",
                    "verse": "Dinapatan niya han naglalaga nga baga an akon mga im-im ngan nagsiring, \u201cDinmapat ini han imo mga im-im, ngan yana nakuha na an imo kasal-anan ngan ginpasaylo na an imo mga sala.\u201d"
                },
                "8": {
                    "verse_nr": "8",
                    "verse": "Niyan hinbatian ko an Ginoo nga nasiring, \u201cHin-o an akon susugoon? Hin-o an amon magigin magsarangyaw?\u201d\nBinmaton ako, \u201cAko an makadto! Sugoa ako!\u201d"
                },
                "9": {
                    "verse_nr": "9",
                    "verse": "Sanglit ginpalakat ako niya ngan ginpahatag ini nga mensahe ngadto han mga tawo: \u201cBisan unanhon niyo hin pagpinamati, diri kamo makakasabot. Bisan unanhon niyo hin pagkinita, diri kamo mahibabaro han nahinanabo.\u201d"
                },
                "10": {
                    "verse_nr": "10",
                    "verse": "Niyan nagsiring hiya ha akon, \u201cPakubali an mga hunahuna hini nga mga tawo, himoa nga mabungol an ira mga durunggan, ngan mabuta an ira mga mata, basi diri hira makakita o makabati o makasabot. Kay kon makakita, makabati o makasabot hira, bangin bumalik hira ha akon ngan tambalon ko hira.\u201d"
                },
                "11": {
                    "verse_nr": "11",
                    "verse": "Pinmakiana ako, \u201cGinoo, tubtob san-o ini nga kahimtang?\u201d\nBinmaton hiya, \u201cTubtob han pagkaruruba ngan kawaray na mga tawo han mga syudad\u2014tubtob han kawaray na mga umurokoy han kabablayan\u2014tubtob han kawaray na gud gamit ngan kabinayaan na han tuna."
                },
                "12": {
                    "verse_nr": "12",
                    "verse": "Paiiwason ko ngadto hin hirayo nga dapit an mga tawo ngan hihimoon ko nga kamingawan an bug-os nga tuna."
                },
                "13": {
                    "verse_nr": "13",
                    "verse": "Bisan kon usa la ha kada napulo ka tawo an mahibilin ha tuna, pagpupuohon ko liwat hira; masusugad hira han tuod hin kahoy nga tuog nga ginpulod.\u201d\n(An tuod han tuog natindog para hin bag-o nga tinikangan bahin han mga tawo han Dyos.)"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Han paghadi han Juda ni Hadi Acas nga anak ni Jotam ngan apo ni Oseas, ginsulong an Jerusalem nira Rezin nga hadi han Siria, ngan hi Peka nga anak ni Remalias, nga hadi han Israel, kundi waray hira pakarikupo han Jerusalem."
                },
                "2": {
                    "verse_nr": "2",
                    "verse": "Han kasumati han hadi han Juda nga nakadto na han katunaan han Israel an mga kasondalohan han Siria, duro an kahadlok han hadi ngan han ngatanan niya nga mga tawo nga nangurog hira sugad hin kakahoyan nga nababay-og kon nahangin."
                },
                "3": {
                    "verse_nr": "3",
                    "verse": "Nagsiring an GINOO kan Isaias, \u201cDad-a hi Sear Yasub nga imo anak ngan tapoa hi Hadi Acas. Hiaagian mo hiya dida han dalan nga gintratrabahoan han mga parahablon hin panapton, didto han kataposan han kali nga inaawasan han tubig tikang han iraya ngalinaw."
                },
                "4": {
                    "verse_nr": "4",
                    "verse": "Sidnga hiya nga magtagam, maghilom la, ngan diri mahadlok o mabaraka. Sugad la han aso hin duha nga tikaurupos hin kaugtang nga sungo ngan diri makababaraka an kasina ni Hadi Rezin ngan han iya mga Siriahanon, ngan ni Hadi Peka."
                },
                "5": {
                    "verse_nr": "5",
                    "verse": "Nakahunahuna hin paglarang hin mabudhion an Siria upod an Israel ngan an iya hadi."
                },
                "6": {
                    "verse_nr": "6",
                    "verse": "Nakahunahuna hira hin pagsulong han Juda, hin paghadlok han mga tawo basi umugop ha ira, ngan hin paghimo nga hadi han anak ni Tabeel."
                },
                "7": {
                    "verse_nr": "7",
                    "verse": "\u201cKundi ako nga GINOO an nasiring nga diri gud ini mahinanabo."
                },
                "8": {
                    "verse_nr": "8",
                    "verse": "Kay ano? Kay diri makurukusog an Siria kon itanding han Damasco nga kapital nga syudad hini, ngan diri makurukusog an Damasco kay kan Hadi Rezin. Mahitungod han Israel, sulod hin 65 ka tuig uraura ini kaguba ngan diri na matindog ini nga usa nga nasod."
                },
                "9": {
                    "verse_nr": "9",
                    "verse": "Diri makurukusog an Israel kay han Samaria nga kapital nga syudad hini, ngan diri makurukusog an Samaria kay kan Hadi Peka.\n\u201cKon diri marig-on an imo pagtoo, diri ka gud mailob.\u201d"
                },
                "10": {
                    "verse_nr": "10",
                    "verse": "Nagpadara an GINOO hin lain nga mensahe ngadto kan Acas"
                },
                "11": {
                    "verse_nr": "11",
                    "verse": "\u201cPangaroi hin tigaman an GINOO nga imo Dyos. Diri ngani tikang ha kahiladman han kalibutan han mga patay o tikang didto ha kahitas-an.\u201d"
                },
                "12": {
                    "verse_nr": "12",
                    "verse": "Binmaton hi Acas, \u201cDiri ako maaro hin tigaman. Diri ko pagsasarihan an GINOO.\u201d"
                },
                "13": {
                    "verse_nr": "13",
                    "verse": "Nagbaton hi Isaias, \u201cPamati yana, mga tulin ni Hadi David. Kon diri maupay para ha iyo an paghulop han mga tawo\u2014paghuhulopon ba liwat niyo an akon Dyos?"
                },
                "14": {
                    "verse_nr": "14",
                    "verse": "Sanglit an GINOO ngahaw an mahatag ha iyo hin tigaman: Mag-aanak hin lalake in usa nga burod nga daragita ngan pagngangaranan hiya nga \u2018Emmanuel\u2019."
                },
                "15": {
                    "verse_nr": "15",
                    "verse": "Ha panahon nga igo na an iya panuigon hin pakasabot han maupay ngan han maraot, mainom na an mga tawo hin gatas ngan makaon hin dugos."
                },
                "16": {
                    "verse_nr": "16",
                    "verse": "Bisan ha diri pa maabot ito nga panahon, pagbabayaan na an mga tuna hito nga duha nga mga hadi nga naghahadlok ha iyo."
                },
                "17": {
                    "verse_nr": "17",
                    "verse": "\u201cIpadadara han GINOO ngada ha imo han imo mga tawo, ngan han bug-os nga hadianon nga panimalay, in mga adlaw hin kasamokan nga makalilisang pa kay han bisan ano nga adlaw nga inmabot tikang mahibulag han Juda an ginhadian han Israel\u2014ipadadara niya an hadi han Asiria!"
                },
                "18": {
                    "verse_nr": "18",
                    "verse": "\u201cKon umabot na ito nga panahon, mataghoy an GINOO, usa ini nga tigaman hin pagpakanhi han mga Ehiptohanon sugad hin mga langyaw nga tikang han labi ka hirayo nga mga sapa han Nilo, ngan pagpakanhi han mga Asiriahanon nga sugad hin mga putyukan nga tikang han ira tuna."
                },
                "19": {
                    "verse_nr": "19",
                    "verse": "Mahugdon ini hira ha mga higtaas nga pangpang ngan ha mga kalungagan hin dagko nga mga bato, ngan lulub-on nira an mga katungkan ngan an mga panabsaban."
                },
                "20": {
                    "verse_nr": "20",
                    "verse": "\u201cKon umabot na ito nga panahon, magsusuhol an GINOO hin paraarot nga tikang ha tabok han Eufrates\u2014an hadi han Asiria\u2014ngan hiya an magkikiskis han iyo mga ulo ngan magbabarbas han iyo mga bungot lakip an buhok han iyo mga lawas."
                },
                "21": {
                    "verse_nr": "21",
                    "verse": "\u201cKon umabot na ito nga panahon, bisan kon in usa nga parauma may usa la nga nati nga baka ngan duha nga kanding"
                },
                "22": {
                    "verse_nr": "22",
                    "verse": "mahatag ini hin damo nga gatas nga diri gud hiya kukulangan hin gatas para pagkaon. Tinuod, an ngatanan nga mahisalin nga buhi dinhe han tuna may-ada gatas ug dugos nga pagkaon."
                },
                "23": {
                    "verse_nr": "23",
                    "verse": "\u201cKon umabot na ito nga panahon, mahihimo nga katungkan an mga urubasan nga hadto gintamnan hin yinukot nga mga ubas, nga mapapalit hin usa ka yukot ka bug-os nga salapi."
                },
                "24": {
                    "verse_nr": "24",
                    "verse": "Tungod kay katungkan man, manganganop didto an mga parapanganop. Tinuod, maluluob an bug-os nga nasod hin mga katungkan."
                },
                "25": {
                    "verse_nr": "25",
                    "verse": "An ngatanan nga kapungtoran nga gintamnan hadto anay hin mga makaraon maluluob na hin katungkan nga kabagwakan nga makuri hin tawo hingadtoan. Mahihimo na la ini nga lalayawan hin mga baka ngan mga karnero.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Nasiring ha akon an GINOO, \u201cKuha hin hilapad nga susuratan ngan surati ini hin dagko nga mga letra: \u2018Madagmit nga Inagaw, Malaksi nga Tinikas.\u2019"
                },
                "2": {
                    "verse_nr": "2",
                    "verse": "Kuha hin duha nga kasasarigan nga mga tawo nga mga saksi, hira Urias nga padi ug Zacarias nga anak ni Jeberequias.\u201d"
                },
                "3": {
                    "verse_nr": "3",
                    "verse": "Waray pag-iha nagburod an akon asawa. Han katawo han amon anak nga lalake, ginsiring ako han GINOO, \u201cNgarani hiya nga \u2018Madagmit-nga-Inagaw-an-Malaksi-nga-Tinikas.\u2019"
                },
                "4": {
                    "verse_nr": "4",
                    "verse": "Ha diri pa ngani an bata maaram hin pagyakan, \u2018Nanay ug Tatay\u2019, dadad-on na han hadi han Asiria an ngatanan nga ira inagaw nga mga manggad han Damasco ngan an ngatanan nga tinikas han Samaria dadad-on han hadi han Asiria.\u201d"
                },
                "5": {
                    "verse_nr": "5",
                    "verse": "Naghimangraw na liwat ha akon an GINOO."
                },
                "6": {
                    "verse_nr": "6",
                    "verse": "Nagsiring hiya, \u201cTungod kay ini nga mga tawo waray uminom han malinaw nga tubig nga naawas tikang han Sapa han Siloa ngan tungod kay nangungurog hira hin kahadlok ha atubangan ni Hadi Rezin ug Hadi Peka"
                },
                "7": {
                    "verse_nr": "7",
                    "verse": "ipadadara ko, nga GINOO, an hadi han Asiria ngan an ngatanan niya nga kasondalohan hin pagsulong han Juda. Masulong hira sugad hin usa nga daralwa han Salog Eufrates, nga nalapwas ha mga pangpang hini nga salog."
                },
                "8": {
                    "verse_nr": "8",
                    "verse": "Lulunopan hini an Juda tubtob ha sugbong an kahilarom ngan lalapwason an ngatanan.\u201d\nUpod naton an Dyos! Pananalipdan an tuna han binuklad niya nga mga pako."
                },
                "9": {
                    "verse_nr": "9",
                    "verse": "Pagtirok kamo tungod hin kahadlok, kamo nga kanasoran! Pamati, kamo nga higrayo nga mga dapit han tuna. Pag-andam hin pakig-away, kundi kahadlok kamo! Tinuod, pag-andam, kundi kahadlok kamo!"
                },
                "10": {
                    "verse_nr": "10",
                    "verse": "Himoa na an iyo mga plano! Kundi diri gud kamo makakadaog. Igsumat an ngatanan nga iyo karuyag! Kundi waray la pulos ini ngatanan, kay an Dyos aanhi ha amon."
                },
                "11": {
                    "verse_nr": "11",
                    "verse": "Pinaagi han iya dako nga gahom ginpahimatngon ako han GINOO hin diri pagsunod han dalan nga ginlalaktan han mga tawo. Nagsiring hiya"
                },
                "12": {
                    "verse_nr": "12",
                    "verse": "\u201cAyaw pag-api han mabudhion nga mga larang han mga tawo ngan ayaw kahadlok han mga butang nga ira nahahadlokan."
                },
                "13": {
                    "verse_nr": "13",
                    "verse": "Hinumdomi nga baraan ako, an GINOO nga Labi Kamakagarahum; ako amo an imo kinahanglan kahadlokan."
                },
                "14": {
                    "verse_nr": "14",
                    "verse": "Tungod han akon makaaramdok nga pagkabaraan, sugad ako hin bato nga nahipapakdolan han mga tawo; sugad ako hin bitik nga magdadakop han mga tawo han mga ginhadian han Juda ug Israel, ngan han nga tawo han Jerusalem."
                },
                "15": {
                    "verse_nr": "15",
                    "verse": "Damo an mahipapakdol; mapupukan ngan mapatay hira. Mabibitik hira.\u201d"
                },
                "16": {
                    "verse_nr": "16",
                    "verse": "Kinahanglan pagbantayan ngan pagtipigan niyo an akon mga tinun-an, an mga mensahe nga iginhatag ha akon han Dyos."
                },
                "17": {
                    "verse_nr": "17",
                    "verse": "Natatago an GINOO ha iya mga tawo, kundi nasarig ngan nalaom ako ha iya."
                },
                "18": {
                    "verse_nr": "18",
                    "verse": "Iini ako upod ko an mga anak nga iginhatag ha akon han GINOO. An GINOO nga Labi Kamakagarahum, kanay trono aadto ha Bukid Sion nagsugo ha amon sugad nga buhi nga mga mensahe ngadto han mga tawo han Israel."
                },
                "19": {
                    "verse_nr": "19",
                    "verse": "Kundi hahangyoon kamo hin mga tawo nga mangaro kamo hin mga mensahe tikang hin mga parapanhimalad ngan mga espiritista nga mga yakinbotan. Masiring hira, \u201cKon baga sidngon, kinahanglan mangaro an mga tawo hin mga mensahe tikang han mga espiritu ngan makighimangraw han mga minatay hiunong han mga buhi.\u201d"
                },
                "20": {
                    "verse_nr": "20",
                    "verse": "Babatonon niyo hira, \u201cPamati han igintututdo ha iyo han GINOO! Ayaw kamo pamati han mga espiritista\u2014diri makakaupay ha iyo an ira ighihimangraw ha iyo.\u201d"
                },
                "21": {
                    "verse_nr": "21",
                    "verse": "Mahisasalaag ha bug-os nga tuna an mga tawo nga nawad-an na hin paglaom ngan mga ginugutom. Dida han ira kagutom ngan kasina pagpapakaraoton nira an ira hadi ngan an ira Dyos. Bangin humangad hira ngadto ha langit"
                },
                "22": {
                    "verse_nr": "22",
                    "verse": "o tumamod nganhi ha tuna, kundi waray nira makikita labot hin kasamok ngan kasisidman, makaharadlok nga kasisidman nga amo an ira dadangatan. Waray nira sadang ka palagiwan tikang hini nga panahon hin kasamokan."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ginpakaalohan hadto anay an tuna han mga tribo han Zabulon ug Neftali, kundi pagpapasidunggan han tidaraon nga panahon ini nga katunaan, tikang ha Mediteraneo tipasinirangan ngadto han tuna didto han tabok han Jordan, ngan ngadto pa ha Galilea nga gin-uokyan han mga lumalangyaw."
                },
                "2": {
                    "verse_nr": "2",
                    "verse": "Kinmita hin dako nga kapawa\nan mga tawo nga naglalakat ha kasisidman.\nAdton nag-ukoy didto hin masirom nga tuna,\nyana sinmirang na ha ira in kapawa."
                },
                "3": {
                    "verse_nr": "3",
                    "verse": "Tinagan mo hira hin dako nga kalipay, O GINOO;\nngan ginlipay mo hira.\nNarayhak hira tungod han imo ginbuhat,\nsugad han pagrayhak hin mga tawo kon nag-aani hira,\no kon nagbabahinbahin hira han ira tinikas nga mga manggad."
                },
                "4": {
                    "verse_nr": "4",
                    "verse": "Kay ginbari mo an yugo nga nakapabug-at ha ira\nngan an tungkod nga naghampak han ira mga sugbong. Ginpirde mo an nasod\nnga nagtalumpigos ngan nagpahimulos han imo mga tawo,\nsugad han pagdag-a mo han kasondalohan han Madian hadton maiha na nga panahon."
                },
                "5": {
                    "verse_nr": "5",
                    "verse": "Pagsusunogon hin kalayo\nan mga butas han nasulong nga kasondalohan\nngan an ngatanan nga mga panapton nira nga humog hin dugo!"
                },
                "6": {
                    "verse_nr": "6",
                    "verse": "Natawo ha aton in bata!\nIginhatag ha aton in anak nga lalake!\nNgan magigin punoan hiya naton.\nPagtatawgon hiya nga \u201cUrusahon nga Magsaragdon,\u201d\n\u201cGamhanan nga Dyos,\u201d \u201cAmay nga Waray Kataposan,\u201d\n\u201cPrinsipe han Kamurayaw.\u201d"
                },
                "7": {
                    "verse_nr": "7",
                    "verse": "Magpapadayon hin kamainuswagon an iya hadianon nga gahom;\ndayuday magmamalinaw an iya ginhadian.\nMaghahadi hiya nga sumurunod ni Hadi David,\nngan ipapakita niya an iya gahom dida han pagkamatadong ug katadongan,\ntikang yana tubtob han kataposan nga panahon.\nPagbubuhaton gud ini ngatanan han GINOO nga Labi Kamakagarahum."
                },
                "8": {
                    "verse_nr": "8",
                    "verse": "Ginhukman na han GINOO an ginhadian han Israel nga mga tulin ni Jacob."
                },
                "9": {
                    "verse_nr": "9",
                    "verse": "An ngatanan nga mga tawo han Israel ngan an ngatanan nga nag-uokoy didto han syudad han Samaria makakasabot nga iya na ini ginbuhat. Yana mapinahitas-on ngan mapinarayawnon hira. Nasiring hira"
                },
                "10": {
                    "verse_nr": "10",
                    "verse": "\u201cNapukan na an mga tiha nga balay, kundi pagliliwanan ini namon hin mga balay nga bato. Pinanngutod na an mga balayan nga kahoy nga sikamuro, kundi pagliliwanan ini namon han labi kamarig-on nga kahoy nga sidro.\u201d"
                },
                "11": {
                    "verse_nr": "11",
                    "verse": "Gin-aghat han GINOO nga sulongon hira han ira mga kaaway."
                },
                "12": {
                    "verse_nr": "12",
                    "verse": "Andam na an Siria ha sinirangan ngan an Filistia ha katundan hin paglam-oy han Israel. Kundi bisan pa hini, diri natatapos an kasina han GINOO; andam la gihapon an iya kamot hin pagkastigo."
                },
                "13": {
                    "verse_nr": "13",
                    "verse": "Waray magbasol an mga tawo han Israel; bisan kon ginkastigo na hira han GINOO nga Labi Kamakagarahum, waray hira bumalik ngadto ha iya."
                },
                "14": {
                    "verse_nr": "14",
                    "verse": "Sakob hin usa la ka adlaw pagkakastigohon han GINOO an mga pangulo han Israel ngan an mga tawo han syudad; pupugotan hira hin ulo ug ikog."
                },
                "15": {
                    "verse_nr": "15",
                    "verse": "An ulo amo an tigurang ug dungganan nga mga tawo\u2014ngan an ikog amo an mga manaragna kanay mga pagturon-an puros nga buwa!"
                },
                "16": {
                    "verse_nr": "16",
                    "verse": "Ginlipatlipat ngan ginggupong hira hadton mga nagmamangulo hini nga mga tawo."
                },
                "17": {
                    "verse_nr": "17",
                    "verse": "Sanglit diri an GINOO matugot nga makakalagiw in bisan hin-o han batan-on nga kalalaken-an, ngan diri niya kalolooyan in bisan hin-o han mga balo nga kababayen-an ngan mga ilo, kay an ngatanan nga mga tawo diri natoo han Dyos ngan magraogdaog, ngan an ngatanan nga ira ginyayakan mga magraot. Kundi bisan pa ngani diri la gihapon matatapos an kasina han GINOO, ngan andam la gihapon hiya hin pagkastigo."
                },
                "18": {
                    "verse_nr": "18",
                    "verse": "An kamaraogdaog han mga tawo nakakasunog sugad hin kalayo nga nag-uugtang hin katungkan nga kabagwakan. Nakakasunog ini sugad hin kalayo ha kagurangan nga nagpapaulyab hin mga magdakmol nga aso."
                },
                "19": {
                    "verse_nr": "19",
                    "verse": "Tungod kay nasisina an GINOO nga Labi Kamakagarahum, naglalaga sugad hin kalayo ha bug-os nga tuna an iya pagkastigo ngan nakakapuo han mga tawo, ngan waray tawo nga makakatalwas han iya igkasi-tawo."
                },
                "20": {
                    "verse_nr": "20",
                    "verse": "Ha bisan diin nga dapit han nasod inaagaw han mga tawo an bisan ano nga pagkaon nga ira hin-aagian, kundi mga gutom la hira gihapon. Kinakaon nira bisan an ira kalugaringon nga mga anak!"
                },
                "21": {
                    "verse_nr": "21",
                    "verse": "Naggigipasulongsulong an mga tawo han Manases ug Efraim ngan sinusulong nira nga duha an Juda. Kundi bisan pa ngani diri napupuypoy an kasina han GINOO; andam la gihapon an iya kamot hin pagkastigo."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Maghihikaraot kamo! Naghihimo kamo hin diri magtadong nga mga balaod nga nagtatalumpigos han akon mga tawo."
                },
                "2": {
                    "verse_nr": "2",
                    "verse": "Amo ini an iyo paagi hin pagkuha han mga katungod ngan katadungan han mga kablas. Amo ini an iyo paagi hin pag-agaw han hiagi han mga balo nga kababayen-an ngan mga ilo."
                },
                "3": {
                    "verse_nr": "3",
                    "verse": "Mag-aano man kamo kon pagkastigohon na kamo han Dyos? Mag-aano man kamo kon pagdad-an kamo niya hin karat-an tikang hin hirayo nga nasod? Ngain man kamo dadalagan hin pakibulig? Diin man niyo tatagoa an iyo mga manggad?"
                },
                "4": {
                    "verse_nr": "4",
                    "verse": "Pamamatayon kamo didto ha pag-awayan o pagdadanason kamo sugad nga mga priso. Kundi bisan pa ngani, diri mapupuypoy an kasina han GINOO, ngan andam la gihapon an iya kamot hin pagkastigo."
                },
                "5": {
                    "verse_nr": "5",
                    "verse": "Nagsiring an GINOO, \u201cAsiria! Gagamiton ko an Asiria sugad hin balbag hin pagkastigo hadton akon mga nasisinahan."
                },
                "6": {
                    "verse_nr": "6",
                    "verse": "Ginsugo ko an Asiria hin pagsulong hin nasod nga diri natoo hin diyos, hin mga tawo nga nag-aghat ha akon hin kasina. Ginsugo ko hira hin panikas, pangawat, ngan pagtamaktamak han mga tawo sugad hin lamsaw dida han kakalsadahan.\u201d"
                },
                "7": {
                    "verse_nr": "7",
                    "verse": "Kundi an hadi nga Asiriahanon may-ada nahuhunahunaan nga magpintas nga mga larang. Naglarang hiya hin pagbungkag hin damo nga mga nasod."
                },
                "8": {
                    "verse_nr": "8",
                    "verse": "Naghihinambog hiya, \u201cHadi an kada usa han akon mga kapitan!"
                },
                "9": {
                    "verse_nr": "9",
                    "verse": "Gindaog ko an mga syudad han Calno ug Carquemis ngan an mga syudad han Hamat ug Arfad. Gindaog ko an Samaria ug Damasco."
                },
                "10": {
                    "verse_nr": "10",
                    "verse": "Gin-abot ko hin pagkastigo adton mga ginhadian nga nagsisingba hin mga diyosdiyos, mga diyosdiyos nga darudamo pa kay hadton kanan Jerusalem ug Samaria."
                },
                "11": {
                    "verse_nr": "11",
                    "verse": "Ginpukan ko an Samaria ngan an ngatanan nga mga diyosdiyos hini, ngan amo ngahaw an akon pagbubuhaton han Jerusalem ngan han mga ladawan nga ginsisingba didto.\u201d"
                },
                "12": {
                    "verse_nr": "12",
                    "verse": "Kundi nasiring an GINOO, \u201cKon mahuman ko na an akon ginbubuhat didto ha Bukid Sion ngan didto ha Jerusalem, pagkakastigohon ko an hadi han Asiria tungod han ngatanan niya nga paghambog ngan pagpahitaas.\u201d"
                },
                "13": {
                    "verse_nr": "13",
                    "verse": "Naghihinambog an hadi han Asiria, \u201cAko gud la an nagbuhat hini ngatanan. Makusog, makinaadmananon, ngan listo ako. Ginpara ko an mga pag-ultan hin mga nasod ngan ginkuha ko an mga manggad nga ira ginhimos. Sugad hin todo nga baka gintamaktamakan ko an mga tawo nga nag-uokoy didto."
                },
                "14": {
                    "verse_nr": "14",
                    "verse": "Sugad hin salag hin tamsi an mga nasod han kalibutan. Waray ako pagkuri hin pagkuha han ira mga manggad sugad nga masayonay in panguha hin mga bunay hin tamsi. Waray gud bisan usa nga tamsi nga nagbuklad han iya pako nga nagpalapaka hin pako, nagnganga ngan nagpiyaik hin paghadlok ha akon!\u201d"
                },
                "15": {
                    "verse_nr": "15",
                    "verse": "Kundi nasiring an GINOO, \u201cMakakasiring ba in usa nga parakol nga larulabaw hiya hin kagamhanan kay han tawo nga nagamit hini? Labaw pa ba ka importante in usa nga lagadi kay han tawo nga nagamit han lagadi? Diri an balbag an nag-aalsa hin tawo, kundi an tawo an nag-aalsa hin balbag.\u201d"
                },
                "16": {
                    "verse_nr": "16",
                    "verse": "Magpapadara an GINOO nga Labi Kamakagarahum han sakit basi pagkastigohon niya adton mga mag-upay an panlawas yana. Dida ha ira dayuday magdidilaab in kalayo."
                },
                "17": {
                    "verse_nr": "17",
                    "verse": "Mahihimo nga kalayo an Dyos nga kapawa han Israel. Mahihimo nga usa nga laga an baraan nga Dyos han Israel, nga mag-uugtang han ngatanan sulod hin usa la ka adlaw, bisan han mga katungkan nga kabagwakan."
                },
                "18": {
                    "verse_nr": "18",
                    "verse": "Mabubungkag gud an maglangbo nga kaumhan ug kagurangan, ha amo nga paagi nga napatay in usa ka tawo tungod hin makamaratay nga sakit."
                },
                "19": {
                    "verse_nr": "19",
                    "verse": "Pira nala nga kahoy an mahisasalin, nga maiihap ini bisan hin gutiay nga bata."
                },
                "20": {
                    "verse_nr": "20",
                    "verse": "Maabot in panahon nga an mga tawo han Israel nga nahisalin nga buhi diri na matapod han nasod nga haros magbungkag ha ira. Masarig na hira hin inungod han GINOO nga baraan nga Dyos han Israel."
                },
                "21": {
                    "verse_nr": "21",
                    "verse": "Mabalik in pira la han mga tawo han Israel ngadto han ira makagarahum nga Dyos."
                },
                "22": {
                    "verse_nr": "22",
                    "verse": "Bisan kon yana damo an mga tawo han Israel sugad han mga baras ha baybayon, gutiay la ha ira in mabalik. Naghuhulat han mga tawo an ira kapukan, nga angay han ira pagkamaraot."
                },
                "23": {
                    "verse_nr": "23",
                    "verse": "Tinuod, pagtutumanon han GINOO nga Dyos nga Labi Kamakagarahum an pagbungkag han bug-os nga nasod sumala han iya ginsiring."
                },
                "24": {
                    "verse_nr": "24",
                    "verse": "Nasiring an GINOO nga Dyos nga Labi Kamakagarahum ngadto han iya mga tawo nga nag-uokoy didto ha Sion, \u201cAyaw kamo kahadlok han mga Asiriahanon bisan kon ginatatalumpigos kamo nira sugad han ginbuhat ha iyo han mga Ehiptohanon."
                },
                "25": {
                    "verse_nr": "25",
                    "verse": "Diri na maiha tataposon ko an pagkastigo ha iyo, ngan katapos hini akon liwat hira pupukanon."
                },
                "26": {
                    "verse_nr": "26",
                    "verse": "Ako nga GINOO nga Labi Kamakagarahum an maglalatob ha ira sugad han akon ginbuhat han mga tawo han Madian didto han Bato han Oreb. Kakastigohon ko an Asiria sugad han akon pagkastigo han Ehipto."
                },
                "27": {
                    "verse_nr": "27",
                    "verse": "Kon umabot na ito nga panahon bubuhian ko kamo tikang han gahom han Asiria, ngan diri na kamo magpapas-an han ira yugo.\u201d"
                },
                "28": {
                    "verse_nr": "28",
                    "verse": "Ginrikupo han kaaway nga kasondalohan an syudad han Ayat. Inmagi hira ha Migron. Iginbilin nira didto ha Micmas an ira mga kasangkapan."
                },
                "29": {
                    "verse_nr": "29",
                    "verse": "Inmagi na hira han masigpit nga aragian ngan nagpapalabay hira han gab-i didto ha Geba. Nahahadlok hin duro an mga tawo didto han bungto han Rama ngan nanngalagiw an mga tawo didto ha Gabaa, an natawhan nga bungto ni Hadi Saul."
                },
                "30": {
                    "verse_nr": "30",
                    "verse": "Goliat kamo nga mga tawo han Galim! Pamati kamo nga mga tawo han Laisa! Baton kamo nga mga tawo han Anatot!"
                },
                "31": {
                    "verse_nr": "31",
                    "verse": "Nanngangalagiw an mga tawo han Madmena ug Gebim."
                },
                "32": {
                    "verse_nr": "32",
                    "verse": "Yana nga adlaw an kaaway nakasalakay na han bungto han Nob, ngan didto inaalsa nira an ira mga kamauo kontra han Bukid Sion, kontra han syudad han Jerusalem."
                },
                "33": {
                    "verse_nr": "33",
                    "verse": "Rurumpagon hira han GINOO nga Labi Kamakagarahum sugad hin mga sanga nga nagkabanggi tikang hin usa nga kahoy. Pagpapaubson ngan pagpapakaalohan an labi ka mapinahitas-on ngan an labi ka gamhanan ha ira."
                },
                "34": {
                    "verse_nr": "34",
                    "verse": "Pupuohon hira han GINOO sugad hin mga kahoy nga ginpulod hin parakol didto han butnga han kagurangan, sugad nga kapukan han labi ka maupay nga mga kahoy han Libano!"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Sugad hin kahoy nga ginpulod an hadianon nga panimalay ni David; kundi sugad nga nananaringsing an puno han kahoy nga ginpulod, mabangon man in bag-o nga hadi tikang han mga tulin ni David."
                },
                "2": {
                    "verse_nr": "2",
                    "verse": "Mahatag ha iya hin kinaadman an espiritu han GINOO,\nngan hin hibaro ngan hin kaabtik hin paghadi han mga tawo han GINOO.\nMakakasabot hiya han kaburut-on han GINOO ngan han pagtahod ha iya"
                },
                "3": {
                    "verse_nr": "3",
                    "verse": "ngan malilipay hiya hin pag-alagad han GINOO.\nDiri hiya maghuhukom sumala han iya hinkikit-an o hinbabatian"
                },
                "4": {
                    "verse_nr": "4",
                    "verse": "maghuhukom hiya hin matadong han mga kablas,\nngan maugop hiya han mga katungod han mga magpakalolooy.\nPinaagi han iya sugo pagkakastigohon niya an mga tawo,\nngan papatayon niya an magraot nga mga tawo."
                },
                "5": {
                    "verse_nr": "5",
                    "verse": "Matadong ngan maligdong an iya paghadi han iya mga tawo."
                },
                "6": {
                    "verse_nr": "6",
                    "verse": "Magtatampo nga malinawon an mga lubo ngan mga karnero,\nngan madirig an mga leyopardo han nati nga mga kanding.\nMagsasaro an nati nga mga baka ngan hati nga mga liyon,\nngan pagmamangnoan ini hin gudti nga kabataan."
                },
                "7": {
                    "verse_nr": "7",
                    "verse": "Magsasaro an mga baka ngan mga uso,\nngan magdidirig nga malinawon an ira mga nati.\nMakaon an mga liyon han uhot nga kinakaon han mga baka."
                },
                "8": {
                    "verse_nr": "8",
                    "verse": "Diri paglalabtan bisan in usa nga minasus-an kon mag-uyag hiya hirani hin malara nga halas."
                },
                "9": {
                    "verse_nr": "9",
                    "verse": "Didto ha Sion nga baraan nga bukid han Dyos\nmawawaray gud bisan ano nga nakakadarahog o maraot.\nMapupuno an tuna han hibaro han GINOO\nsugad nga puno hin tubig an kadagatan."
                },
                "10": {
                    "verse_nr": "10",
                    "verse": "Maabot in adlaw nga magigin tigaman han mga nasod an bag-o nga hadi nga tikang han hadianon nga panimalay ni David. Magtititirok hira didto han iya hadianon nga syudad ngan pagpapasidunggan hiya nira."
                },
                "11": {
                    "verse_nr": "11",
                    "verse": "Kon umabot na ini nga adlaw gagamiton na liwat han Ginoo an iya gahom ngan pauulion adton iya mga tawo nga nahibilin didto ha Asiria, ha Ehipto, didto han katunaan han Patros, Sudan, Elam, Babilonia, ug Hamat, ngan didto han kabaybayonan ngan mga puro ha dagat."
                },
                "12": {
                    "verse_nr": "12",
                    "verse": "Iisahon han GINOO in tigaman nga bandera ha pagpakita han kanasoran nga gintitirok na liwat niya an nagsarang nga mga tawo han Israel ug Juda, ngan ibabalik hira tikang han upat nga mga kanto han tuna."
                },
                "13": {
                    "verse_nr": "13",
                    "verse": "Diri na maaawa han Juda an ginhadian han Israel, ngan diri na magigin kaaway han Israel an Juda."
                },
                "14": {
                    "verse_nr": "14",
                    "verse": "Mag-uusa hira hin pagsulong han mga Filisteohanon didto ha katundan ngan hin panikas han mga tawo nga nag-uokoy didto ha sinirangan. Pagsasakopon nira an mga tawo han Edumea ug Moab, ngan magsusugot ha ira an mga tawo han Amon."
                },
                "15": {
                    "verse_nr": "15",
                    "verse": "Pahuhubson han GINOO an Dagat Suez ngan pahuhuypon niya in mapaso nga hangin basi magmara an Eufrates, ngan magbibilin hin pito la nga gudtiay nga mga sapa, basi makatabok in bisan hin-o nga maglakat."
                },
                "16": {
                    "verse_nr": "16",
                    "verse": "Mag-aandam hiya hin hiluag nga baraktasan tikang ha Asiria para hadton iya mga tawo, an Israel, nga nahisalin nga buhi didto, sugad nga may-ada dalan para han ira kaapoy-apoyan hadto han paggawas nira han Ehipto."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Maabot in adlaw nga magkakanta in mga tawo,\n\u201cO GINOO, nagpapasalamat ako ha imo! Nasina ka ha akon,\nkundi yana ginlipay mo ako ngan diri ka na nasisina."
                },
                "2": {
                    "verse_nr": "2",
                    "verse": "An Dyos an akon magtaralwas;\nmasarig ako ha iya ngan diri ako mahahadlok.\nNahatag ha akon hin gahom ug kusog an GINOO;\nhiya an akon magtaralwas."
                },
                "3": {
                    "verse_nr": "3",
                    "verse": "Sugad nga nakakalipay han mga inuuhaw an matugnaw nga tubig,\nnalilipay man an mga tawo han Dyos kon talwason niya hira.\u201d"
                },
                "4": {
                    "verse_nr": "4",
                    "verse": "Maabot in adlaw nga magkakanta in mga tawo,\n\u201cPagpasalamat han GINOO!\nTawga hiya hin pagbulig ha imo!\nSumati han iya ginbuhat an ngatanan nga kanasoran!\nSumati hira han iya pagkagamhanan!"
                },
                "5": {
                    "verse_nr": "5",
                    "verse": "Pagkanta ngadto han GINOO tungod han makaaramdok nga mga butang nga iya ginbuhat.\nIgsumat ini ha bug-os nga kalibutan."
                },
                "6": {
                    "verse_nr": "6",
                    "verse": "Pagoliata ngan pakantaha an ngatanan nga nag-uokoy didto ha Sion!\nGamhanan an baraan nga Dyos han Israel,\nngan nag-uokoy hiya tampo han iya mga tawo.\u201d"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Mensahe ini hiunong han Babilonia nga kinarawat ni Isaias nga anak ni Amoz tikang sa Dyos."
                },
                "2": {
                    "verse_nr": "2",
                    "verse": "Isaha an bandera ha pag-awayan didto ha bawbaw hin mahawan nga pungtod! Goliat ngadto han mga sondalo ngan alsaha an imo kamot sugad nga sinyal para ha ira hin pagsulong han mga ganghaan han natataporan nga syudad."
                },
                "3": {
                    "verse_nr": "3",
                    "verse": "Gintawag han GINOO an iya mag-isog ngan magsinarigon nga mga sondalo nga makiaway hira para han GINOO ngan pagkastigohon hira adton nasisinahan niya."
                },
                "4": {
                    "verse_nr": "4",
                    "verse": "Pamatii an aringasa didto han kabukiran\u2014an danaguhob hin dako nga hugpo hin mga tawo, an aringasa hin nagtititirok nga mga nasod nga mga ginhadian. An GINOO han mga Kasondalohan nag-aandam han iya kasondalohan para hin away."
                },
                "5": {
                    "verse_nr": "5",
                    "verse": "Naabot hira tikang hin higrayo nga mga nasod didto han mga sidsid han tuna. Ha iya kasina naabot an GINOO hin pagpuo han bug-os nga nasod."
                },
                "6": {
                    "verse_nr": "6",
                    "verse": "Goliat tungod hin kasakit! Hirani na an adlaw han GINOO, maabot na an adlaw nga pupuohon han Labi Kamakagarahum an nasod."
                },
                "7": {
                    "verse_nr": "7",
                    "verse": "Manluluyloy an mabanlod nga mga kamot, ngan magtatalaw an ngatanan."
                },
                "8": {
                    "verse_nr": "8",
                    "verse": "Mahahadlok hin duro hira ngatanan ngan aabotan hira hin kasakit, sugad hin babaye nga tipag-aranak. Maggigipasirusiplat hira upod in kahadlok, ngan manluluspad an ira mga bayhon tungod hin kaawod."
                },
                "9": {
                    "verse_nr": "9",
                    "verse": "Maabot an adlaw han GINOO\u2014ito nga mapintas nga adlaw han iya makalilisang nga kasina ngan kapungot. Mahihimo nga kamingawan an tuna, ngan pupuohon an tagsa nga makasasala."
                },
                "10": {
                    "verse_nr": "10",
                    "verse": "Diri na masiga an tagsa nga bitoon ngan an tagsa nga hugpo hin kabiton-an, magmamasirom an adlaw ha iya pagsirang, ngan diri mahatag hin kapawa an bulan."
                },
                "11": {
                    "verse_nr": "11",
                    "verse": "Nasiring an GINOO, \u201cDadad-an ko hin karat-an an tuna ngan pagkakastigohon ko an ngatanan nga mga magraot tungod han ira mga sala. Pagpapaubson ko an ngatanan nga mapinahitas-on ngan kakastigohon ko an mga magraogdaog ngan magbangis."
                },
                "12": {
                    "verse_nr": "12",
                    "verse": "Adton mga mahisasalin nga buhi makuri hiagian sugad hin tunay nga bulawan."
                },
                "13": {
                    "verse_nr": "13",
                    "verse": "Hito nga adlaw kon magpakita na ako nga GINOO nga Labi Kamakagarahum han akon kapungot, makurog an kalangitan, ngan mababay-og an tuna tikang han iya hinmumutangan."
                },
                "14": {
                    "verse_nr": "14",
                    "verse": "\u201cAn mga lumalangyaw nga nag-uokoy didto ha Babilonia mapalagiw ngadto han ira kalugaringon nga mga tuna ngan magsasarang sugad hin bugsok nga nalikay han mga parapanakop, sugad hin mga karnero nga waray paramangno."
                },
                "15": {
                    "verse_nr": "15",
                    "verse": "Bubun-on an bisan hin-o nga hidakpan basi mamatay."
                },
                "16": {
                    "verse_nr": "16",
                    "verse": "Ha ira atubangan, ipanrarambo ha tuna an ira mga minasus-an, paninikasan an ira kabablayan, ngan panlulugoson an ira mga asawa.\u201d"
                },
                "17": {
                    "verse_nr": "17",
                    "verse": "Nasiring an GINOO, \u201cGin-aaghat ko an mga Mediahanon hin pagsulong han Babilonia. Para ha ira waray la an salapi ngan diri hira nasusulay hin bulawan."
                },
                "18": {
                    "verse_nr": "18",
                    "verse": "Pamamatayon nira pinaagi han ira mga pana an batan-on nga kalalaken-an. Diri hira mapakita hin kalooy han mga minasus-an ngan hin pagpaid han kabataan."
                },
                "19": {
                    "verse_nr": "19",
                    "verse": "Labi hin kamatahom an Babilonia han ngatanan nga ginhadian; amo hiya an parayaw han iya mga tawo. Kundi ako nga GINOO an magpupukan han Babilonia sugad han akon ginbuhat han Sodoma ug Gomora!"
                },
                "20": {
                    "verse_nr": "20",
                    "verse": "Waray na gud mag-uokoy didto. Waray na gud maglalakaton nga taga-Arabia nga magtitindog han iya tulda didto; ngan waray na magmarangno nga magpapasabsab han iya panon didto."
                },
                "21": {
                    "verse_nr": "21",
                    "verse": "Magigin dapit ini nga urokyan hin mga mananap ha kamingawan, ngan saralagan hin mga bukaw. Mag-uokoy didto an mga duong, ngan mag-aaruambak dida han mga nagkaruruba an ihalas nga mga kanding."
                },
                "22": {
                    "verse_nr": "22",
                    "verse": "Mag-aaningal ha mga torre ngan ha mga palasyo an mga uwang han ihalas nga kaayaman ngan mga lubo. Inmabot na an panahon han Babilonia! Matatapos na an iya mga adlaw.\u201d"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Magmamaloloy-on na liwat an GINOO han iya mga tawo, an Israel, ngan pipilion hira nga iya kalugaringon. Pauokyon na liwat hira didto han ira kalugaringon nga tuna, ngan magkakaabot ngan mag-uokoy tampo ha ira in mga lumalangyaw."
                },
                "2": {
                    "verse_nr": "2",
                    "verse": "Mabulig in damo nga mga nasod basi an mga tawo han Israel mahibalik ngadto han tuna nga iginhatag ha ira han GINOO, ngan didto mag-aalagad an mga nasod sugad nga mga oripon han Israel. Bibihagon han Israel adton mga nagbihag anay ha ira ngan paghahadian han mga tawo han Israel adton mga nagtalumpigos ha ira."
                },
                "3": {
                    "verse_nr": "3",
                    "verse": "Ihahatag han GINOO ngadto han mga tawo han Israel an pakapahuway tikang han ira kasakit ngan pag-antos, ngan ha makuri nga trabaho nga iginpugos ha ira."
                },
                "4": {
                    "verse_nr": "4",
                    "verse": "Kon buhaton niya ini, pagyuyubiton nira an hadi han Babilonia ngan masiring:\n\u201cNapukan na an mabangis nga hadi! Diri na gud hiya makakapanlupig!"
                },
                "5": {
                    "verse_nr": "5",
                    "verse": "Gintapos na han GINOO an gahom han magraot nga mga punoan"
                },
                "6": {
                    "verse_nr": "6",
                    "verse": "nga nagraogdaog han mga katawhan ngan waray gud umundang hin pagtimaraot han mga nasod nga ira ginpirde."
                },
                "7": {
                    "verse_nr": "7",
                    "verse": "Ha kataposan an bug-os nga kalibutan may-ada na pahuway ngan kalinaw, ngan magkakanta nga malipayon an ngatanan."
                },
                "8": {
                    "verse_nr": "8",
                    "verse": "Marayhak an sipres nga mga kahoy ngan an mga sidro han Libano, tungod han napukan nga hadi, kay waray na magpupulod hini nga mga kahoy yana nga patay na hiya!"
                },
                "9": {
                    "verse_nr": "9",
                    "verse": "\u201cNag-aandam an kalibutan han mga patay hin pagtapo han hadi han Babilonia. An mga kalag hadton mga gamhanan anay dinhe ha tuna nalilisang. Nabangon tikang han ira mga trono an mga kalag han kahadian."
                },
                "10": {
                    "verse_nr": "10",
                    "verse": "Natawag hira ngatanan ngadto han hadi han Babilonia, \u2018Yana sugad ka na ha amon kamaluya! Kausa ka na namon!"
                },
                "11": {
                    "verse_nr": "11",
                    "verse": "Hadto anay ginpasidunggan ka hin tokar hin mga arpa, kundi yana aanhi ka na ha kalibutan han mga patay! An mga igis han mga langaw amo na an imo higdaan ngan an mga ulod amo an imo taplak!\u2019\u201d"
                },
                "12": {
                    "verse_nr": "12",
                    "verse": "Nahulog ka tikang ha langit, Hadi han Babilonia, an mapawa nga makabugwas! Hadto anay ginrikupo mo in mga nasod, kundi yana iginlabog ka na ngadto han tuna."
                },
                "13": {
                    "verse_nr": "13",
                    "verse": "Nagtalinguha ka hin pagsaka ngadto ha langit, ngan pagbutang han imo trono ha igbaw han gihihitaasi nga mga bitoon. Naghunahuna ka hin paglingkod sugad hin hadi didto hito nga bukid ha amihanan nga gintititirokan han kadiyosan."
                },
                "14": {
                    "verse_nr": "14",
                    "verse": "Nagsiring ka nga masaka ka ngadto han mga talimpongayan han mga dampog ngan masusugad ka han Labi Kamakagarahum."
                },
                "15": {
                    "verse_nr": "15",
                    "verse": "Kundi igin-unlod ka lugod ngadto han gihihilaromi nga bahin han kalibutan han mga patay."
                },
                "16": {
                    "verse_nr": "16",
                    "verse": "Matutok ngan mamumudlat ha imo an mga patay. Mapakiana hira, \u201cAmo ba ini an tawo nga nakabay-og han tuna ngan nakapakurog hin mga ginhadian?"
                },
                "17": {
                    "verse_nr": "17",
                    "verse": "Amo ba ini an tawo nga nagbungkag hin mga syudad ngan naghimo han kalibutan nga usa nga kamingawan? Amo ba ini an tawo nga waray gud magpagawas han iya mga priso o magpauli ha ira ngadto han ira kalugaringon nga tuna?\u201d"
                },
                "18": {
                    "verse_nr": "18",
                    "verse": "Nahigda an ngatanan nga kahadian han tuna didto han ira magtahom nga mga lubnganan"
                },
                "19": {
                    "verse_nr": "19",
                    "verse": "kundi waray ka lubnganan ngan iginlabog ka ngadto ha gawas basi madunot an imo patay nga lawas. Gintahoban ka han mga lawas hin mga sondalo nga ginpamatay ha pag-awayan, iginlabog ka upod ha ira ngadto hin batoon nga luong, ngan gintamaktamakan ka."
                },
                "20": {
                    "verse_nr": "20",
                    "verse": "Diri ka iglulubong sugad hin iba nga kahadian, kay ginruba mo an imo nasod ngan ginpamatay mo an imo kalugaringon nga mga tawo. Waray mabubuhi bisan usa han imo magraogdaog nga panimalay."
                },
                "21": {
                    "verse_nr": "21",
                    "verse": "Andama na an pagpatay han mga anak hini nga hadi tungod han mga sala han ira kaapoy-apoyan, basi waray ha ira maghadi han tuna o magtindog hin mga syudad dinhe ha tuna."
                },
                "22": {
                    "verse_nr": "22",
                    "verse": "Nasiring an GINOO nga Labi Kamakagarahum, \u201cSusulongon ko an Babilonia ngan gugub-on ko ini nga syudad. Waray ko gud isasalin\u2014waray ko gud isasalin nga buhi bisan an kabataan. Ako nga GINOO an nagyakan."
                },
                "23": {
                    "verse_nr": "23",
                    "verse": "Hihimoon ko nga halbo nga kabagwakan an Babilonia, ngan mag-uokoy didto an mga bukaw. Uupayon ko hin pagsilhig han Babilonia basi waray mabilin nga bisan ano nga butang. Ako nga GINOO nga Labi Kamakagarahum an nagyakan.\u201d"
                },
                "24": {
                    "verse_nr": "24",
                    "verse": "Nagsumpa an GINOO nga Labi Kamakagarahum: \u201cMahinanabo gud an akon ginlarang. Matutuman gud an akon gintinguha hin pagbuhat."
                },
                "25": {
                    "verse_nr": "25",
                    "verse": "Pagbubungkagon ko an mga Asiriahanon didto han akon tuna nga Israel ngan pagtatamaktamakan hira didto han akon kabukiran. Tatalwason ko an akon mga tawo han yugo nga Asiriahanon ngan han ira mga ginpapas-an nga magbug-at."
                },
                "26": {
                    "verse_nr": "26",
                    "verse": "Amo ini an akon larang para han kalibutan, ngan andam na ako hin pagkastigo han mga nasod.\u201d"
                },
                "27": {
                    "verse_nr": "27",
                    "verse": "Nagtitinguha gud an GINOO nga Labi Kamakagarahum hin pagbuhat hini; andam na an iya butkon hin pagkastigo, ngan waray makakapugong ha iya."
                },
                "28": {
                    "verse_nr": "28",
                    "verse": "Mensahe ini nga iginsangyaw dida han tuig nga namatyan ni Hadi Acas."
                },
                "29": {
                    "verse_nr": "29",
                    "verse": "Mga tawo han Filistia, nabari an tungkod nga naghampak ha iyo, kundi ayaw kamo pagkalipay, kay kon napatay in usa nga halas nasaliwan liwat in labaw pa hin kamalara nga halas ngan nahihimo ini nga nalupad nga dragon!"
                },
                "30": {
                    "verse_nr": "30",
                    "verse": "Magmarangno an GINOO han mga pobre han iya mga tawo ngan iya pauokyon hira hin waray kataragman. Kundi iya padadad-an kamo nga mga Filisteohanon hin makalilisang nga gutom ngan waray gud mahisasalin nga buhi ha iyo."
                },
                "31": {
                    "verse_nr": "31",
                    "verse": "Goliat ngan pagngaro hin bulig, kamo ngatanan nga mga syudad nga Filisteohanon! Kahadlok hin duro, kamo ngatanan! Naabot tikang ha amihanan in dampog hin tapotapo\u2014kasondalohan ini ngan mag-isog ini hira ngatanan."
                },
                "32": {
                    "verse_nr": "32",
                    "verse": "Uunanhon naton hin pagbaton han mga magsarangyaw nga nakanhi ha aton tikang ha Filistia? Susumatan ta hira nga gintindog na han GINOO an Sion, ngan waray na kataragman didto ngan himyang na an kamutangan han iya nag-antos nga mga tawo."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Mensahe ini mahitungod han Moab.\nNabungkag ha usa la ka gab-i an mga syudad han Ar ug Kir, ngan nagmamingaw an tuna han Moab."
                },
                "2": {
                    "verse_nr": "2",
                    "verse": "Sinmagka han pungtod an mga tawo han Dibon hin pagtangis didto han siringbahan nga dapit. Nagnguyngoy an mga tawo han Moab tungod han mga syudad han Nebo ug Medeba; nagkiskis ngan nagbarbas hira tungod hin kabido."
                },
                "3": {
                    "verse_nr": "3",
                    "verse": "Nagbado hin sako an mga tawo dida han kakalsadahan; mabidoon ngan nanangis an mga tawo dida han mga plasa han syudad ngan didto han mga atop han ira mga balay."
                },
                "4": {
                    "verse_nr": "4",
                    "verse": "Nagnguyngoy hin dagko nga tingog an mga tawo han Hesebon ug Eleale, ngan hinbatian an ira pagtangis tubtob ha Jehasa. Nangurog bisan an mga sondalo; waray na an ira kaisog."
                },
                "5": {
                    "verse_nr": "5",
                    "verse": "Nasubo an akon kasingkasing tungod han Moab! Nanmalagiw an mga tawo ngadto han bungto han Zoar ug Eglat Selisiya. Nagsagka han dalan an iba ngadto ha Luhit ngan naglakat hira nga nagtitinangis; nanmalagiw nga tugob hin kabidoan an iba ngadto han Horonaim."
                },
                "6": {
                    "verse_nr": "6",
                    "verse": "Nagmara an sapa han Nimrim, nanlaya na an mga banwa ha ligid han sapa, ngan waray na an malangbo nga kabanwaan."
                },
                "7": {
                    "verse_nr": "7",
                    "verse": "Ginlatas han mga tawo an Kahamub-an ha ligid han Salog Zered, ngan nagtinguha hira hin pagpalagiw dara an ngatanan nira nga mga hiagi."
                },
                "8": {
                    "verse_nr": "8",
                    "verse": "Hinbatian an aringasa hin pagtangis ha bisan diin nga mga pag-ultan han Moab. Hinbatian ini didto han mga bungto han Eglaim ug Beer-Elim."
                },
                "9": {
                    "verse_nr": "9",
                    "verse": "Didto han bungto han Dibon mapula an salog tungod hin dugo, ngan nag-andam an Dyos hin labi pa kamaraot nga butang para han mga tawo didto. Tinuod, malasaw in mga dugo tungod han pamatay han ngatanan nga nahibilin didto ha Moab."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Tikang han syudad han Sela didto han kamingawan nagpadara an mga tawo han Moab hin nati nga karnero sugad nga regalo ngadto han naghahadi didto ha Jerusalem."
                },
                "2": {
                    "verse_nr": "2",
                    "verse": "Naghulat hira didto han mga pangpang han Salog Arnon ngan nagbinalikbalik hira sugad hin mga tamsi nga gintabog tikang han ira salag."
                },
                "3": {
                    "verse_nr": "3",
                    "verse": "Nagsiring hira ngadto han mga tawo han Juda, \u201cSumati kami kon ano an amon pagbubuhaton. Panalipdi kami sugad hin kahoy nga nahatag hin lindong nga makakapahagkot ha amon han naudtohon nga adlaw, ngan basi makapahuway kami dida han iyo lindong. Mga kalagiw kami; tagoa kami dida hin dapit nga waray makakaagi ha amon."
                },
                "4": {
                    "verse_nr": "4",
                    "verse": "Paukya kami dinhe han iyo tuna. Panalipdi kami tikang hadton karuyag magbungkag ha amon.\u201d\n(Matatapos an pagtalumpigos ngan pagkabungkag, ngan mga patay na adton mga nagpupuo han nasod."
                },
                "5": {
                    "verse_nr": "5",
                    "verse": "Niyan magigin hadi in usa han mga tulin ni David ngan maghahadi hiya nga matinumanon ngan mahigugmaon han katawhan. Pagbubuhaton niya dayon an matadong ngan tatalinguhaon gud niya nga pagbuhaton an katadongan.)"
                },
                "6": {
                    "verse_nr": "6",
                    "verse": "Nagsiring an mga tawo han Juda, \u201cHinbatian namon an kamapinahitas-on han mga tawo han Moab. Maaram kami nga magraogdaog ngan mga parayawnon hira, kundi waray sulod an ira mga panhambog.\u201d"
                },
                "7": {
                    "verse_nr": "7",
                    "verse": "Magngunguyngoy an mga tawo han Moab tungod han mga kakurian nga ira gin-aantos. Magngunguyngoy hira ngatanan kon mahinunumdom hira han mag-upay nga pagkaon nga agsob nira kaonon didto han syudad han Kir Hareset. Magtuturaw ha hira."
                },
                "8": {
                    "verse_nr": "8",
                    "verse": "Nabungkag na an mga uma nga hirani han Hesebon ngan an mga urubasan han Sibma\u2014adto nga mga urubasan kanay bino nakapahubog han mga punoan han mga nasod. Ha usa ka panahon inmabot an mga sanga han mga ubas ngadto han syudad han Jazer, ngan nagtipasinirangan ngadto ha kamingawan ngan tipakatundan ngadto ha tabok han Dagat nga Patay."
                },
                "9": {
                    "verse_nr": "9",
                    "verse": "Yana nagtatangis ako tungod han mga ubas han Sibma sugad han akon pagtangis tungod han Jazer. Nanmimilaybigay an akon luha para han Hesebon ug Eleale, kay waray man inani nga makakalipay han mga tawo."
                },
                "10": {
                    "verse_nr": "10",
                    "verse": "Waray na yana maglipayon didto han maglangbo nga kaumhan. Waray nagoliat o nagkakanta didto han mga urubasan. Waray na nagpipii han ubas hin paghimo hin bino; natapos na an gogliat hin pagkalipay."
                },
                "11": {
                    "verse_nr": "11",
                    "verse": "Naghaharoy ako hin kabido para han Moab, ngan para han Kir Hareset."
                },
                "12": {
                    "verse_nr": "12",
                    "verse": "Ginugul-an na an mga tawo han Moab hin pagkinadto han ira mga siringbahan ha bukid ngan pag-inampo didto han ira mga templo, kundi diri ini makakaupay ha ira."
                },
                "13": {
                    "verse_nr": "13",
                    "verse": "Amo ito an mensahe nga ginhatag han GINOO hadto pa mahitungod han Moab."
                },
                "14": {
                    "verse_nr": "14",
                    "verse": "Ngan yana nasiring an GINOO, \u201cSulod gudla han tulo ka tuig maaanaw an damo nga bahandi han Moab. Tikang han damo niya nga mga tawo, gutiay la an mahisasalin na buhi, ngan mga magluya hira.\u201d"
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Nagsiring an GINOO, \u201cDiri na syudad an Damasco; usa na la nga tambak hin mga rinuba."
                },
                "2": {
                    "verse_nr": "2",
                    "verse": "Babayaan ha kadayonan an mga syudad han Siria. Usa na la nga panabsaban hin kakarnerohan ug kabakahan ngan mga layaw la ini hira."
                },
                "3": {
                    "verse_nr": "3",
                    "verse": "Waray panalipod an Israel ngan diri na talwas an Damasco. Maaalohan sugad han mga tawo han Israel adton mga Siriahanon nga mahisalin nga buhi. Ako nga GINOO nga Labi Kamakagarahum an nagyakan.\u201d"
                },
                "4": {
                    "verse_nr": "4",
                    "verse": "Nagsiring an GINOO, \u201cMaabot in adlaw nga matatapos an pagkagamhanan han Israel ngan mapopobre ini nga riko nga tuna."
                },
                "5": {
                    "verse_nr": "5",
                    "verse": "An Israel daw usa nga uma nga human na pag-anihi, masusugad hin kamamingaw hin usa nga uma didto han Kahamub-an han Refaim kahuman panguhai han iya mga abot."
                },
                "6": {
                    "verse_nr": "6",
                    "verse": "Gutiay la nga mga tawo an mahisasalin nga buhi, ngan masusugad an Israel hin usa nga olibo nga pinannguhaan han ngatanan nga mga bunga labot hin duha o tulo didto ha talimpungayan, o hin pira na la nga nahisalin dida han uruubos nga mga sanga. Ako nga GINOO nga Dyos han Israel an nagyakan.\u201d"
                },
                "7": {
                    "verse_nr": "7",
                    "verse": "Kon umabot na ito nga adlaw, madangop an mga tawo hin pagpabulig han ira Magburuhat, an baraan nga Dyos han Israel."
                },
                "8": {
                    "verse_nr": "8",
                    "verse": "Diri na hira matapod han mga altar nga ginhimo han ira kalugaringon nga mga kamot, o masarig han ira kalugaringon nga mga buhat\u2014mga tigaman han diyosa Asera ngan han mga altar nga tuboran hin insyenso."
                },
                "9": {
                    "verse_nr": "9",
                    "verse": "Kon umabot na ito nga adlaw, babayaan in pinarig-on nga mga syudad ngan babayaan ini nga mga ruba sugad han mga syudad nga ginbayaan han mga Hibeohanon ngan han mga Amoreohanon han pagpalagiw nira tikang han mga tawo han Israel."
                },
                "10": {
                    "verse_nr": "10",
                    "verse": "Israel, nangalimot ka na han Dyos nga nagtatalwas ngan nananalipod ha imo sugad hin marig-on nga bato. Nagtanom ka lugod hin baraan nga mga tanaman para hin diyos basi magsingba ka hin langyaw nga kadiyosan."
                },
                "11": {
                    "verse_nr": "11",
                    "verse": "Kundi bisan kon tinmurok ngan binmukod ini hito manta nga aga han imo pagtamna, waray la gihapon nimo aanihon labot hin mga kakurian ngan hin kasakit nga waray pagkatapos."
                },
                "12": {
                    "verse_nr": "12",
                    "verse": "Nagkasaramok in gamhanan nga mga nasod, nga may aringasa sugad han dinaguhob han dagat, sugad han kapusak hin dagko nga mga balod."
                },
                "13": {
                    "verse_nr": "13",
                    "verse": "Nasulong an mga nasod sugad hin nadasmag nga mga balod. Kundi sinasaway ini han Dyos ngan naisol ini. Ipinapalid ini sugad hin tapotapo ha ligid hin bukid, ngan sugad hin uhot nga ginsasarang hin buhawi."
                },
                "14": {
                    "verse_nr": "14",
                    "verse": "Ha pagkagab-i hira an nagdadara han kahadlok, kundi ha pagkaaga waray na ini! Amo ini an dadangatan han ngatanan nga naninikas han aton tuna."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Ha unhan han mga salog han Sudan may usa nga tuna diin hinbabatian an palapaka hin mga pako."
                },
                "2": {
                    "verse_nr": "2",
                    "verse": "Tikang hito nga tuna may-ada mga sinugo nga ginpadara tikang ha iraya han Nilo nga sakay hin mga sakayan nga hinimo hin mga tangbo. Uli ngadto han iyo tuna, maglaksi nga mga magsarangyaw! Ibalik niyo an mensahe ngadto han iyo tuna nga nagkakabahinbahin tungod hin mga salog, ngadto han iyo makusog ngan gamhanan nga nasod, ngadto han iyo higtaas ngan maghamis in panit nga mga tawo nga nahahadlokan ha bug-os nga kalibutan."
                },
                "3": {
                    "verse_nr": "3",
                    "verse": "Pamati, kamo ngatanan nga nag-uokoy dinhe ha tuna! Pangitaa in usa nga sinyal nga bandera nga pag-iisahon didto han mga sampaw han bukid! Pamatia an pagtunog han trompeta!"
                },
                "4": {
                    "verse_nr": "4",
                    "verse": "Nagsiring ha akon an GINOO, \u201cMatamod ako tikang ha langit hin hinayhinay sugad han pagporma han tun-og dida han mapaso nga mga kagab-ihon ha panahon han kat-ani, sugad kamalinaw han pagsirak han adlaw kon naudtohan."
                },
                "5": {
                    "verse_nr": "5",
                    "verse": "Ha diri pa pangunguhaon an mga ubas, kon magkataktak na an mga bukad ngan mahinog na an mga ubas, pagbubungkagon han kaaway an mga Sudanhon hin sugad hin matarom nga kutsilyo nga masayonay makautod hin mga sanga hin usa nga ubas."
                },
                "6": {
                    "verse_nr": "6",
                    "verse": "Babayaan nga waray mga tabon an patay nga mga lawas han ira mga sondalo para han katamsihan ngan han ihalas nga kamanampan. Ha panahon han kathuraw kakaonon hira han mga tamsi ngan ha panahon han kat-uran kakaonon hira han kamanampan.\u201d"
                },
                "7": {
                    "verse_nr": "7",
                    "verse": "Maabot in panahon nga makarawat an GINOO nga Labi Kamakagarahum hin mga halad tikang hini nga tuna nga nagkabahinbahin tungod hin mga salog, hini nga makusog ngan gamhanan nga nasod, hini nga higtaas ngan maghamis in panit nga mga tawo nga nahahadlokan ha bug-os nga kalibutan. Maabot hira ngadto han Bukid Sion diin ginsisingba an GINOO nga Labi Kamakagarahum."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Mensahe ini mahitungod han Ehipto.\nTikadto ha Ehipto an GINOO nga malaksi an kasakay dida hin usa nga dampog. Nangungurog ha iya atubangan an mga diyosdiyos nga Ehiptohanon, ngan nawawad-an han ira kaisog an mga tawo han Ehipto."
                },
                "2": {
                    "verse_nr": "2",
                    "verse": "Nasiring an GINOO, \u201cMay-ada aruaraway han mga tawo. Itutugot ko nga magkaaway didto ha Ehipto an bugto kontra hin bugto ngan amyaw kontra hin amyaw. Mag-aaruaraway an magkontra nga mga syudad ngan mag-aaruaraway hin pag-angkon hin gahom an magkontra nga mga hadi."
                },
                "3": {
                    "verse_nr": "3",
                    "verse": "Papakyason ko an mga larang han mga Ehiptohanon ngan kukuhaon ko an ira kadasig. Makikibulig hira han ira mga diyosdiyos ngan mapakiana hira han ira mga espiritista ngan maaro hira hin sagdon han mga espiritu han patay."
                },
                "4": {
                    "verse_nr": "4",
                    "verse": "Itutubyan ko an mga Ehiptohanon ngadto hin manlulupig, ngadto hin mabangis nga hadi nga maghahadi ha ira. Ako nga GINOO nga Labi Kamakagarahum an nagyakan.\u201d"
                },
                "5": {
                    "verse_nr": "5",
                    "verse": "Mahubas an tubig didto han Nilo ngan hinayhinay magmamara an salog."
                },
                "6": {
                    "verse_nr": "6",
                    "verse": "Magbabaho an mga inaagian han salog samtang nga hinayhinay an pagmara hini. Magkakalalaya an mga tangbo ngan mga bariis"
                },
                "7": {
                    "verse_nr": "7",
                    "verse": "ngan an mga tanom dida han mga pangpang han Nilo mauuga ngan igpapalid."
                },
                "8": {
                    "verse_nr": "8",
                    "verse": "Maghaharoy ngan magtatangis an ngatanan nga mga mangirisda dida han Nilo; waray na gamit an ira mga kawil ngan an ira mga pukot."
                },
                "9": {
                    "verse_nr": "9",
                    "verse": "Magtuturaw adton mga parahimo hin lino nga mga panapton"
                },
                "10": {
                    "verse_nr": "10",
                    "verse": "magmamabidoon ngan waray paglaom an mga parahablon ngan batid nga mga trabahador."
                },
                "11": {
                    "verse_nr": "11",
                    "verse": "Mga lurong an mga pangulo han syudad han Zoan! Nahatag hin tinuyaw nga sagdon an labi ka makinaadmananon nga mga tawo han Ehipto! Inuunan-o nira hin pagpasipara hin pagsumat han hadi nga mga sumurunod hira han kadaan nga mga mag-aram ngan kahadian?"
                },
                "12": {
                    "verse_nr": "12",
                    "verse": "Hadi han Ehipto, hain na man adton imo listo nga mga parasagdon? Bangin makagsumat hira ha imo kon ano an mga larang han GINOO nga Labi Kamakagarahum para han Ehipto."
                },
                "13": {
                    "verse_nr": "13",
                    "verse": "Mga lurong an mga pangulo han Zoan ug Menfis. Hira unta an magpapangulo han nasod, kundi ira la lugod ginlipatlipat hira."
                },
                "14": {
                    "verse_nr": "14",
                    "verse": "Itinugot han GINOO nga maghatag hira hin nakakagupong nga sagdon. Tungod hini sayop la ngatanan an ginbubuhat han Ehipto ngan nagpaparingpading sugad hin hubog nga nababakinas ha iya kalugaringon nga suka."
                },
                "15": {
                    "verse_nr": "15",
                    "verse": "Didto ha Ehipto waray riko o pobre, importante o diri kinikilala nga tawo nga makakabulig."
                },
                "16": {
                    "verse_nr": "16",
                    "verse": "Maabot in panahon nga an mga tawo han Ehipto masusugad hin kababayen-an ka awdanon. Mangungurog hira hin kahadlok kon hikit-an nira nga andam na an kamot han GINOO nga Labi Kamakagarahum hin pagkastigo ha ira."
                },
                "17": {
                    "verse_nr": "17",
                    "verse": "Mahahadlok hin duro han Juda an mga tawo han Ehipto kon manunumdom hira han ira dadangatan nga igin-andam han GINOO nga Labi Kamakagarahum para ha ira."
                },
                "18": {
                    "verse_nr": "18",
                    "verse": "Kon umabot na ito nga panahon, an pinulongan nga Hebreo amo an gagamiton didto hin lima nga mga syudad nga Ehiptohanon. Magsusumpa didto an mga tawo ha ngaran han GINOO nga Labi Kamakagarahum. Tatawgon nga \u201cSyudad han Adlaw\u201d in usa han mga syudad."
                },
                "19": {
                    "verse_nr": "19",
                    "verse": "Kon umabot na ito nga panahon, may-ada altar ngadto han GINOO didto han tuna han Ehipto ngan hin harigi nga bato nga iginhalad ngadto na iya didto han pag-ultan han Ehipto."
                },
                "20": {
                    "verse_nr": "20",
                    "verse": "Mahihimo nga mga tigaman ini nga an GINOO nga Labi Kamakagarahum nag-uokoy ha Ehipto. Kon pagtalumpigoson an mga tawo didto ngan magtawag hira hin pakibulig han GINOO, magpapadara hiya hin tawo nga magtatalwas ha ira."
                },
                "21": {
                    "verse_nr": "21",
                    "verse": "Magpapakilala an GINOO ngadto han mga Ehiptohanon ngan makilala ngan magsisingba hira ha iya, ngan magdadara hira ngadto ha iya hin mga halad nga tutuboron ngan mga halad. Magsasaad hira ha iya ngan pagtutumanon nira an ira iginsaad."
                },
                "22": {
                    "verse_nr": "22",
                    "verse": "Kakastigohon han GINOO an mga Ehiptohanon, kundi iya liwat tatambalon hira. Mabalik hira ngadto ha iya ngan pamamatian niya an ira mga pag-ampo ngan tatambalon hira."
                },
                "23": {
                    "verse_nr": "23",
                    "verse": "Kon umabot na ito nga panahon, may-ada na hiluag nga dalan tikang ha Ehipto ngadto ha Asiria. Mapakadto ha Asiria an mga Ehiptohanon ngan ngadto ha Ehipto an mga Asiriahanon, ngan mag-urosa hin pagsingba an mga tawo hini nga duha nga mga nasod."
                },
                "24": {
                    "verse_nr": "24",
                    "verse": "Kon umabot na ito nga panahon, matupong an Israel han Ehipto ug Asiria, ngan ini nga tulo nga mga nasod mahihimo nga bendisyon ngadto han bug-os nga kalibutan."
                },
                "25": {
                    "verse_nr": "25",
                    "verse": "Pagbebendisyonan hira han GINOO nga Labi Kamakagarahum ngan masiring, \u201cPagbebendisyonan ko ikaw, Ehipto nga akon mga tawo; ikaw, Asiria nga binuhat han akon mga kamot; ngan ikaw, Israel nga akon pinili nga mga tawo.\u201d"
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Ha ilarom han pagsugo ni Hadi Sargon han Asiria, ginsulong han gilalabawi nga kapitan han kasondalohan nga Asiriahanon an Filisteohanon nga syudad han Asdod."
                },
                "2": {
                    "verse_nr": "2",
                    "verse": "Tulo ka tuig an inmagi nga nagtugon an GINOO kan Isaias nga anak ni Amoz nga iya hukason an iya mga sandalyas ngan huboon an panapton nga sako nga iya ginsul-ot. Sinmugot hiya ngan naglinakat hiya nga hubo ngan waray sandalyas."
                },
                "3": {
                    "verse_nr": "3",
                    "verse": "Han kabihag na han Asdod, nagsiring an GINOO, \u201cNaglinakat hi Isaias nga akon surugoon sulod hin tulo ka tuig nga hubo ngan waray sandalyas. Tigaman ini han mahinanabo ngadto han Ehipto ug Sudan."
                },
                "4": {
                    "verse_nr": "4",
                    "verse": "Pagtutugwayan han hadi han Asiria an mga priso nga iya nabihag nga mga hubo tikang han duha nga mga nasod. Maglalakat an mga batan-on ngan an mga tigurang nga hubo ug waray sandalyas, nga nakikita an ira mga pugtot, usa ini nga kaarawdan han Ehipto."
                },
                "5": {
                    "verse_nr": "5",
                    "verse": "Manluluya ha kaawod adton mga nagsarig han Sudan ngan nagparayaw han Ehipto, maluya na tungod hin kaawod ngan waray na nira paglaom."
                },
                "6": {
                    "verse_nr": "6",
                    "verse": "Kon umabot na ito nga panahon, masiring an mga tawo nga nag-uokoy didto han baybayon han Filistia, \u2018Tan-awa daw an nahinabo han mga tawo nga aton ginsarigan basi panalipdan kita niya tikang han hadi han Asiria! Uunanhon naton hin paglikay nga diri kita mamatay?\u2019\u201d"
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Mensahe ini mahitungod han Babilonia.\nMaabot in karat-an tikang hin usa nga makaharadlok nga tuna sugad hin buhawi nga nalabay ha kamingawan."
                },
                "2": {
                    "verse_nr": "2",
                    "verse": "Hinkit-an ko in usa nga panan-awon hin makalilisang nga mga hinabo, usa nga panan-awon hin paglingo ngan pagkabungkag.\nSulong kamo, kasondalohan han Elam! Paliboti an mga syudad, kasondalohan han Media! Tataposon na han Dyos an pag-antos nga iginpahimutang han Babilonia."
                },
                "3": {
                    "verse_nr": "3",
                    "verse": "Makakahatag hin kahadlok ug hin kasakit ha akon an akon hinkit-an ngan hinbatian dida han panan-awon, kasakit nga sugad hin kanan babaye nga tipag-aranak."
                },
                "4": {
                    "verse_nr": "4",
                    "verse": "Duro hin kamalipong hiton akon ulo ngan nangungurog ako hin kahadlok. Karuyag ko na la nga umabot an kagab-ihon, kundi kahadlok man la an dinmangat ha akon."
                },
                "5": {
                    "verse_nr": "5",
                    "verse": "Dida han panan-awon andam na in panagtawo; ginbanigan na an salog nga panlilingkoran han mga dinapit. Nangangaon ngan nag-iirignom na hira. Tigda la nga nag-aningal an sugo, \u201cMga opisyal! Andama an iyo mga taming!\u201d"
                },
                "6": {
                    "verse_nr": "6",
                    "verse": "Niyan nagsiring ha akon an GINOO, \u201cKadto ngan pagbutang hin gwardya ngan tugona hiya nga igsumat niya an iya hinkit-an."
                },
                "7": {
                    "verse_nr": "7",
                    "verse": "Kon hikit-an niya in mga tawo nga naabot nga dikabayo nga padispadis, ngan in mga tawo nga nasakay hin mga asno ngan mga kamelyo, kinahanglan iya pagbantayan hira hin maupay.\u201d"
                },
                "8": {
                    "verse_nr": "8",
                    "verse": "Naggoliat an gwardya, \u201cSir, nagbinantay ako adlaw gab-i.\u201d"
                },
                "9": {
                    "verse_nr": "9",
                    "verse": "Tigda la, aadi na hira! Mga dikabayo ngan padispadis. Nagsusumat an gwardya, \u201cNapukan na an Babilonia! Nanhirugmok dida ha tuna an ngatanan nga mga diyosdiyos nga ira ginsingba.\u201d"
                },
                "10": {
                    "verse_nr": "10",
                    "verse": "Akon katawhan nga Israel, ginggiok kamo sugad hin trigo, kundi yana igsusumat ko ha iyo an maupay nga sumat nga akon hinbatian tikang han GINOO nga Labi Kamakagarahum, nga Dyos han Israel."
                },
                "11": {
                    "verse_nr": "11",
                    "verse": "Mensahe ini mahitungod han Edumea.\nMay nagtawag ngadi ha akon tikang ha Edumea, \u201cGwardya, maiha pa ba mag-aga? Sumati ako kon san-o an gab-i matatapos.\u201d"
                },
                "12": {
                    "verse_nr": "12",
                    "verse": "Nabaton ako, \u201cMaabot an kaagahon, kundi kahuman masunod an kagab-ihon! Kon karuyag mo liwat hin pagpakiana, balik la ngan pakiana.\u201d"
                },
                "13": {
                    "verse_nr": "13",
                    "verse": "Mensahe ini mahitungod han Arabia.\nMga tawo han Dedan, kamo nga mga hugpo hin naglalakaton ha kamingawan ngan nagkakampo didto han waray tanom nga nasod han Arabia"
                },
                "14": {
                    "verse_nr": "14",
                    "verse": "paimna niyo an inuuhaw nga mga tawo nga mapakada ha iyo. Kamo nga mga tawo han tuna han Tema, pakaona niyo an mga kalagiw."
                },
                "15": {
                    "verse_nr": "15",
                    "verse": "Nanmalagiw an mga tawo ha paglikay han mga espada nga andam na hin pagpatay ha ira, han mga pana nga andam na hin pagpara ha ira, ngan han ngatanan nga kataragman han away."
                },
                "16": {
                    "verse_nr": "16",
                    "verse": "Niyan nagsiring ha akon an GINOO, \u201cSulod hin usa gudla ka tuig matatapos an pagkagamhanan han mga tribo han Kedar."
                },
                "17": {
                    "verse_nr": "17",
                    "verse": "An mga parapana, amo an giiisogi nga mga tawo han Kedar, kundi diri damo ha ira an mahisasalin. Ako nga GINOO nga Dyos han Israel an nagyakan.\u201d"
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Mensahe ini mahitungod han Kahamub-an han Panan-awon. Ano an nahinanabo? Kay ano nga nagsasaurog an ngatanan nga mga tawo han syudad didto han mga atop han kabablayan?"
                },
                "2": {
                    "verse_nr": "2",
                    "verse": "Nagrurugyaw an bug-os nga syudad, nga puno hin aringasa ngan kasindak.\nAn iyo mga tawo nga nagkamatay hin pakig-away waray ngatanan kamatay ha pag-awayan."
                },
                "3": {
                    "verse_nr": "3",
                    "verse": "Nagdadlagan an ngatanan niyo nga mga pangulo ngan nabihag hira ha waray pa ngani hira makapana."
                },
                "4": {
                    "verse_nr": "4",
                    "verse": "Sanglit pabay-i la ako nga magtatangis hin mapait tungod hadton ngatanan nga nagkamatay nga akon mga tawo. Ayaw la ako pagliawa."
                },
                "5": {
                    "verse_nr": "5",
                    "verse": "Panahon ini hin pagkalisang, pagkapirde, ngan pagkagupong didto han Kahamub-an han Panan-awon, ngan iginpadara ini ha aton han GINOO nga Dyos nga Labi Kamakagarahum. Ginrumpag an mga pader han aton syudad ngan nag-aningal dida ha kapungtoran an mga gogliat hin pakibulig."
                },
                "6": {
                    "verse_nr": "6",
                    "verse": "Inmabot nga nangangabayo an mga sondalo nga tikang han tuna han Elam, nga sangkap hin mga pana. Gin-andam na an mga taming han mga sondalo nga tikang han tuna han Kir."
                },
                "7": {
                    "verse_nr": "7",
                    "verse": "Luob hin mga karuwahe an maglangbo nga mga kahamub-an han Juda; natindog ha atubangan han mga ganghaan han Jerusalem an dikabayo nga mga sondalo."
                },
                "8": {
                    "verse_nr": "8",
                    "verse": "Narumpag an ngatanan nga mga panalipod han Juda.\nHan paghinabo hini, iginggawas niyo an mga hinganiban tikang han hirimosan han mga hinganiban ha pag-awayan."
                },
                "9": {
                    "verse_nr": "9",
                    "verse": "Hin-agian niyo an mga dapit han mga pader han Jerusalem nga kinahanglan pag-aydon. Gin-usisa niyo an ngatanan nga kabablayan didto ha Jerusalem ngan ginruba niyo in pira han mga balay basi makakuha kamo hin mga bato para hin pag-ayad han mga pader han syudad. Basi makatirok kamo hin tubig"
                },
                "10": {
                    "verse_nr": "10",
                    "verse": "Hin-agian niyo an mga dapit han mga pader han Jerusalem nga kinahanglan pag-aydon. Gin-usisa niyo an ngatanan nga kabablayan didto ha Jerusalem ngan ginruba niyo in pira han mga balay basi makakuha kamo hin mga bato para hin pag-ayad han mga pader han syudad. Basi makatirok kamo hin tubig"
                },
                "11": {
                    "verse_nr": "11",
                    "verse": "nagtindog kamo hin biriawan hin tubig ha sakob han syudad nga mabiaw han tubig nga naawas tikang han daan nga linaw. Kundi nagpakabungol la kamo han Dyos nga maiha na nga naglarang hiya hini ngatanan ngan iya na pagbuot nga mahinanabo."
                },
                "12": {
                    "verse_nr": "12",
                    "verse": "Hadto gintinawag kamo han GINOO nga Dyos nga Labi Kamakagarahum hin pagtangis ngan pagmabidoon, hin pagkiskis han iyo mga ulo, ngan hin pagbado hin sako."
                },
                "13": {
                    "verse_nr": "13",
                    "verse": "Nagtinawa ngan nagsaurog la lugod kamo. Nag-ihaw kamo hin mga karnero ngan mga baka para han iyo pagkaon ngan nag-irignom kamo hin bino. Nagsiring kamo, \u201cGabay kita mangaon ngan mag-irignom, kay magkakamatay man kita buwas.\u201d"
                },
                "14": {
                    "verse_nr": "14",
                    "verse": "An GINOO, nga Dyos nga Labi Kamakagarahum amo ngahaw an naghimangraw ha akon, \u201cDiri gud mapapasaylo ha ira ini nga karat-an samtang buhi pa hira. Ako nga GINOO nga Dyos nga Labi Kamakagarahum an nagyakan.\u201d"
                },
                "15": {
                    "verse_nr": "15",
                    "verse": "Ginpakadto ako han GINOO nga Labi Kamakagarahum kan Sebna nga tinaporan han hadianon nga panimalay ngan gintugon ako hin pagsiring ha iya"
                },
                "16": {
                    "verse_nr": "16",
                    "verse": "\u201cHa imo paghunahuna hin-o ka ba? Ano an imo katungod hin pag-ukab hin lubnganan para ha imo ngahaw dida han batoon nga ligid han pungtod?"
                },
                "17": {
                    "verse_nr": "17",
                    "verse": "Bangin dako ka nga pagkatawo, kundi pupuroton ngan ilalabog ka han GINOO."
                },
                "18": {
                    "verse_nr": "18",
                    "verse": "Pupuroton ka niya sugad hin bula ngan ilalabog ka ngadto hin darudako nga nasod. Mapatay ka didto sapit han mga karuwahe nga imo ipinaparayaw. Nagpakaalo ka han panimalay han imo agaron."
                },
                "19": {
                    "verse_nr": "19",
                    "verse": "Kukuhaon ka han GINOO tikang han imo katungdanan ngan pupukanon ka tikang han imo hitaas nga kahimtang!\u201d"
                },
                "20": {
                    "verse_nr": "20",
                    "verse": "Nagsiring kan Sebna an GINOO, \u201cKon mahinabo na ito, ipapatawag ko hi Eliaquim nga akon surugoon nga anak ni Hilquias."
                },
                "21": {
                    "verse_nr": "21",
                    "verse": "Isusul-ot ko ha iya an imo opisyal nga bado ug paha ngan ihahatag ko ha iya an ngatanan nga imo hadto anay gahom. Masusugad hiya hin amay para han mga tawo han Jerusalem ug Juda."
                },
                "22": {
                    "verse_nr": "22",
                    "verse": "Tatagan ko hiya hin bug-os nga gahom ha ilarom han hadi nga tulin ni David. Makapot hiya han mga yawi han katungdanan; waray magsasada han iya pag-aabrehan, ngan waray mag-aabre han iya pagsasadhan."
                },
                "23": {
                    "verse_nr": "23",
                    "verse": "Igtataod ko hiya hin marig-on sugad hin usa nga usok ngan magigin burabod hiya hin kadungganan para han bug-os niya nga panimalay."
                },
                "24": {
                    "verse_nr": "24",
                    "verse": "\u201cKundi iya dako nga pinas-an an ngatanan niya nga kauropdan ngan mga sinakop. Makab-it hira ha iya sugad hin mga daba ngan mga kaldero nga nanmimitay dida hin usa nga usok!"
                },
                "25": {
                    "verse_nr": "25",
                    "verse": "Kon mahinabo na ito, magagabot ngan matutumba an usok nga igintaod hin marig-on. Ngan amo na ini an kataposan han ngatanan nga nanmimitay dida han usok.\u201d An GINOO an nagyakan."
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Mensahe ini mahitungod han Tiro.\nIgoliat an iyo kabidoan, kamo nga mga tripulante han mga barko ha kalalawdan! Nabungkag na an Tiro nga iyo kalugaringon nga duruongan; mga ruba na an kabablayan ngan an pantalan. Hinbaroan niyo an sumat tikang han mga barko nga inmoli tikang ha Cipre."
                },
                "2": {
                    "verse_nr": "2",
                    "verse": "Pagnguyngoy kamo nga mga magparatigayon han Sidon! Ginsugo niyo in mga tawo"
                },
                "3": {
                    "verse_nr": "3",
                    "verse": "hin pagtabok han dagat para hin pagpalit ngan pagbaligya han mga inani didto ha Ehipto, ngan para hin pagpatigayon didto han ngatanan nga mga nasod."
                },
                "4": {
                    "verse_nr": "4",
                    "verse": "Naalohan ka, syudad han Sidon! Ginsalikway ka han dagat ngan han dagko nga mga kahiladman han kalalawdan ngan nasiring ini hira, \u201cWaray gud ako mag-anak. Waray gud ako magmangno hin mga anak nga kalalaken-an o kababayen-an.\u201d"
                },
                "5": {
                    "verse_nr": "5",
                    "verse": "Malilisang ngan mahahadlok bisan an mga Ehiptohanon kon mahibaro hira nga nabungkag na an Tiro."
                },
                "6": {
                    "verse_nr": "6",
                    "verse": "Igoliat an iyo kabidoan, kamo nga mga tawo han Finicia! Likay kamo ngadto ha Espania!"
                },
                "7": {
                    "verse_nr": "7",
                    "verse": "Amo ba ini an malipayon nga syudad han Tiro nga gintindog hadton una pa nga panahon? Amo ba ini an syudad nga nagpadara han iya mga tawo ngadto ha tabok han kadagatan basi mag-ukoy didto hin mga tuna nga sakop han iya nasod?"
                },
                "8": {
                    "verse_nr": "8",
                    "verse": "Hin-o ngani an naglarang hini ngatanan kontra han Tiro, an hadianon nga syudad kanay mga prinsipe nga magparatigayon amo an dungganan gud nga mga tawo ha tuna?"
                },
                "9": {
                    "verse_nr": "9",
                    "verse": "Ginlarang ini han GINOO nga Labi Kamakagarahum. Ginlarang ini niya basi matapos na an ira pagparayaw han ira nabuhat, ngan pagtamayon an ira dungganan nga mga tawo."
                },
                "10": {
                    "verse_nr": "10",
                    "verse": "Kadto na ngan pag-umha niyo an tuna, kamo nga mga tawo nga aadto han ginsakop nga mga tuna didto ha Espania! Waray na gud may mananalipod ha iyo."
                },
                "11": {
                    "verse_nr": "11",
                    "verse": "Ipinandong han GINOO an iya kamot han dagat ngan han mga napukan nga mga ginhadian. Ginsugo niya nga pagbungkagon an mga merkado hin pagpatigayon didto ha Finicia."
                },
                "12": {
                    "verse_nr": "12",
                    "verse": "Syudad han Sidon, natapos na an imo kalipayan, ngan gintalumpigos an imo mga tawo. Bisan kon lumikay hira ngadto ha Cipre, diri la gihapon hira mahigagawas han mga kataragman.\n("
                },
                "13": {
                    "verse_nr": "13",
                    "verse": "Diri an mga Asiriahanon, kundi an mga Babilonianhon, an nagpasalakay han Tiro hin magpintas nga mga mananap. An mga Babilonianhon an nagtindog hin mga lantawan, nagrumpag han marig-on nga mga kuta han Tiro, ngan nagruba han syudad.)"
                },
                "14": {
                    "verse_nr": "14",
                    "verse": "Igoliat an iyo kabidoan, kamo nga mga tripulante didto ha kalalawdan! Nabungkag na an syudad nga iyo gintaporan."
                },
                "15": {
                    "verse_nr": "15",
                    "verse": "Maabot in panahon nga hingangalimtan an Tiro sulod hin 70 ka tuig, ha panahon hin usa nga hadi. Kon matapos na ini nga mga katuigan, an Tiro masusugad han babaye nga maraot an dungog dida han karantahon nga nasiring"
                },
                "16": {
                    "verse_nr": "16",
                    "verse": "Dad-a an imo arpa, libota an bungto,\nikaw nga makalolooy ngan hinngalimtan nga babaye nga maraot an dungog!\nMagtokar ngan magkanta ka,\nhin basi mahibalik na liwat an mga tawo."
                },
                "17": {
                    "verse_nr": "17",
                    "verse": "Kon matapos na an 70 ka tuig, pababalikon han GINOO an Tiro ngadto han iya daan nga pagpatigayon, ngan magpapasuhol hiya han ngatanan nga mga ginhadian han kalibutan."
                },
                "18": {
                    "verse_nr": "18",
                    "verse": "Ighahalad niya ngadto han GINOO an kwarta nga iya makikita pinaagi hin pagpatigayon. Diri ini niya hihimoson, kundi gagamiton an iya kwarta han mga nagsisingba han GINOO hin pagpalit han pagkaon ngan han panapton nga kinahanglan nira."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Pupuohon han GINOO an tuna ngan babayaan ini nga waray umurokoy. Papanason niya an bawbaw han tuna ngan igpapasarang niya an mga umurokoy."
                },
                "2": {
                    "verse_nr": "2",
                    "verse": "Pareho an dadangatan han ngatanan\u2014an kapadian ngan an mga tawo, nga oripon ngan mga agaron, mga mamaralit ngan mga magbaraligya, mga parapautang ngan mga umurutang, mga riko ngan mga pobre."
                },
                "3": {
                    "verse_nr": "3",
                    "verse": "Mapupuo ngan maruruba gud an tuna. An GINOO an nagyakan ngan matutuman gud ini."
                },
                "4": {
                    "verse_nr": "4",
                    "verse": "Magmamara ngan malalaya an tuna; manluluya an bug-os nga kalibutan; magdudunot an tuna ug langit."
                },
                "5": {
                    "verse_nr": "5",
                    "verse": "Ginhugawan han mga tawo an tuna pinaagi hin pagsupak han mga balaod han Dyos ngan pagtalapas han dayon nga ginsaaran nga iya ginhimo."
                },
                "6": {
                    "verse_nr": "6",
                    "verse": "Sanglit ginpanhimaraot han Dyos an tuna. Nagbabayad an mga tawo hini tungod han ira ginbuhat. Pipirapira na la an nahisasalin nga buhi."
                },
                "7": {
                    "verse_nr": "7",
                    "verse": "Nalalaya an mga ubas, ngan nagtitikahubas an bino. Mabidoon na an ngatanan nga hadto anay malipayon"
                },
                "8": {
                    "verse_nr": "8",
                    "verse": "ngan inmukoy na an malipayon nga tokar han ira mga arpa ngan mga gimbal."
                },
                "9": {
                    "verse_nr": "9",
                    "verse": "Waray na malipayon nga pagkanta dida han mga irignom hin bino; waray na karuyag tumilaw han rasa hini."
                },
                "10": {
                    "verse_nr": "10",
                    "verse": "Masamok an ngatanan didto han syudad ngan nagsasada an mga tawo didto han ira mga balay basi magawas hira han kataragman."
                },
                "11": {
                    "verse_nr": "11",
                    "verse": "Naggoliat an mga tawo dida han kakalsadahan kay waray na man bino. Naanaw na ha kadayonan an kalipay; nawara na ini dinhe ha tuna."
                },
                "12": {
                    "verse_nr": "12",
                    "verse": "Ruba na an syudad, ngan narumpag na an mga ganghaan."
                },
                "13": {
                    "verse_nr": "13",
                    "verse": "Amo ini an mahinanabo didto han tagsa nga nasod ha bug-os nga kalibutan. Sugad ini kon tubas na an pag-ani, ngan kon pinannguha na an mga olibo tikang han tagsa nga kahoy ngan gintimod na hin panmuro an mga ubas."
                },
                "14": {
                    "verse_nr": "14",
                    "verse": "Magkakanta tungod hin kalipay adton mga mahisasalin nga buhi. Magsasangyaw han pagkaharangdon han Dyos adton aadto ha Katundan"
                },
                "15": {
                    "verse_nr": "15",
                    "verse": "ngan magdadayaw ha iya adton aadto ha Sinirangan. Magdadayaw han GINOO nga Dyos han Israel an mga tawo nga nag-uokoy didto ha mga baybayon."
                },
                "16": {
                    "verse_nr": "16",
                    "verse": "Tikang didto han gihihigrayoi nga mga dapit han kalibutan hibabatian ta in mga kanta hin pagdayaw han Israel, an matadong nga nasod.\nKundi waray na ako paglaom! Nagtitikaluya na ako. Nagpapadayon hin panlingo an mga maglingo, ngan nagtitikaraot la an ira paglingo."
                },
                "17": {
                    "verse_nr": "17",
                    "verse": "Pamatii ako niyo, kamo ngatanan! May-ada mga magpakaharadlok, mga luong, ngan mga bitik nga naghuhulat ha iyo."
                },
                "18": {
                    "verse_nr": "18",
                    "verse": "Mahuhulog ngadto hin luong an bisan hin-o nga naglilikay han makaharadlok, ngan mabibitik an naglilikay han luong. Mabunok tikang ha langit, ngan mababay-og an mga patukoranan han tuna."
                },
                "19": {
                    "verse_nr": "19",
                    "verse": "Maguak, magutak, ngan magkakabubuka an tuna."
                },
                "20": {
                    "verse_nr": "20",
                    "verse": "Magririigdiig an tuna sugad hin hubog, mag-aabog-abog sugad hin nga gintitiupay hin bagyo. Binubug-atan an kalibutan tungod han mga sala; mahirurugmok ini ngan diri na gud makakabangon."
                },
                "21": {
                    "verse_nr": "21",
                    "verse": "Maabot in panahon nga pagkakastigohon han GINOO an mga kagamhanan ha igbaw, ngan an mga punoan han tuna."
                },
                "22": {
                    "verse_nr": "22",
                    "verse": "Pagtitirokon han Dyos han kahadian sugad hin mga priso dida hin usa nga luong. Iya pagpriprisohon hira ngada han pag-abot han panahon han pagkastigo ha ira."
                },
                "23": {
                    "verse_nr": "23",
                    "verse": "Magsisirom an bulan ngan diri na masiga an adlaw, kay maghahadi an GINOO nga Labi Kamakagarahum. Maghahadi hiya didto ha Jerusalem, didto ha Bukid Sion, ngan hikikit-an han mga pangulo han mga tawo an kapawa han iya gahom."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "O GINOO, ikaw an akon Dyos;\npagpasidunggan ko ikaw ngan pagdadayawon ko an imo ngaran.\nGinbuhat mo in makaaramdok nga mga butang;\ngintuman mo hin matinumanon\nan mga larang nga imo ginhimo hadto nga mga panahon."
                },
                "2": {
                    "verse_nr": "2",
                    "verse": "Ginhimo mo an mga syudad nga tambak hin mga rinuba\nngan ginbungkag mo an marig-on nga mga kuta.\nMga ruba na an mga palasyo nga gintindog han amon mga kaaway."
                },
                "3": {
                    "verse_nr": "3",
                    "verse": "Pagdadayawon ka han mga tawo hin gamhanan nga mga nasod;\nkahahadlokan ka didto han mga syudad hin magbangis nga mga nasod."
                },
                "4": {
                    "verse_nr": "4",
                    "verse": "Inmayop ha imo an mga pobre ngan mga makalolooy\nngan natalwas hira ha mga panahon hin kakurian.\nGinpasirong mo hira kon may-ada bagyo\nngan ginlindongan mo hira kon maping-it an kamapaso han adlaw.\nNasulong in magbangis nga mga tawo,\nsugad hin bagyo nga nadasmag hin pader"
                },
                "5": {
                    "verse_nr": "5",
                    "verse": "pareho hin kathuraw didto hin mamara nga tuna.\nKundi ginpamingaw mo, O GINOO, an amon mga kaaway;\nginpapahilom mo an mga gogliat hin magbangis nga mga tawo,\nsugad nga ginpapahagkot hin dampog in mapaso nga adlaw."
                },
                "6": {
                    "verse_nr": "6",
                    "verse": "Dinhe ha Bukid Sion mag-aandam an GINOO nga Makagarahum han Ngatanan hin bangkite para han ngatanan nga mga nasod han kalibutan\u2014bangkite han girarasahi nga pagkaon ngan han gimamaupayi nga bino."
                },
                "7": {
                    "verse_nr": "7",
                    "verse": "Dinhe kukuhaon niya dayon an dampog han kabidoan nga nagtinahob han ngatanan nga mga nasod."
                },
                "8": {
                    "verse_nr": "8",
                    "verse": "Pagbubungkagon hin kadayonan han GINOO nga Dyos an kamatayon! Papahiron niya an mga luha tikang han ngatanan nga mga mata ngan kukuhaon niya an kaarawdan nga gin-antos han iya katawhan ha bug-os nga kalibutan. An GINOO an nagyakan."
                },
                "9": {
                    "verse_nr": "9",
                    "verse": "Kon mahinabo na ini, masiring an ngatanan, \u201cAmo hiya an amon Dyos! Sinmarig kita ha iya ngan gintalwas kita niya. Amo hiya an GINOO! Sinmarig kita ha iya, ngan malipayon ngan narayhak na kita, kay gintalwas kita niya.\u201d"
                },
                "10": {
                    "verse_nr": "10",
                    "verse": "Pananalipdan han GINOO an Bukid Sion, kundi pagtatamaktamakan niya an mga tawo han Moab, sugad nga gintatamaktamakan an uhot dida hin tai."
                },
                "11": {
                    "verse_nr": "11",
                    "verse": "Magkakapakapa hira han ira mga kamot sugad hin naglalangoy hira, kundi pagpapakaalohan hira han Dyos, ngan manruruydoy an ira mga kamot."
                },
                "12": {
                    "verse_nr": "12",
                    "verse": "Pagbubungkagon han Dyos an marig-on nga mga kuta han Moab upod an higtaas nga mga pader, ngan patitimpagon ini ha tuna ngan pupusakon ngada hin ka tapotapo."
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "Maabot in adlaw nga magkakanta an mga tawo hini nga kanta didto han tuna han Juda:\nMarig-on an amon syudad!\nAn Dyos ngahaw an nananalipod han mga pader hini!"
                },
                "2": {
                    "verse_nr": "2",
                    "verse": "Abrihe an mga ganghaan han syudad\nngan pasudla an matinumanon nga nasod,\nan nasod kanay mga tawo nagbubuhat han matadong."
                },
                "3": {
                    "verse_nr": "3",
                    "verse": "Ikaw, O GINOO, an nahatag hin hingpit nga kamurayaw\nngadto hadton mga magrig-on an panuyo\nngan mga nasarig ha imo."
                },
                "4": {
                    "verse_nr": "4",
                    "verse": "Sarig ha kadayonan ha GINOO;\ndayuday pananalipdan kita niya."
                },
                "5": {
                    "verse_nr": "5",
                    "verse": "Ginpahiubos niya adton mga magpinahitas-on,\nginbungkag niya an marig-on nga syudad nga ira gin-ukyan,\nngan ginrumpag ngadto hin ka tapotapo an mga pader hini."
                },
                "6": {
                    "verse_nr": "6",
                    "verse": "Ginyatakyatakan na ini hadton mga gintalumpigos\nngan ira gintamaktamakan."
                },
                "7": {
                    "verse_nr": "7",
                    "verse": "O GINOO, imo ginhahawanan\nan agian para han mag-upay nga mga tawo;\npatag an dalan nga ira ginlalaktan."
                },
                "8": {
                    "verse_nr": "8",
                    "verse": "Ginsusunod namon an imo kaburot-on ngan naglalaom kami ha imo;\nikaw gudla an amon inuungara."
                },
                "9": {
                    "verse_nr": "9",
                    "verse": "Naghihingyap ako ha imo ha bug-os ko nga kasingkasing kon gab-i;\nkon paghukman mo an tuna ngan an mga tawo\nmahibabaroan nira ngatanan an katadongan."
                },
                "10": {
                    "verse_nr": "10",
                    "verse": "Bisan kon maloloy-on ka han magraot nga mga tawo\ndiri gud hira nahibabaro hin pagbuhat hin matadong.\nBisan dinhe hini nga tuna hin magtadong nga mga tawo,\nnagbubuhat gihapon hira hin sayop;\nnadiri hira pagkilala han imo pagkaharangdon."
                },
                "11": {
                    "verse_nr": "11",
                    "verse": "Diri maaram an imo mga kaaway nga kakastigohon mo hira.\nO GINOO, pagpakaalohi ngan papag-antosa hira,\npapag-antosa hira han kastigo nga imo gin-andam.\nPakit-a hira han kadako han imo paghigugma han imo mga tawo."
                },
                "12": {
                    "verse_nr": "12",
                    "verse": "O GINOO, ihatag ha amon in kauswagan;\nan ngatanan nga amon nahihimo,\nbunga ini han imo ginbubuhat."
                },
                "13": {
                    "verse_nr": "13",
                    "verse": "O GINOO nga amon Dyos, gindumara kami hin iba nga mga punoan,\nkundi ikaw gudla an amon GINOO."
                },
                "14": {
                    "verse_nr": "14",
                    "verse": "Yana mga patay na hira ngan diri na gud mabubuhi;\ndiri na mabangon an ira mga kalag,\nkay ginkastigo ngan ginpuo mo hira.\nWaray na gud nahinunumdom ha ira."
                },
                "15": {
                    "verse_nr": "15",
                    "verse": "O GINOO, ginpadako mo an amon nasod,\nnga ginpahiluag mo an katunaan han kada pag-ultan;\nngan nakagpasidungog ini ha imo."
                },
                "16": {
                    "verse_nr": "16",
                    "verse": "O GINOO, ginkastigo mo an imo mga tawo\nngan ha kasakitan nag-ampo hira ha imo."
                },
                "17": {
                    "verse_nr": "17",
                    "verse": "Ikaw, O GINOO, an nagpatangis ha amon,\nsugad nga nagtatangis ha kasakit in babaye nga tipag-aranak."
                },
                "18": {
                    "verse_nr": "18",
                    "verse": "Naglubag kami hin kasakit,\nkundi waray namon igin-anak.\nWaray kami nadaog para han amon tuna;\nwaray gud kami nahimo."
                },
                "19": {
                    "verse_nr": "19",
                    "verse": "Mabubuhi gihapon adton amon mga tawo nga nagkamatay!\nMababanhaw an ira mga lawas!\nAn ngatanan nga nangangaturog didto han ira mga lubnganan\nmagmamata ngan magkakanta tungod hin kalipay!\nSugad nga an yamog nakakapatugnaw han tuna,\npagbubuhion man han GINOO adton mga maiha na nga nagkamatay."
                },
                "20": {
                    "verse_nr": "20",
                    "verse": "Mga tawo ko, sulod kamo ngadto han iyo kabablayan ngan sadhi an iyo porta. Tago kamo hin madaliay ngada han paglabay han kasina han Dyos."
                },
                "21": {
                    "verse_nr": "21",
                    "verse": "Maabot an GINOO tikang han iya langitnon nga urokyan hin pagkastigo han mga tawo han tuna tungod han ira mga sala. Igpapadayag an mga panmatay nga ginbuhat hin hilom dinhe ha tuna, ngan diri na gud matatago ha tuna adton mga pinanmatay."
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Dida hito nga adlaw gagamiton han GINOO an iya gamhanan ngan makamaratay nga espada hin pagkastigo kan Lebiatan, ito nga nagpupulidpulid ngan naglulubaglubag nga dragon, ngan hin pagpatay han higante nga mananap nga nag-uokoy didto ha dagat."
                },
                "2": {
                    "verse_nr": "2",
                    "verse": "Dida hito nga adlaw masiring an GINOO hiunong han iya matahom nga urubasan"
                },
                "3": {
                    "verse_nr": "3",
                    "verse": "\u201cDayuday ginbabantayan ngan ginbabaribhan ko ini. Ginbabantayan ko ini adlaw gab-i basi diri paglabtan."
                },
                "4": {
                    "verse_nr": "4",
                    "verse": "Diri na ako nasisina han urubasan. Kon may-ada mga katungkan nga kinahanglan pagpuohon, uugtangon ko gud ini."
                },
                "5": {
                    "verse_nr": "5",
                    "verse": "Kundi kon an mga kaaway han akon mga tawo karuyag han akon pagpanalipod, makigsangkay hira ha akon. Tinuod, makigsangkay hira ha akon.\u201d"
                },
                "6": {
                    "verse_nr": "6",
                    "verse": "Ha mga adlaw nga tiarabot an mga tawo han Israel nga mga tulin ni Jacob, manggagamot sugad hin kahoy ngan manmumukad ngan mananaringsing hira. Maluluob an tuna han ira mga bunga."
                },
                "7": {
                    "verse_nr": "7",
                    "verse": "Waray pagkastigoha han GINOO an Israel sugad han iya pagkastigo han iya mga kaaway, o waray kawad-i hin sugad kadamo nga mga tawo."
                },
                "8": {
                    "verse_nr": "8",
                    "verse": "Ginkastigo han GINOO an iya mga tawo pinaagi hin paghalina ha ira ngadto ha pagkabihag. Iya ginkuha hira pinaagi hin makusog nga hangin nga tikang ha sinirangan."
                },
                "9": {
                    "verse_nr": "9",
                    "verse": "Kundi pasasayloon la an mga sala han Israel kon pagdugmokon na sugad hin tisa an mga bato han pagano nga mga altar ngan kon waray na mahisalin nga mga tigaman han diyosa Asera o mga altar hin insyenso."
                },
                "10": {
                    "verse_nr": "10",
                    "verse": "Ruba na an pinarig-on nga syudad. Ginbayaan ini sugad hin mahawan nga kamingawan. Nahimo ini nga panabsaban hin kabakahan diin hira makakapahuway ngan makakapanabsab."
                },
                "11": {
                    "verse_nr": "11",
                    "verse": "Mga laya ngan mga bari na an mga sanga han mga kahoy, ngan an kababayen-an nangangahoy hini nga ira isurungo. Diri mapaid o malolooy ha ira an Dyos nga ira Magburuhat kay waray gud makasabot an mga tawo."
                },
                "12": {
                    "verse_nr": "12",
                    "verse": "Dida hito nga adlaw pagtitirokon han GINOO hin tag-usausa an iya mga tawo tikang ha Eufrates ngadto ha pag-ultan han Ehipto sugad nga nahilalain an trigo tikang han uhot dida han paggiok."
                },
                "13": {
                    "verse_nr": "13",
                    "verse": "Kon umabot na ito nga adlaw patutunggon in usa nga trompeta hin pagpabalik tikang ha Asiria ug Ehipto han ngatanan nga mga Israelita nga mga bihag didto. Magkakaabot ngan magsisingba hira han GINOO didto ha Jerusalem, dida han iya baraan nga pungtod!"
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Maghihikaraot an ginhadian han Israel! Magpapapas an iya gahom sugad han korona hin mga bukad dida han mga ulo han hubog nga mga pangulo han nasod. Ginpahamotan an magpinahitas-on nira nga mga ulo, kundi aada nalunay hira nga duro hin ka hubog."
                },
                "2": {
                    "verse_nr": "2",
                    "verse": "May-ada an GINOO uusa nga makusog ngan gamhanan, nga andam hin pagsulong ha ira, usa nga maabot sugad hin makusog nga uran hin mga bato nga yelo, sugad hin uranos, sugad hin makusog nga pagbuklos hin daralwa, ngan masalakay han tuna."
                },
                "3": {
                    "verse_nr": "3",
                    "verse": "Pagtatamaktamakan an pagkamapinahitas-on hito nga hubog nga mga pangulo."
                },
                "4": {
                    "verse_nr": "4",
                    "verse": "An magpapapas nga gahom hito nga magpinahitas-on nga mga pangulo mawawara sugad han syahan nga mga igos ha panahon han panmunga, nga binuburo ngan kinakaon dayon kon nahihinog ini nga mga bunga."
                },
                "5": {
                    "verse_nr": "5",
                    "verse": "Maabot in adlaw nga an GINOO nga Labi Kamakagarahum masusugad hin matahom nga korona hin mga bukad para han iya mga tawo nga nahisasalin nga buhi."
                },
                "6": {
                    "verse_nr": "6",
                    "verse": "Tatagan niya hin matadong nga panhunahuna adton mga mag-aalagad nga mga maghurukom, ngan kaisog adton mga nananalipod han mga ganghaan han syudad kon sinusulong ini."
                },
                "7": {
                    "verse_nr": "7",
                    "verse": "Uraura hin kahubog bisan an mga manaragna ngan an kapadian nga nagririigdiig na hira. Nagpalakas la hira hin pag-ininom han bino ngan makahurubog nga irimon nga nanhihipakdol hira ha kagupong. Duro hin kahubog an mga manaragna nga diri hira nakakasabot han mga panan-awon nga ginpadara han Dyos, ngan hubog hin duro an kapadian nga diri na hira nakakagtuhay han mga kalipongan nga gindadara ngada ha ira."
                },
                "8": {
                    "verse_nr": "8",
                    "verse": "Luob hin suka an mga lamesa nga ira linilingkoran, ngan waray gud malimpyo nga dapit nga nahibilin."
                },
                "9": {
                    "verse_nr": "9",
                    "verse": "Nangurutob hira hiunong ha akon. Nasiring hira, \u201cHin-o an iya gintututdoan? Hin-o ba in magsasaysay han iya mensahe? Angay la ini para han mga minasus-an nga kalulutas pa la!"
                },
                "10": {
                    "verse_nr": "10",
                    "verse": "Gintututdoan kita niya hin tinag usa ka letra, tinag usa ka linya, ug tinag usa ka leksyon.\u201d"
                },
                "11": {
                    "verse_nr": "11",
                    "verse": "Kon diri kamo mamati ha akon, niyan gagamiton han Dyos in mga lumalangyaw kanay pinulongan malain pamation hin pagtutdo ha iyo hin leksyon."
                },
                "12": {
                    "verse_nr": "12",
                    "verse": "Gintagan kamo niya hin pahuway ngan ginliaw kamo ngatanan, kundi dinmiri kamo hin pamati ha iya."
                },
                "13": {
                    "verse_nr": "13",
                    "verse": "Sanglit pagtututdoan kamo han GINOO hin tinag usa ka letra, tinag usa ka linya, ngan tinag usa ka leksyon. Niyan mahipapakdol kamo ha kada niyo pagpipitad. Masasamad, mabibitik, ngan mapripriso kamo."
                },
                "14": {
                    "verse_nr": "14",
                    "verse": "Sanglit pamati han igyayakan han GINOO, kamo nga magraogdaog nga mga tawo nga nagdudumara hini nga mga tawo dinhe ha Jerusalem."
                },
                "15": {
                    "verse_nr": "15",
                    "verse": "Naghihinambog kamo nga nakigsarabot na kamo han kamatayon, ngan nagkatangdoan na kamo han kalibutan han mga patay. Nasisiguro niyo nga mahigagawas kamo han karat-an kon umabot ini, kay natapod kamo han mga buwa ug limbong nga makakapanalipod ha iyo."
                },
                "16": {
                    "verse_nr": "16",
                    "verse": "Sanglit amo ini an igsisiring han GINOO nga Dyos: \u201cIginbutang ko didto ha Sion in usa nga patukoranan nga marig-on ngan makusog. Iginbutang ko dida hini in bug-os unay nga lintungayan nga bato nga sinuratan han mga pulong, \u2018Mapinailobon liwat an marig-on nga pagtuo.\u2019"
                },
                "17": {
                    "verse_nr": "17",
                    "verse": "An katadungan amo an isurukol nga lubid para han patukoranan ngan an pagkatangkod amo an tunton.\u201d\nAn mga bato nga yelo amo an magsisilhig han ngatanan nga buwa nga iyo tinataporan, an mga baha amo an magbubungkag han iyo kahimyangan."
                },
                "18": {
                    "verse_nr": "18",
                    "verse": "Babarion an ginsabotan nga ginhimo niyo, ngan han kamatayon ngan paparaon an ginkatangdoan niyo ngan han kalibutan han mga patay. Kon humampak na an karat-an, dadaogon kamo."
                },
                "19": {
                    "verse_nr": "19",
                    "verse": "Diri mahunong hin paghampak ha iyo ha ikinaaga, ngan pag-aantoson ini niyo adlaw gab-i. An kada bag-o nga mensahe nga tikang ha Dyos magdadara ha iyo hin bag-o nga kahadlokan!"
                },
                "20": {
                    "verse_nr": "20",
                    "verse": "Masusugad kamo han tawo dida han darahonon nga karuyag kumaturog dida hin higdaan nga halipot para ha iya nga diri hiya nakakaunat, nga may niya taklap nga haligot para ha iya nga diri hiya nakakakurumpot."
                },
                "21": {
                    "verse_nr": "21",
                    "verse": "Makikiaway an GINOO sugad han iya ginbuhat didto han Bukid Perasim ngan didto han kahamub-an han Gabaon, basi buhaton niya an iya karuyag pagbuhaton, bisan kon danay urosahon an iya mga ginawian. Huhumanon gud niya an iya buruhaton, an iya makaaramdok nga buruhaton."
                },
                "22": {
                    "verse_nr": "22",
                    "verse": "Ayaw niyo pagtinawai an pahimatngon nga ihinahatag ko ha iyo! Kon pagtinawaan niyo, magkukuri kamo hin pagpalagiw. Hinbatian ko na an larang han GINOO nga Labi Kamakagarahum hin pagbungkag han bug-os nga nasod."
                },
                "23": {
                    "verse_nr": "23",
                    "verse": "Pamati han akon igyayakan; pamatii hin maupay an akon igsusumat ha iyo."
                },
                "24": {
                    "verse_nr": "24",
                    "verse": "Waray parauma nga dayuday la an pag-inarado han iya uma ngan pag-inandam hini para hin pagtanom."
                },
                "25": {
                    "verse_nr": "25",
                    "verse": "Kundi kon andam na an tuna, nagtatanom hiya hin mga magagamit nga panakot sugad han sibuyas ug luy-a. Magtatanom hiya dida ha mga tudling hin trigo ug sebada, ngan didto han mga ligid han iya ginpupugasan hin iba nga mga binhe."
                },
                "26": {
                    "verse_nr": "26",
                    "verse": "Maaram ini hiya magbuhat, kay gintutdoan hiya han Dyos."
                },
                "27": {
                    "verse_nr": "27",
                    "verse": "Diri gud hiya nagamit hin hilapad nga bolo hin pagbukad han mga sibuyas ug luy-a; kundi nagamit lugod hiya hin magaan la nga mga kahoy nga igo la an kadagko."
                },
                "28": {
                    "verse_nr": "28",
                    "verse": "Diri niya dinudugmok an trigo pinaagi hin padayon la nga pagginiok. Maaram hiya nga an maupay nga paggiok amo an pagpakaliding han karomata dida han mga trigo ngan diri napapanitan an mga tipasi."
                },
                "29": {
                    "verse_nr": "29",
                    "verse": "Hatag han GINOO nga Labi Kamakagarahum ini ngatanan nga kinaadman. Makaaramdok an mga larang han Dyos, ngan dayuday gud natutuman ini!"
                }
            }
        },
        "29": {
            "chapter_nr": "29",
            "chapter": {
                "1": {
                    "verse_nr": "1",
                    "verse": "Ginhukman na an altar han Dyos, nga amo an Jerusalem! Maghihikaraot an syudad nga ginkampohan ni David! Paligara ngan palabya in usa o duha ka tuig, upod an mga kombite ngan mga pyesta hini"
                },
                "2": {
                    "verse_nr": "2",
                    "verse": "ngan katapos pupukanon han Dyos an syudad nga tinatawag nga \u201caltar han Dyos.\u201d May-ada panangis ngan pagnguyngoy ngan masusugad an bug-os nga syudad hin altar nga luob hin dugo!"
                },
                "3": {
                    "verse_nr": "3",
                    "verse": "Susulongon han Dyos an syudad, paglilibotan ini, ngan ririkupohon an bug-os nga syudad."
                },
                "4": {
                    "verse_nr": "4",
                    "verse": "An Jerusalem masusugad hin kalag nga naghihimakuri hin pagyakan tikang ha kahiladman, hin pinirit nga tingog hin sinagpo nga baba nga natikang ha tuna."
                },
                "5": {
                    "verse_nr": "5",
                    "verse": "Jerusalem, igpapadpad sugad hin tapotapo an ngatanan nga mga lumalangyaw nga nasulong ha imo, ngan igpapalid sugad hin uhot an ira magbangis nga mga kasondalohan. Tigda la ngan ha waray pagpaabota"
                },
                "6": {
                    "verse_nr": "6",
                    "verse": "tatalwason kamo han GINOO nga Labi Kamakagarahum pinaagi hin magkusog nga mga dalugdog ngan mga linog. Magpapadara hiya hin mga bagyo ngan naglalahinggab nga kalayo"
                },
                "7": {
                    "verse_nr": "7",
                    "verse": "niyan maaanaw sugad hin inop, sugad hin panan-awon dida ha kagab-ihon, an ngatanan nga mga kasondalohan han mga nasod nga nasulong han syudad han altar han Dyos, an ngatanan nira nga mga hinganiban, ngan mga kasangkapan."
                },
                "8": {
                    "verse_nr": "8",
                    "verse": "An ngatanan nga mga nasod nga nagtitirok hin pagsulong han Jerusalem masusugad hin ginugutom nga tawo nga nag-iinop nga nakaon hiya, ngan nagmata hiya nga ginugutom la hiya gihapon, o sugad hin tawo nga makalilisang an pag-uhawa nga nag-iinop nga nainom hiya, ngan nagmata hiya nga mamara an iya but-ol."
                },
                "9": {
                    "verse_nr": "9",
                    "verse": "Pagpadayon kamo hin pagkalurong! Pagpadayon kamo hin pagkabuta! Paghubog kamo bisan waray bino! Pagparingpading bisan waray kamo uminom hin usa ka turo!"
                },
                "10": {
                    "verse_nr": "10",
                    "verse": "Ginpiraw kamo han GINOO, nga andam na kamo hin pagkaturog. An mga manaragna amo an mga mata han mga tawo, kundi ginbuta hira han Dyos."
                },
                "11": {
                    "verse_nr": "11",
                    "verse": "Diri ipapasabot ha iyo an kahulogan han tagsa nga panan-awon; masusugad ini hin tinimrihan nga linikid nga basahan. Kon dad-on ini niyo ngadto hin maaram magbasa, ngan ipabasa ini ngada ha iyo, masiring hiya nga diri hiya makakahimo kay tinimrihan man ini."
                },
                "12": {
                    "verse_nr": "12",
                    "verse": "Kon ihatag ini niyo ngadto hin diri nakakabasa ngan ipabasa ini ngada ha iyo, mabaton hiya nga diri man hiya maaram magbasa."
                },
                "13": {
                    "verse_nr": "13",
                    "verse": "Nagsiring an GINOO, \u201cNasiring ini nga mga tawo nga nagsisingba hira ha akon, kundi waray la kahulogan an ira mga pulong, ngan hirayo ha akon an ira mga kasingkasing. An ira tuluohan waray iba kundi mga turumanon ngan mga sinunod nga pamatasan hin tawo nga ira la ginsag-ulo."
                },
                "14": {
                    "verse_nr": "14",
                    "verse": "Sanglit pakakalasan ko hira hin waray nira paghunahunaa, nga sunodsunod nga hampak. Mahihimo nga mga lurong adton mga makinaadmananon ngan mawawaray la kapulsanan an ngatanan nira nga pagkalisto.\u201d"
                },
                "15": {
                    "verse_nr": "15",
                    "verse": "Maghihikaraot adton nagtitinguha hin pagtago tikang han GINOO han ira mga larang! Gintatago nira hin pagbuhat an ira mga plano nga magraot kay naghuhunahuna hira nga waray nakita ha ira o masabot han ira ginbubuhat."
                },
                "16": {
                    "verse_nr": "16",
                    "verse": "Ginbabaliskad nira an ngatanan. Hain an mas importante, an parahimo ba hin daba o an lutak? Makakasiring ba ngadto hin tawo in usa nga butang nga iya ginhimo, \u201cWaray ka maghimo ha akon?\u201d O makakasiring ba ini ha iya, \u201cDiri ka maaram han imo binubuhat?\u201d"
                },
                "17": {
                    "verse_nr": "17",
                    "verse": "Sumala han siring han puplonganon: \u201cDiri maiha mahihimo nga uma nga tuna an kagurangan, ngan mabalik ngadto hin ka kagurangan an gin-uma nga tuna.\u201d"
                },
                "18": {
                    "verse_nr": "18",
                    "verse": "Kon umabot na ito nga adlaw, makakabati an bungol kon basahon in basahan hin dako nga tingog, ngan mapukrat ngan makakakita an buta nga nag-ukoy ha kasisidman."
                },
                "19": {
                    "verse_nr": "19",
                    "verse": "Makakaangkon na liwat an pobre ngan mapinaubsanon nga mga tawo han kalipayan nga ihahatag han GINOO nga baraan nga Dyos han Israel."
                },
                "20": {
                    "verse_nr": "20",
                    "verse": "Amo na ini an kataposan hadton mga nagtatalumpigos han iba nga mga tawo ngan nagyuyubit han Dyos. Pagpupuohon an tagsa nga makasasala."
                },
                "21": {
                    "verse_nr": "21",
                    "verse": "Pagpupuohon han Dyos adton mga nagraogdaog han iba nga mga tawo, adton mga nagpupugong nga diri pagkastigohon an mga magtinalapasnon, ngan adton mga nagbibinuwa, basi an tangkod nga mga tawo diri katagan han katadungan."
                },
                "22": {
                    "verse_nr": "22",
                    "verse": "Sanglit nasiring an GINOO nga Dyos han Israel, nga nagtalwas kan Abraham tikang ha kakurian, \u201cMga tawo ko, diri na gud kamo pagpakaalohan, ngan diri na gud manluluspad hin kaawod an iyo mga bayhon."
                },
                "23": {
                    "verse_nr": "23",
                    "verse": "Kon hikit-an niyo an mga anak nga akon ihahatag ha iyo, niyan magmamatuod kamo nga ako amo an baraan nga Dyos han Israel. Pagpapasidunggan ako niyo ngan magsisingba kamo ha akon."
                },
                "24": {
                    "verse_nr": "24",
                    "verse": "Mahibabaro hin pakasabot an lurong nga mga tawo, ngan adton mga dayuday la nagnginginurutob malilipay nga pagtututdoan hira.\u201d"
                }
            }
        },
        "30": {
            "chapter_nr": "30",
            "chapter": {
                "1": {
                    "verse_nr": "1",
                    "verse": "Nagyakan an GINOO: \u201cMaghihikaraot adton mga nagdudumara han Juda, kay sinmupil hira ha akon. Nagsunod hira hin mga larang nga waray ko paghimoa, ngan nagpirma hira hin mga ginsabotan nga supak han akon kaburot-on, sanglit nagtambak hira hin mga sala."
                },
                "2": {
                    "verse_nr": "2",
                    "verse": "Dinmangop hira ha Ehipto hin pakibulig, ngan waray mangaro ha akon hin sagdon. Karuyag nira nga panalipdan hira han Ehipto, sanglit sinmarig hira han hadi han Ehipto."
                },
                "3": {
                    "verse_nr": "3",
                    "verse": "Kundi waray gahom an hadi hin pagbulig ha ira, ngan an pagpanalipod han Ehipto nahimo nga ira karat-an."
                },
                "4": {
                    "verse_nr": "4",
                    "verse": "Bisan kon inmabot na an ira mga sinugo ngadto han Ehiptohanon nga mga syudad han Zoan ug Hanes"
                },
                "5": {
                    "verse_nr": "5",
                    "verse": "nagbasol an mga tawo han Juda nga sinmarig hira hito nga malingo nga nasod, nga nagpakyas ha ira han nagpaabot hira hin tambulig.\u201d"
                },
                "6": {
                    "verse_nr": "6",
                    "verse": "Mensahe ini han Dyos mahitungod han mga mananap didto ha timogan nga kamingawan: \u201cGinlatas han mga sinugo in makulba nga nasod diin naukoy in mga liyon, mga maglara nga halas, ngan in nanlulupad nga mga dragon. Ginkakargahan nira an ira mga asno ngan mga kamelyo hin mahal nga mga regalo para hin nasod nga diri gud makakabulig ha ira."
                },
                "7": {
                    "verse_nr": "7",
                    "verse": "Waray la pulos an bulig nga ihinahatag han Ehipto. Sanglit gin-agnayan ko an Ehipto hin \u2018An Diri Mahuka nga Dragon.\u2019\u201d"
                },
                "8": {
                    "verse_nr": "8",
                    "verse": "Gintugon ako han Dyos hin pagsurat dida hin usa nga basahan kon matiunan-o an mga tawo, basi ha tiarabot nga panahon himoon ini nga saksi han ira pagkamaraogdaog."
                },
                "9": {
                    "verse_nr": "9",
                    "verse": "Dayuday hira nasupil han Dyos, dayuday nagbibinuwa, ngan dayuday nagpakabungol hira han mga pagturon-an han GINOO."
                },
                "10": {
                    "verse_nr": "10",
                    "verse": "Ginsaway nira an mga manaragna hin pagpahibaro. Nasiring hira, \u201cAyaw kami paghimangrawi hiunong han matadong. Pagsumati kami han amon karuyag hibatian. Pabay-i la kami han amon natatan-aw ha amon mga panumdoman."
                },
                "11": {
                    "verse_nr": "11",
                    "verse": "Iwas kamo han amon dalan ngan ayaw pag-ulanga an amon aragian. Diri kami naruruyag hin pamati hiunong han baraan nga Dyos han Israel.\u201d"
                },
                "12": {
                    "verse_nr": "12",
                    "verse": "Kundi amo ini an sinisiring han baraan nga Dyos han Israel; \u201cGinpabay-an la niyo an akon iginsumat ha iyo ngan nasarig kamo hin panlupig ngan panlimbong."
                },
                "13": {
                    "verse_nr": "13",
                    "verse": "Mga salaan kamo. Sugad la kamo hin hitaas nga pader nga ginmutak ngadto ha ubos; tigda la nga matutumba kamo."
                },
                "14": {
                    "verse_nr": "14",
                    "verse": "Marurumok kamo sugad hin daba nga lutak nga napusak gud hin maupay nga waray ngani bisan usa ka tipik nga sadang kasudlan hin mga baga, o magamit hin pagkabo hin tubig tikang hin atabay.\u201d"
                },
                "15": {
                    "verse_nr": "15",
                    "verse": "Nasiring an GINOO nga Dyos nga Baraan han Israel ngadto han mga tawo: \u201cBalik kamo ngan tapod hin hilom ha akon. Niyan magmamakusog ngan magmamahimyang kamo.\u201d Kundi nadiri kamo hin pagbuhat hini."
                },
                "16": {
                    "verse_nr": "16",
                    "verse": "Naglalarang lugod kamo hin paglikay han iyo mga kaaway pinaagi hin pagsakay hin maglaksi nga mga kabayo. Ngan matuod ini\u2014an pagpalagiw amo an kinahanglan pagbuhaton niyo! Naghuhunahuna kamo nga malaksi na an iyo mga kabayo, kundi maglarulaksi pa adton mga naglalanat ha iyo!"
                },
                "17": {
                    "verse_nr": "17",
                    "verse": "Makalagiw in usa ka yukot ha iyo kon makakita kamo hin usa nga kaaway nga sondalo, kundi igo la in lima nga mga sondalo hin pagtabog ha iyo ngatanan. Waray gud mahisasalin han iyo kasondalohan labot hin nag-uusaan la nga palo hin bandera didto ha sampaw hin usa nga pungtod."
                },
                "18": {
                    "verse_nr": "18",
                    "verse": "Kundi naghuhulat an GINOO hin pagpakita han iya kalooy ha iyo. Andam hiya hin pagpaid ha iyo, kay dayuday ginbubuhat niya an matadong. Malipayon adton mga nasarig han GINOO."
                },
                "19": {
                    "verse_nr": "19",
                    "verse": "Diri na gud magtatangis kamo nga mga tawo nga nag-uokoy didto ha Jerusalem, Malolooyon an GINOO, ngan kon magtawag kamo hin pakibulig ha iya, pamamatian kamo niya."
                },
                "20": {
                    "verse_nr": "20",
                    "verse": "Tatagan kamo han GINOO hin kakurian, kundi aada hiya ngahaw ha pagtutdo ha iyo, ngan diri na kamo magpipinamiling ha iya."
                },
                "21": {
                    "verse_nr": "21",
                    "verse": "Kon sumimang kamo han dalan ngadto ha tuo o ha wala, hibabatian niyo ha luyo an iya tingog nga nasiring, \u201cAadi an dalan, sulsoga ini niyo.\u201d"
                },
                "22": {
                    "verse_nr": "22",
                    "verse": "Kukuhaon niyo an iyo mga diyosdiyos nga pinutos hin salapi ngan hin bulawan ngan ilalabog ini niyo sugad hin sighot, ngan magoliat kamo, \u201cIwas ha akon atubangan!\u201d"
                },
                "23": {
                    "verse_nr": "23",
                    "verse": "Ha kada pagtatanom niyo han iyo mga binhe, magpapadara an GINOO hin uran hin pagpatubo han iyo tanom, ngan mahatag ha iyo hin hura nga aranihon, ngan hin damo nga panabsaban han iyo kabakahan."
                },
                "24": {
                    "verse_nr": "24",
                    "verse": "An mga baka ngan mga asno nga nag-aarado han iyo kaumhan mananabsab han gimamaupayi nga banwa."
                },
                "25": {
                    "verse_nr": "25",
                    "verse": "Dida han adlaw kon mapukan na han iyo mga kaaway an marig-on nga mga kuta ngan panmatayon na an ira mga tawo, mag-aawas in mga sapa tikang han tagsa nga bukid ngan tagsa nga pungtod."
                },
                "26": {
                    "verse_nr": "26",
                    "verse": "An bulan masusugad han adlaw hin kamapawa, ngan magpipito ka pilo an kamapawa han adlaw, sugad han kapawa hin kanan pito ka adlaw. Mahinanabo ini ngatanan kon pagbutkon ngan pagtambalon na han GINOO an mga kasamdan nga iya iginhatag han iya mga tawo han pagkastigoha ha ira."
                },
                "27": {
                    "verse_nr": "27",
                    "verse": "Hikikit-an didto ha hirayo an gahom ngan an himaya han GINOO. Makikita an iya kasina pinaagi hin kalayo ug aso. Magyayakan hiya ngan an iya mga pulong maglalaga sugad hin kalayo."
                },
                "28": {
                    "verse_nr": "28",
                    "verse": "Ipapadara niya an hangin ha iya atubangan sugad hin baha nga nag-aanod han ngatanan nga mga butang. Ginsisilhig niya an mga nasod basi mabungkag ngatanan ngan tataposon niya an ira magraot nga mga larang."
                },
                "29": {
                    "verse_nr": "29",
                    "verse": "Kundi kamo nga mga tawo han Dyos, magmamalipayon ngan magkakanta kamo sugad han iyo ginbubuhat ha gab-i hin usa nga baraan nga pyesta. Magmamalipayon kamo sugad hadton mga naglalakat nga tinukaran hin mga plawta dida han ira pagtipakadto han Templo han GINOO nga mananalipod han Israel."
                },
                "30": {
                    "verse_nr": "30",
                    "verse": "Ipapabati han GINOO han ngatanan an iya hadianon nga tingog ngan maabat hira han kusog han iya kasina. Magkakamay-ada mga laga, magkusog nga uranos, bato nga yelo, ngan mga bunok hin uran."
                },
                "31": {
                    "verse_nr": "31",
                    "verse": "Magkakahadlok an mga Asiriahanon kon makabati hira han tingog han GINOO ngan abaton nira an kakusog han iya pagkastigo."
                },
                "32": {
                    "verse_nr": "32",
                    "verse": "Samtang nga ginhahampak hira han Dyos, duduyogan ini han iya mga tawo pinaagi han tokar hin mga gimbal ngan mga arpa. An Dyos ngahaw an makikig-away kontra han mga Asiriahanon."
                },
                "33": {
                    "verse_nr": "33",
                    "verse": "Gin-andam hin maiha na in usa nga dapit nga may dako nga kalayo nga magsusunog han hadi han Asiria. Hilarom ngan hiluag ini, ngan gintambakan hin damo nga kahoy. An ginhawa han GINOO nga sugad hin sapa nga kalayo amo an magpapalaga hini."
                }
            }
        },
        "31": {
            "chapter_nr": "31",
            "chapter": {
                "1": {
                    "verse_nr": "1",
                    "verse": "Maghihikaraot adton mga napakadto ha Ehipto hin pakibulig! Nasarig hira han dako nga kusog hin kasondalohan han Ehipto\u2014mga kabayo, mga karuwahe, ngan mga sondalo. Kundi diri hira nasarig han GINOO nga baraan nga Dyos han Israel, o diri hira napabulig ha iya."
                },
                "2": {
                    "verse_nr": "2",
                    "verse": "Maaram hiya kon ano an pagbubuhaton! Magpapadara hiya hin karat-an. Pagtutumanon niya an iya mga pagtarhog hin pagkastigo han magraot nga mga tawo ngan hadton mga nananalipod ha ira."
                },
                "3": {
                    "verse_nr": "3",
                    "verse": "Diri kadiyosan an mga Ehiptohanon\u2014mga tawo la hira! Diri espiritu kundi mananap la an ira mga kabayo! Kon nagios an GINOO, mahirurusmok an makusog nga nasod, ngan mapupukan an ginbuligan hini niya nga nasod. Mabubungkag ini nga duha."
                },
                "4": {
                    "verse_nr": "4",
                    "verse": "Nagsiring ha akon an GINOO, \u201cBisan unanhon hin pag-inaringasa ngan in pagginoliat han mga magmarangno hin karnero, diri hira makakahadlok hin liyon basi bayaan han liyon an iya natukob nga karnero; ha amo nga pagkaagi waray man makakapugong ha akon, an GINOO nga Labi Kamakagarahum, hin pagpanalipod han Bukid Sion."
                },
                "5": {
                    "verse_nr": "5",
                    "verse": "Sugad nga naglulupadlupad in usa nga tamsi tungod han iya salag basi kabantayan an iya mga piso, ako man nga GINOO nga Labi Kamakagarahum an mananalipod ngan magtatalwas han Jerusalem.\u201d"
                },
                "6": {
                    "verse_nr": "6",
                    "verse": "Nagsiring an Dyos, \u201cMga tawo han Israel, nakasala ngan inmato kamo han akon. Kundi yana balik kamo ha akon!"
                },
                "7": {
                    "verse_nr": "7",
                    "verse": "Maabot in panahon nga ilalabog niyo ngatanan an salaan nga mga diyosdiyos nga hinimo niyo hin salapi ug bulawan."
                },
                "8": {
                    "verse_nr": "8",
                    "verse": "Mabubungkag an Asiria didto ha pag-awayan kundi diri pinaagi hin gahom hin tawo. Mangangalagiw an mga Asiriahanon tikang ha pag-awayan ngan maooripon an ira batan-on nga kalalaken-an."
                },
                "9": {
                    "verse_nr": "9",
                    "verse": "Makalagiw an ira hadi ha dako nga kalisang ngan mahahadlok an mga opisyal, nga babayaan nira an ira mga bandera.\u201d Nagyakan an GINOO\u2014an GINOO nga ginsisingba didto ha Jerusalem, ngan kanay kalayo naglalahinggab didto para han tutuboron nga mga halad."
                }
            }
        },
        "32": {
            "chapter_nr": "32",
            "chapter": {
                "1": {
                    "verse_nr": "1",
                    "verse": "Ha mga san-o nga adlaw magkakamay-ada hadi nga maghahadi hin maligdong, ngan mga pangulo han nasod nga magpapangulo hin matadong."
                },
                "2": {
                    "verse_nr": "2",
                    "verse": "An kada usa ha ira masusugad hin sirongan kon may-ada makusog nga hangin, nga usa nga dapit nga taragoan kon may-ada mga bagyo. Masusugad hira hin mga sapa nga nag-aawas didto hin kamingawan, sugad han lambong hin dako nga bato didto hin mahawan ngan baw-as nga tuna."
                },
                "3": {
                    "verse_nr": "3",
                    "verse": "Bubuksan an ira mga mata ngan mga talinga para han mga kinahanglanon han mga tawo."
                },
                "4": {
                    "verse_nr": "4",
                    "verse": "Diri na hira madagmit mangalas ngan magbubuhat hira nga masinabtanon, ngan magyayakan hira han ira karuyag sidngon."
                },
                "5": {
                    "verse_nr": "5",
                    "verse": "Waray na maghuhunahuna nga dungganan in usa nga lurong o masiring nga tangkod in usa nga bugoy."
                },
                "6": {
                    "verse_nr": "6",
                    "verse": "Nagyayakan hin linurong in usa nga lurong ngan naghuhunahuna hiya hin magraot nga pagbubuhaton. Usa nga pagtamay han GINOO an iya binubuhat ngan iya ginyayakan, ngan diri gud hiya nagpapakaon han ginugutom o nagpapainom han mga inuuhaw."
                },
                "7": {
                    "verse_nr": "7",
                    "verse": "Maraot in tuyaw nga tawo ngan nagbubuhat hiya hin maraot nga mga butang; naglalarang hiya hin pagdaot han mga pobre pinaagi hin mga buwa ngan diri paghatag ha ira han ira mga katungod."
                },
                "8": {
                    "verse_nr": "8",
                    "verse": "Kundi nagbubuhat hin tangkod an dungganan nga tawo ngan inuugopan niya an matadong."
                },
                "9": {
                    "verse_nr": "9",
                    "verse": "Kamo nga kababayen-an nga nag-uokoy ha kahimyangan, nga waray mga kabaraka, pamatii an akon igsisiring."
                },
                "10": {
                    "verse_nr": "10",
                    "verse": "Bangin mga himyang kamo yana, kundi hini nga takna han sunod nga tuig magtuturaw kamo, kay waray na mga ubas nga iyo pangunguhaon."
                },
                "11": {
                    "verse_nr": "11",
                    "verse": "Nag-ukoy kamo ha kahimyangan, nga waray mga kabaraka; kundi yana, pangurog kamo ha kahadlok! Huboa an iyo mga panapton ngan pagtapis kamo hin gisi nga mga dugnit."
                },
                "12": {
                    "verse_nr": "12",
                    "verse": "Pukpoka an iyo mga dughan tungod hin kabido, kay nabungkag na an maglangbo nga kaumhan ngan an mga urubasan"
                },
                "13": {
                    "verse_nr": "13",
                    "verse": "ngan maturok ha tuna han akon mga tawo an katungkan nga kabagwakan. Pagtangisi an ngatanan nga kabablayan diin malipayon hadto an mga tawo ngan an syudad nga maribhong hadto anay."
                },
                "14": {
                    "verse_nr": "14",
                    "verse": "Babayaan bisan an palasyo ngan babayaan gud an kapital nga syudad. Mabubungkag ha kadayonan an kabablayan ngan an mga salipod han syudad. Mga layaw didto in ihalas nga mga asno ngan an mga karnero makakaagi didto hin panabsan."
                },
                "15": {
                    "verse_nr": "15",
                    "verse": "Kundi hin makausa pa ipapadara ha aton han Dyos an iya espiritu. Magmamabinungaon na an mga kamingawan ngan damo na nga mga abot an makukuha ha mga kaumhan."
                },
                "16": {
                    "verse_nr": "16",
                    "verse": "Pagbubuhaton an pagkamatadong ngan an katadongan didto ha ngatanan nga dapit han tuna."
                },
                "17": {
                    "verse_nr": "17",
                    "verse": "Magkakamay-ada dayon nga kalinaw ug kahimyangan, kay pagtutumanon man han ngatanan an matadong."
                },
                "18": {
                    "verse_nr": "18",
                    "verse": "An mga tawo han Dyos waray na pagkabaraka ngan maghahadi an kalinaw ha ira mga balay. ("
                },
                "19": {
                    "verse_nr": "19",
                    "verse": "Kundi mauran hin mga bato nga yelo didto han mga kagurangan ngan mapupuo an syudad.)"
                },
                "20": {
                    "verse_nr": "20",
                    "verse": "Kundi magmamalipayon an ngatanan kay may damo na nga tubig para han mga tanom ngan mga panabsaban ha ngatanan nga dapit para han mga asno ngan kabakahan."
                }
            }
        },
        "33": {
            "chapter_nr": "33",
            "chapter": {
                "1": {
                    "verse_nr": "1",
                    "verse": "Maghihikaraot an amon mga kaaway! Nanikas ngan nanlingo hira, bisan kon waray nagtikas o naglingo ha ira. Kundi matatapos an ira panahon hin panikas ngan panlingo, ngan pagtitikasan ngan paglilingoon man hira."
                },
                "2": {
                    "verse_nr": "2",
                    "verse": "O GINOO, kalooyi kami. Naglaom kami ha imo. Panalipdi kami adlaw-adlaw ngan talwasa kami ha mga panahon hin kakurian."
                },
                "3": {
                    "verse_nr": "3",
                    "verse": "Kon nakikiaway ka para ha amon, nakalagiw an mga nasod tikang han aringasa han araway."
                },
                "4": {
                    "verse_nr": "4",
                    "verse": "Inaagaw ngan gintitikas an ira mga hiagi ngan naangkon nga mga butang."
                },
                "5": {
                    "verse_nr": "5",
                    "verse": "Hin pagkagamhanan han GINOO! Ginhahadian niya an ngatanan. Pupun-on niya an Jerusalem hin katadongan ngan pagkamatadong"
                },
                "6": {
                    "verse_nr": "6",
                    "verse": "ngan paririg-on niya an nasod. Dayuday pananalipdan niya an iya mga tawo ngan iya tatagan hira hin kinaadman ug hibaro. An ira gidadakoi nga manggad amo an pagtahod ngan pagsingba han GINOO."
                },
                "7": {
                    "verse_nr": "7",
                    "verse": "An mag-isog nga mga tawo naaro hin bulig. Nagtatangis hin mapait an mga sinugo nga nagtinguha nga magkamay-ada kalinaw."
                },
                "8": {
                    "verse_nr": "8",
                    "verse": "Makulba an paglakat ha higluag nga mga dalan sanglit waray na tawo nga naagi hito nga dalan. Waray tumana an mga ginsabotan, ngan gintalapas an mga ginkatangdoan. Waray na gud tinatahod."
                },
                "9": {
                    "verse_nr": "9",
                    "verse": "Waray na tamni ngan binayaan na an tuna. Nanlaya na an mga kagurangan han Libano, sugad na hin kamingawan an malangbo nga kahamub-an han Saron, ngan nagkarapdag na an mga dahon han kakahoyan didto ha Basan ngan didto han Bukid Carmelo."
                },
                "10": {
                    "verse_nr": "10",
                    "verse": "Nagsiring an GINOO ngadto han mga nasod, \u201cYana, makilos ako! Ipapakita ko an akon pagkagamhanan."
                },
                "11": {
                    "verse_nr": "11",
                    "verse": "Waray pulos an iyo mga larang, ngan waray la gamit an ngatanan nga iyo ginbuhat. An akon espiritu sugad hin kalayo nga magpupuo ha iyo."
                },
                "12": {
                    "verse_nr": "12",
                    "verse": "Madudugmok kamo sugad hin mga palanas nga bato nga ginbangga basi hin mahimo nga apog, sugad hin mga tunok nga gin-ugtang ngada hin kaagbon."
                },
                "13": {
                    "verse_nr": "13",
                    "verse": "Pamati kamo ngatanan nga aanhi ha hirani ug aadto ha hirayo, han akon ginbuhat ngan kilalaha niyo an akon gahom.\u201d"
                },
                "14": {
                    "verse_nr": "14",
                    "verse": "Nangungurog tungod hin kahadlok an mga makasasala nga mga tawo han Sion. Nasiring hira, \u201cAn paghukom han Dyos sugad hin kalayo nga naglalaga ha kadayonan. May-ada ba ha aton mabubuhi dida hin sugad nga kalayo?\u201d"
                },
                "15": {
                    "verse_nr": "15",
                    "verse": "Mabubuhi kamo kon magyakan ngan magbuhat kamo han matadong. Ayaw paggamita an iyo gahom hin paglimbong han mga pobre, ngan ayaw kamo pagkarawat hin mga hukip. Ayaw kamo pagtampo hadton mga naglalarang hin pagpatay o hin pagbuhat hin magraot nga mga butang."
                },
                "16": {
                    "verse_nr": "16",
                    "verse": "Niyan waray niyo sadang kahadlokan; waray niyo kakulba kay sugad kamo hin aadto hin marig-on nga kuta. Diri kamo kukulangan hin pagkaon ngan hin tubig nga irimnon."
                },
                "17": {
                    "verse_nr": "17",
                    "verse": "Makita na liwat kamo hin usa nga hadi nga harangdon ngan nakita pa kamo hin usa nga tuna nga hiluag."
                },
                "18": {
                    "verse_nr": "18",
                    "verse": "Aada na la ha iyo panumdoman an iyo daan nga mga pagkahadlok hin langyaw nga mga parasukot hin buhis ngan mga tiktik."
                },
                "19": {
                    "verse_nr": "19",
                    "verse": "Diri na gud kamo makita in maglabyaw nga mga lumalangyaw nga nagyayakan hin pinulongan nga diri niyo nasasayoran."
                },
                "20": {
                    "verse_nr": "20",
                    "verse": "Tan-awa niyo an Sion, an syudad nga ginsasaurogan naton han aton baraan nga mga pyesta. Tan-awa an Jerusalem, usa nga mamingaw nga dapit nga maupay pag-ukyan, usa nga diri barubalhin nga tulda, kanay mga usok diri gud ginagabot, ngan kanay mga pisi diri gud nauutod."
                },
                "21": {
                    "verse_nr": "21",
                    "verse": "Ipapakita ha aton han GINOO an iya himaya. Mag-uokoy kita ha ligid hin dagko nga mga salog ngan mga sapa, kundi waray mga kaaway nga barko nga magpapasipara hin pag-agi hini nga mga salog ug sapa."
                },
                "22": {
                    "verse_nr": "22",
                    "verse": "Waray la gamit an ngatanan nga mga pisi dida hini nga mga barko; diri makakabuklad hira han mga layag! Aagawon ta an ngatanan nga manggad han kaaway nga mga kasondalohan, ngan tungod kay damo ini, kababahinan bisan an piay nga mga tawo. An GINOO ngahaw an aton hadi; paghahadian ngan pananalipdan kita niya."
                },
                "23": {
                    "verse_nr": "23",
                    "verse": "Waray la gamit an ngatanan nga mga pisi dida hini nga mga barko; diri makakabuklad hira han mga layag! Aagawon ta an ngatanan nga manggad han kaaway nga mga kasondalohan, ngan tungod kay damo ini, kababahinan bisan an piay nga mga tawo. An GINOO ngahaw an aton hadi; paghahadian ngan pananalipdan kita niya."
                },
                "24": {
                    "verse_nr": "24",
                    "verse": "Waray na gud tawo nga nag-uokoy dinhe hinin aton tuna nga magngungurutob na liwat nga masakit hiya, ngan pasasayloon han GINOO an ngatanan nga mga sala."
                }
            }
        },
        "34": {
            "chapter_nr": "34",
            "chapter": {
                "1": {
                    "verse_nr": "1",
                    "verse": "Kadi kamo, nga tawo han ngatanan nga kanasoran! Pag-alirong kamo ngan pamati. Pakadi ngan pamati kamo, an bug-os nga tuna, ngan an ngatanan nga nag-uokoy ha tuna."
                },
                "2": {
                    "verse_nr": "2",
                    "verse": "An GINOO nasisina han ngatanan nga kanasoran ngan han ngatanan nga ira mga kasondalohan. Iya ginhukman na hira ngadto hin pagkabungkag."
                },
                "3": {
                    "verse_nr": "3",
                    "verse": "Diri iglulubong an patay nira nga mga lawas, kundi malunay an mga lawas nga nadudunot ngan nagbabaraho; ngan magmamapula tungod han dugo an kabukiran."
                },
                "4": {
                    "verse_nr": "4",
                    "verse": "Pupusakon hin maupay sugad hin katapotapo an adlaw, bulan, ngan mga bitoon. Maaanaw an langit sugad hin ginlukot nga linikid nga basahan, ngan matataktak an mga bitoon sugad hin nagkakahuglog nga mga dahon hin ubas ug igos."
                },
                "5": {
                    "verse_nr": "5",
                    "verse": "Gin-andam na han GINOO an iya espada didto ha langit, ngan yana hahampakon na niya an Edumea, an mga tawo nga iya na ginhukman hin pagpuo."
                },
                "6": {
                    "verse_nr": "6",
                    "verse": "An iya espada natina han dugo han mga nati nga karnero ug kanding ngan nagmasinaw tungod han tambok han mga isol han mga karnero. Magtutubod an GINOO hin mga halad didto han syudad han Bozra; damo an ginpangihaw didto han tuna han Edumea."
                },
                "7": {
                    "verse_nr": "7",
                    "verse": "Papatayon an mga tawo sugad hin ihalas nga mga baka ngan nati nga mga todo, ngan natutumog hin dugo ngan maluluob hin tambok an tuna."
                },
                "8": {
                    "verse_nr": "8",
                    "verse": "Amo ini an panahon nga tatalwason han GINOO an Sion ngan pipirdehon niya an iya mga kaaway."
                },
                "9": {
                    "verse_nr": "9",
                    "verse": "Mahihimo nga alkitran an mga salog han Edumea ngan mahihimo nga asupre an tuna. Maglalaga an bug-os nga nasod sugad hin alkitran."
                },
                "10": {
                    "verse_nr": "10",
                    "verse": "Maglalaga ini adlaw gab-i ngan mag-iinaso ha kadayonan. Mawawaray gamit an tuna ha ngatanan nga katuigan, ngan waray na gud tawo nga maagi didto."
                },
                "11": {
                    "verse_nr": "11",
                    "verse": "Pag-uokyan an tuna hin mga bukaw ngan mga uwak. Paghihimoon na liwat ini han GINOO nga waray gamit nga kamingawan sugad han hadto anay han waray pa an Dyos pagtuha han kalibutan."
                },
                "12": {
                    "verse_nr": "12",
                    "verse": "Mawawaray hadi nga magdudumara han nasod, ngan mawawaray na an ngatanan nga mga pangulo."
                },
                "13": {
                    "verse_nr": "13",
                    "verse": "Maturok an mga katungkan nga kabagwakan didto han ngatanan nga mga palasyo ngan pinaderan nga mga bungto, ngan pag-uokyan ini han mga lubo ngan mga bukaw."
                },
                "14": {
                    "verse_nr": "14",
                    "verse": "Mga layaw didto an magpintas ngan yawan-on nga kamanampan. Mapakadto an higante nga mananap ha gab-i hin pamiling hin dapit nga iya papahuwayan."
                },
                "15": {
                    "verse_nr": "15",
                    "verse": "Aadto an mga bukaw pagsasalag, pagbubuhay, pagpupusa, ngan pagmamangno han ira mga piso. Maglulupadlupad didto in mga panon hin mga manaol."
                },
                "16": {
                    "verse_nr": "16",
                    "verse": "Usisaha dida han basahan han mga buhi han GINOO ngan basaha kon ano an iya karuyag sidngon. Waray usa hini nga mga binuhat nga mawawara ngan waray usa nga mawawaray padis. Kanan GINOO ini pagbuot; hiya ngahaw an magtitirok hini."
                },
                "17": {
                    "verse_nr": "17",
                    "verse": "An GINOO amo an magbabahinbahin han tuna para ha ira, ngan tatagan hin bahin an kada usa ha ira. Mag-uokoy hira didto han tuna ha ngatanan nga katuigan ngan hira an magtatag-iya hini ha kadayonan."
                }
            }
        },
        "35": {
            "chapter_nr": "35",
            "chapter": {
                "1": {
                    "verse_nr": "1",
                    "verse": "Marayhak an kamingawan,\nngan manbubuswak an mga bukad didto han waray gamit nga mga tuna."
                },
                "2": {
                    "verse_nr": "2",
                    "verse": "Makanta ngan magoliat an kamingawan tungod hin kalipay;\nmasusugad ini hin kamatahom han Kabukiran han Libano\nngan sugad hin kamalangbo han kaumhan han Carmelo ug Saron.\nMakita an ngatanan han kaanyag han GINOO,\nmakita han iya pagkagamhanan ngan pagkaharangdon."
                },
                "3": {
                    "verse_nr": "3",
                    "verse": "Pakusga an mga kamot nga kinakapoy\nngan an mga tuhod nga magluya."
                },
                "4": {
                    "verse_nr": "4",
                    "verse": "Sidnga an ngatanan nga nagtuturaw,\n\u201cPagdasig ngan ayaw kamo kahadlok!\nTikanhi na an Dyos hin pagtalwas ha iyo,\nTikanhi na hin pagkastigo han iyo mga kaaway.\u201d"
                },
                "5": {
                    "verse_nr": "5",
                    "verse": "Makakakita an mga buta,\nngan makakabati an mga bungol."
                },
                "6": {
                    "verse_nr": "6",
                    "verse": "Maglulukso ngan magsasayaw an mga piay,\nngan maggogogliat adton mga ngula tungod hin kalipay.\nMag-aawas didto han kamingawan in mga sapa hin tubig"
                },
                "7": {
                    "verse_nr": "7",
                    "verse": "mahihimo nga lanaw an mapaso nga kabadsan,\nngan maluluob hin mga burabod an mamara nga tuna.\nMaturok in mga tangbo ngan mga bariis\ndidto han dapit nga gin-ukyan anay hin mga lubo."
                },
                "8": {
                    "verse_nr": "8",
                    "verse": "Magkakamay-ada didto hiluag nga dalan\nnga tinatawag \u201cAn Dalan han Pagkabaraan.\u201d\nWaray gud makasasala nga maglalakat dida hito nga dalan;\nwaray mga lurong nga magpapasimang hadton mga naagi hini nga dalan."
                },
                "9": {
                    "verse_nr": "9",
                    "verse": "Waray mga liyon nga mag-uokoy didto;\nwaray magpintas nga kamanampan nga maagi hito nga dalan.\nMaglalakat dida hito nga dalan hin pag-uli\nadton mga gintalwas han GINOO."
                },
                "10": {
                    "verse_nr": "10",
                    "verse": "Maabot hira nga malipayon ngadto ha Jerusalem,\nnga nagkakanta ngan naggogogliat tungod hin kalipay.\nMagmamalipayon hira ha kadayonan,\nnga talwas na hira han ira kabidoan ngan kagul-anan."
                }
            }
        },
        "36": {
            "chapter_nr": "36",
            "chapter": {
                "1": {
                    "verse_nr": "1",
                    "verse": "Dida han ika-14 ka tuig nga pagkahadi ni Ezequias han Juda, ginsulong ni Senaquerib, an emperador han Asiria an pinarig-on nga mga syudad han Juda ngan narikopo ini."
                },
                "2": {
                    "verse_nr": "2",
                    "verse": "Niyan ginsugo niya an iya labaw nga opisyal hin pagkadto ha Jerusalem tikang ha Laquis dara in damo nga kasondalohan hin paghangyo kan Hadi Ezequias nga umampo na la hiya. Ginrikopohan han opisyal an dalan diin naghahablon an mga parahimo hin panapton, dida ha ligid han kali nga inaawasan han tubig tikang han iraya nga linaw."
                },
                "3": {
                    "verse_nr": "3",
                    "verse": "Gintago hiya hin tulo nga mga taga-Juda: hira Eliaquim nga anak ni Hilquias, an opisyal nga tinaporan han palasyo; Sebna nga sekretaryo han palasyo, ug Joas nga anak ni Asaf, an opisyal nga tinaporan han mga sinurat."
                },
                "4": {
                    "verse_nr": "4",
                    "verse": "Ginsiring hira han opisyal nga Asiriahanon nga karuyag mahibaroan han hadi kon ano an tinataporan ni Hadi Ezequias."
                },
                "5": {
                    "verse_nr": "5",
                    "verse": "Nagpakiana hiya, \u201cNaghuhunahuna ba kamo nga in mga pulong makakasaliwan han kabatiran ngan kusog hin kasondalohan? Hin-o ha iyo paghunahuna in mabulig ha iyo hin pagsupil han Asiria?"
                },
                "6": {
                    "verse_nr": "6",
                    "verse": "Naglalaom kamo nga mabulig ha iyo an Ehipto, kundi sugad la ito hin tangbo nga tungkod\u2014mababari ini ngan mababasuni an imo kamot. Sugad hito an hadi han Ehipto kon may nasarig ha iya.\u201d"
                },
                "7": {
                    "verse_nr": "7",
                    "verse": "Nagpadayon an opisyal nga Asiriahanon, \u201cO pagsusumatan ba ako niyo nga nasarig kamo han GINOO nga iyo Dyos? Mga siringbahan ngan mga altar han GINOO an ginbungkag ni Ezequias. Ginsugo niya an mga tawo han Juda ug Jerusalem nga magsingba hira didto hin usa la nga altar, sanglit ginbungkag niya an iba nga mga altar."
                },
                "8": {
                    "verse_nr": "8",
                    "verse": "Nahangyo ako ha iyo ha ngaran han hadi. Tatagan ko kamo hin duha ka yukot nga mga kabayo kon makaagi kamo hin sugad ka damo nga mga tawo nga masakay!"
                },
                "9": {
                    "verse_nr": "9",
                    "verse": "Diri ngani kamo tupong bisan han giuubosi nga opisyal nga Asiriahanon, kundi naglalaom la kamo gihapon nga padadad-an kamo han mga Ehiptohanon hin mga karuwahe ngan dikabayo nga mga sondalo."
                },
                "10": {
                    "verse_nr": "10",
                    "verse": "Naghuhunahuna nga ba kamo nga ginsulong ngan ginbungkag ko an iyo nasod nga waray la hini bulig an GINOO? An GINOO ngahaw an nagsiring ha akon hin pagsulong ngan pagbungkag han iyo nasod.\u201d"
                },
                "11": {
                    "verse_nr": "11",
                    "verse": "Niyan ginsiring nira Eliaquim, Sebna, ug Joas an opisyal, \u201cPagyakan ha amon hin pinulongan nga Aramaico kay nasabot kami hini. Ayaw pagyakan hin Hebreo kay namamati an ngatanan nga mga tawo didto ha bawbaw han pader.\u201d"
                },
                "12": {
                    "verse_nr": "12",
                    "verse": "Binmaton hiya, \u201cNaghuhunahuna ba kamo ngan ginsugo ako han hadi hin paghimangraw ha iyo ngan han iyo hadi la? Diri, naghihimangraw liwat ako ngadto han mga tawo nga nagkakalingkod didto ha bawbaw han pader, nga makaon han ira tai ngan mainom han ira ihi, ngan amo gihapon an iyo bubuhaton.\u201d"
                },
                "13": {
                    "verse_nr": "13",
                    "verse": "Niyan tinmindog an opisyal ngan ginmoliat ha Hebreo, \u201cPamati kamo han igyayakan ha iyo han emperador han Asiria."
                },
                "14": {
                    "verse_nr": "14",
                    "verse": "Nagpapahimatngon hiya ha iyo nga diri kamo magpalimbong kan Ezequias. Diri makakatalwas ha iyo hi Ezequias."
                },
                "15": {
                    "verse_nr": "15",
                    "verse": "Ayaw liwat kamo pagpakabig ha iya hin pagsarig han GINOO. Ayaw kamo paghunahuna nga tatalwason kamo han GINOO ngan pupugngan niya an amon kasondalohan nga Asiriahanon hin pagbihag han iyo syudad."
                },
                "16": {
                    "verse_nr": "16",
                    "verse": "Ayaw kamo pamati kan Ezequias. Nagsusugo ha iyo an emperador han Asiria nga gumawas kamo han syudad ngan umampo kamo ha iya. Tutugotan kamo ngatanan hin pagkaon hin mga ubas tikang han iyo kalugaringon nga mga urubasan ngan mga igos tikang han iyo kalugaringon nga tanaman, ngan pag-inom hin tubig tikang han iyo kalugaringon nga mga atabay"
                },
                "17": {
                    "verse_nr": "17",
                    "verse": "tubtob nga ipahimutang kamo han hadi didto hin tuna nga sugad han iyo kalugaringon nga tuna, diin may mga urubasan nga mahatag hin bino ngan mga inani hin paghimo hin tinapay."
                },
                "18": {
                    "verse_nr": "18",
                    "verse": "Ayaw kamo pagpalimbong kan Ezequias ngadto hin pakahunahuna nga tatalwason kamo han GINOO. Gintalwas ba an ira mga nasod han mga lumalangyaw nga kadiyosan tikang han emperador han Asiria?"
                },
                "19": {
                    "verse_nr": "19",
                    "verse": "Hain na man hira yana nga kadiyosan han Hamat ug Arpad? Hain na an kadiyosan han Sefarbaim? May-ada ba ha ira nagtalwas han Samaria?"
                },
                "20": {
                    "verse_nr": "20",
                    "verse": "Kakan-o in usa han kadiyosan hini ngatanan nga mga nasod magtalwas han ira nasod tikang han amon hadi? Niyan ano man an nakapahunahuna ha iyo nga an GINOO makakatalwas han Jerusalem?\u201d"
                },
                "21": {
                    "verse_nr": "21",
                    "verse": "Naghilom la an mga tawo sumala han iginsiring ha ira ni Hadi Ezequias ngan waray gud hira magbaton."
                },
                "22": {
                    "verse_nr": "22",
                    "verse": "Niyan ginggisi nira Eliaquim, Sebna, ug Joas an ira mga panapton tungod hin kabido ngan linmakat hira hin pagsumat han hadi han iginsiring han opisyal nga Asiriahanon."
                }
            }
        },
        "37": {
            "chapter_nr": "37",
            "chapter": {
                "1": {
                    "verse_nr": "1",
                    "verse": "Han pakabati gudla ni Hadi Ezequias han ira sumat, ginggisi niya an iya panapton tungod hin kabido, nagbado hiya hin sako, ngan kinmadto hiya ha Templo han GINOO."
                },
                "2": {
                    "verse_nr": "2",
                    "verse": "Ginsugo niya hira Eliaquim, an opisyal nga tinaporan han palasyo, Sebna, an sekretaryo han palasyo, ngan an labaw nga kapadian ngadto kan manaragna Isaias nga anak ni Amoz. Nagbado liwat hira hin sako."
                },
                "3": {
                    "verse_nr": "3",
                    "verse": "Amo ini an mensahe nga iginhatag niya ha ira para kan Isaias: \u201cAdlaw yana hin pag-antos; kinakastigo ngan naaalohan kita. Sugad kita hin babaye nga tipag-aranak, kundi maluya hin duro hiya hin pagpahimugso han bata."
                },
                "4": {
                    "verse_nr": "4",
                    "verse": "Ginsugo han emperador nga Asiriahanon an iya labaw nga opisyal hin pagtamay han buhi nga Dyos. Pamatian unta han GINOO nga imo Dyos ini nga mga pagtamay ngan kastigohon unta adton mga nagyakan hini nga mga pagtamay. Sanglit ig-ampo ngadto ha Dyos adton mga nahisalin nga buhi han aton mga tawo.\u201d"
                },
                "5": {
                    "verse_nr": "5",
                    "verse": "Han pakakarawat ni Isaias han mensahe ni Hadi Ezequias"
                },
                "6": {
                    "verse_nr": "6",
                    "verse": "ginpadara niya ini nga baton: \u201cNasiring ha imo an GINOO nga diri ka mahadlok han mga Asiriahanon pinaagi han ira pagsiring nga diri makakatalwas ha imo an GINOO."
                },
                "7": {
                    "verse_nr": "7",
                    "verse": "Pababation han GINOO an hadi hin sumat-sumat nga makakapabalik ha iya ngadto han iya kalugaringon nga nasod, ngan didto ipapapatay hiya han GINOO.\u201d"
                },
                "8": {
                    "verse_nr": "8",
                    "verse": "Nahibaro an opisyal nga Asiriahanon nga linmakat na tikang ha Laquis an hadi ngan nakiaway hiya kontra han hirani nga syudad han Libna; sanglit kinmadto an opisyal hin pagpakiana ha iya."
                },
                "9": {
                    "verse_nr": "9",
                    "verse": "Nasumatan an mga Asiriahanon nga tiarabot hin pakiaway ha ira an kasondalohan nga mga Ehiptohanon, nga minandoan ni Hadi Tirhaca han Sudan. Han pakabati hini han hadi, nagsurat hiya ngadto kan Hadi Ezequias"
                },
                "10": {
                    "verse_nr": "10",
                    "verse": "han Juda hin pagsiring ha iya, \u201cGinsumatan ka han diyos nga imo sinasarigan nga diri ka mahuhulog ngadto han akon mga kamot, kundi ayaw hito pagpalimbong."
                },
                "11": {
                    "verse_nr": "11",
                    "verse": "Hinbatian mo na an ginbuhat hin emperador nga Asiriahanon ngadto hin bisan ano nga nasod nga karuyag niya pagpukanon. Naghuhunahuna ka ba nga makakalikay ka?"
                },
                "12": {
                    "verse_nr": "12",
                    "verse": "Ginbungkag han akon kaapoy-apoyan an mga syudad han Gosan, Haran, ug Resef, ngan pinamatay nira an mga tawo han Bet Eden nga nag-ukoy didto ha Telasar, ngan waray gud han ira kadiyosan makatalwas ha ira."
                },
                "13": {
                    "verse_nr": "13",
                    "verse": "Hain na an kahadian han mga syudad han Hamat, Arfad, Sefarbaim, Hana, ug Ava?\u201d"
                },
                "14": {
                    "verse_nr": "14",
                    "verse": "Ginkuha ni Hadi Ezequias an surat tikang han mga magsarangyaw ngan ginbasa niya. Niyan kinmadto hiya han Templo, ginbuklad an surat didto ha atubangan han GINOO"
                },
                "15": {
                    "verse_nr": "15",
                    "verse": "ngan nag-ampo"
                },
                "16": {
                    "verse_nr": "16",
                    "verse": "\u201cO GINOO nga Labi Kamakagarahum nga Dyos han Israel, nga nalingkod ha igbaw han pakoan nga mga binuhat, ikaw gudla an Dyos nga naghahadi han ngatanan nga ginhadian han kalibutan. Imo gintuha an tuna ngan an langit."
                },
                "17": {
                    "verse_nr": "17",
                    "verse": "Yana, O GINOO, pamatii ngan tan-awa an nahinanabo ha akon. Pamatii an ngatanan nga iginyayakan ni Senaquerib hin pagtamay ha imo, an buhi nga Dyos."
                },
                "18": {
                    "verse_nr": "18",
                    "verse": "Maaram kami ngatanan, O GINOO, nga ginbungkag han mga hadi han Asiria in damo nga mga nasod, ginpukan an ira mga tuna"
                },
                "19": {
                    "verse_nr": "19",
                    "verse": "ngan gin-ugtang an ira kadiyosan\u2014nga diri man ngani kadiyosan, kundi mga ladawan la nga kahoy ug bato nga hinimo hin mga kamot hin tawo."
                },
                "20": {
                    "verse_nr": "20",
                    "verse": "Sanglit yana, O GINOO nga amon Dyos, talwasa kami tikang han mga Asiriahanon, basi kumilala an ngatanan nga kanasoran han kalibutan nga ikaw gud la an Dyos.\u201d"
                },
                "21": {
                    "verse_nr": "21",
                    "verse": "Niyan ginpadara ni Isaias in mensahe hin pagsumat kan Hadi Ezequias ngan ha pagbaton han pag-ampo han hadi"
                },
                "22": {
                    "verse_nr": "22",
                    "verse": "nagsiring an GINOO, \u201cSenaquerib, gintataw-an ngan gin-iintrimisan ka han syudad han Jerusalem."
                },
                "23": {
                    "verse_nr": "23",
                    "verse": "Hin-o ha imo paghunahuna an imo gintamay ngan ginyinubitan? Waray mo pagtahora ako nga baraan nga Dyos han Israel."
                },
                "24": {
                    "verse_nr": "24",
                    "verse": "Ginsugo mo an imo mga surugoon hin paghinambog ha akon nga pinaagi han imo mga karuwahe ginsagka mo an labi kahitaas nga kabukiran han Libano. Naghinambog ka nga didto ginpulod mo an labi kahitaas nga mga sidro ngan an gimamag-upayi nga mga kahoy nga sipres, ngan nga nakasurop ka ngadto han butnga han mga kagurangan."
                },
                "25": {
                    "verse_nr": "25",
                    "verse": "Naghinambog ka nga nag-ukab ka hin mga atabay ngan gin-inom mo in tubig didto hin langyaw nga mga tuna, ngan nga gintamaktamakan han imo mga sondalo hin pagpamara han Salog Nilo."
                },
                "26": {
                    "verse_nr": "26",
                    "verse": "\u201cWaray mo ba hibatii nga ginlarang ko ini ngatanan hin maiha na nga panahon? Ngan yana gintuman ko na ini. Gintagan ko ikaw hin gahom hin pagbungkag hin pinarig-on nga mga syudad."
                },
                "27": {
                    "verse_nr": "27",
                    "verse": "Waray gud gahom an mga tawo nga nag-ukoy didto. Kinalasan ngan nagupong hira. Sugad hira hin tanom didto hin usa nga uma o hin mga banwa nga naturok didto hin usa nga atop nga nalalaya kon nahuyop in mapaso nga hangin nga kabunghan."
                },
                "28": {
                    "verse_nr": "28",
                    "verse": "\u201cKundi maaram ako han ngatanan mahitungod ha imo, han imo mga buhat ngan kon tikain ka. Maaram ako nga napupungot ka gud ha akon."
                },
                "29": {
                    "verse_nr": "29",
                    "verse": "Nakarawat ko an sumat hiunong hito nga kapungot ngan hito nga imo kamapinahitas-on, ngan yana pagkakaw-itan ko an imo irong ngan pagbubukadohan ko an imo baba, ngan ibabalik ko ikaw pinaagi han amo ngahaw nga dalan nga imo kinanhian.\u201d"
                },
                "30": {
                    "verse_nr": "30",
                    "verse": "Niyan nagsiring hi Isaias kan Hadi Ezequias, \u201cIini in tigaman han mahinanabo. Yana nga tuig ngan han sunod an imo pagkaon amo an bunga han tanom nga tinmurok la ha tuna ngan waray mo pagtamna, kundi han sunod nga tuig makakagpugas ka na ngan pag-aanihon mo, ngan makakagtanom ka hin ubas ngan an mga bunga hini amo an imo kakaonon."
                },
                "31": {
                    "verse_nr": "31",
                    "verse": "Adton mahisalin ha Juda magpapadayon hin kabuhi sugad hin mga tanom nga nanggagamot hin hilarom ha tuna ngan nanmumunga."
                },
                "32": {
                    "verse_nr": "32",
                    "verse": "Magkakamay-ada mga tawo nga mahisasalin nga buhi didto ha Jerusalem ngan didto han Bukid Sion kay naglarang na an GINOO nga Labi Kamakagarahum nga mahinanabo gud ini."
                },
                "33": {
                    "verse_nr": "33",
                    "verse": "\u201cNgan amo ini an iginsiring han GINOO mahitungod han Asiriahanon nga emperador: \u2018Diri hiya masulod hini nga syudad o diri niya ini papanaon. Waray mga sondalo nga may mga taming nga mapahirani han syudad, ngan waray mga tagaytay nga pagtitindogon palibot han syudad."
                },
                "34": {
                    "verse_nr": "34",
                    "verse": "Mabalik hiya pinaagi han amo ngahaw nga dalan nga iya kinanhian, nga diri hiya masulod hini nga syudad. Ako nga GINOO an nagyakan."
                },
                "35": {
                    "verse_nr": "35",
                    "verse": "Pananalipdan ngan tatalwason ko ini nga syudad para han akon kalugaringon nga kadungganan ngan tungod han akon iginsaad kan David nga akon surugoon!\u2019\u201d"
                },
                "36": {
                    "verse_nr": "36",
                    "verse": "Kinmadto han kampo nga Asiriahanon in usa nga anghel han GINOO ngan pinamatay niya in 185,000 nga mga sondalo. Ha kaagahon han pagkabuwas, nalunay na hira ngatanan nga patay na!"
                },
                "37": {
                    "verse_nr": "37",
                    "verse": "Niyan inmisol hi Senaquerib nga hadi nga Asiriahanon ngan binmalik ngadto ha Ninibe."
                },
                "38": {
                    "verse_nr": "38",
                    "verse": "Usa ka adlaw han nagsisingba hiya didto han templo ni Nisroc nga iya diyos, ginpatay hiya pinaagi han mga espada nira Adramelec ug Sarasar nga duha han iya mga anak nga kalalaken-an, ngan katapos pinmalagiw hira ngadto han tuna han Ararat. Sinmaliwan ha iya hin pagkaemperador hi Esarhadon nga usa liwat han iya mga anak."
                }
            }
        },
        "38": {
            "chapter_nr": "38",
            "chapter": {
                "1": {
                    "verse_nr": "1",
                    "verse": "Hadto nga panahon nasakit ngan haros mamatay hi Hadi Ezequias. Kinmadto hi manaragna Isaias nga anak ni Amoz hin pakigkita ha iya ngan pagsiring, \u201cNasiring an GINOO nga kinahanglan husayon mo an imo panimalay kay diri ka na mag-uupay. Pag-andam na la ikaw hin kamatay.\u201d"
                },
                "2": {
                    "verse_nr": "2",
                    "verse": "Linmingi hi Ezequias ngadto han bungbong ngan nag-ampo"
                },
                "3": {
                    "verse_nr": "3",
                    "verse": "\u201cHinumdomi, O GINOO, nga nag-alagad ako nga matinumanon ngan maunongon ha imo, ngan dayuday gintinguha ko hin pagbuhat han imo kaburot-on.\u201d Niyan nagtangis ngan nagnguyngoy hiya hin mapait."
                },
                "4": {
                    "verse_nr": "4",
                    "verse": "Niyan ginsugo hi Isaias han GINOO"
                },
                "5": {
                    "verse_nr": "5",
                    "verse": "hin pagbalik ngadto kan Ezequias ngan pagsiring ha iya, \u201cNakabati ako nga GINOO nga Dyos ni David nga imo ginikanan han imo pag-ampo ngan hinkit-an ko an imo mga luha; tutugotan ko ikaw nga mabuhi ka pa hin kinse ka tuig."
                },
                "6": {
                    "verse_nr": "6",
                    "verse": "Tatalwason ko ikaw ngan ini nga syudad han Jerusalem tikang han emperador han Asiria, ngan padadayonon ko an pagpanalipod han syudad.\u201d"
                },
                "7": {
                    "verse_nr": "7",
                    "verse": "Binmaton hi Isaias, \u201cTatagan ka hin tigaman han GINOO nga magpapamatuod nga tutumanon niya an iya saad."
                },
                "8": {
                    "verse_nr": "8",
                    "verse": "Dida han hagdan nga gintindog ni Hadi Acas paiisolon han GINOO an lambong hin napulo ka pitad.\u201d Ngan inmisol an lambong hin napulo ka pitad."
                },
                "9": {
                    "verse_nr": "9",
                    "verse": "Katapos mag-upay hi Ezequias han iya sakit, ginsurat niya ini nga kanta hin pagdayaw"
                },
                "10": {
                    "verse_nr": "10",
                    "verse": "An akon pakasabot nga mapatay ako dida ha akon pagkabatan-on Ngan makadto na ako han kalibutan han mga patay,\nNgan diri na gud ako mabubuhi."
                },
                "11": {
                    "verse_nr": "11",
                    "verse": "An akon pakasabot nga dida hini nga kalibutan han mga buhi\nDiri na ako igkakakita han GINOO\nO hin bisan hin-o nga buhi nga tawo."
                },
                "12": {
                    "verse_nr": "12",
                    "verse": "Nautod ngan natapos an akon kinabuhi,\nSugad hin tulda nga ginbulkas,\nSugad hin dugnit nga gintabas tikang hin usa nga hablonan.\nAn akon pakasabot nga gintapos na han Dyos an akon kinabuhi."
                },
                "13": {
                    "verse_nr": "13",
                    "verse": "Igintangis ko an kamasakit ha bug-os nga gab-i,\nSugad hin gindudugmok hin liyon an akon mga tul-an.\nAn akon pakasabot nga gintatapos na han Dyos an akon kinabuhi."
                },
                "14": {
                    "verse_nr": "14",
                    "verse": "Maluya ngan hagawhaw la an akon tingog,\nNgan nagharoy ako sugad hin sarapati.\nRuthay na an akon mga mata hin pagsiniplat ha langit.\nO, GINOO, talwasa gad ako tikang hini ngatanan nga kakurian."
                },
                "15": {
                    "verse_nr": "15",
                    "verse": "Ano an akon mahihimo kay ginbuhat na man ini han GINOO?\nMabug-on an akon kasingkasing ngan diri ako nahingangaturog."
                },
                "16": {
                    "verse_nr": "16",
                    "verse": "O Ginoo, an akon kinabuhi para na ha imo, para ha imo gudla!\nIbalik an akon maupay nga panlawas\nNgan ipadayon an akon kinabuhi."
                },
                "17": {
                    "verse_nr": "17",
                    "verse": "Mahihimo nga kamurayaw an akon kapaitan.\nGintalwas mo an akon kinabuhi tikang ha ngatanan nga kataragman;\nGinpasaylo mo an ngatanan ko nga mga sala."
                },
                "18": {
                    "verse_nr": "18",
                    "verse": "Waray makakagdayaw ha imo didto han kalibutan han mga patay;\nDiri makakasarig an mga patay dida han imo pagkamatinumanon."
                },
                "19": {
                    "verse_nr": "19",
                    "verse": "An mga buhi amo an magdadayaw ha imo,\nSugad nga gindadayaw ko ikaw yana.\nNagsusumat an mga amay ha ira mga anak mahitungod han imo pagkamatinumanon."
                },
                "20": {
                    "verse_nr": "20",
                    "verse": "O GINOO, gin-upay mo ako!\nMagtotokar kami hin mga arpa ngan magkakanta hin pagdayaw ha imo,\nMagkakanta kami hin pagdayaw didto han imo Templo samtang nga mga buhi pa kami."
                },
                "21": {
                    "verse_nr": "21",
                    "verse": "Ginsiring ni Isaias an hadi nga pagtamposan an iya hubag hin tampos nga hinimo tikang hin mga igos, ngan mag-uupay hiya."
                },
                "22": {
                    "verse_nr": "22",
                    "verse": "Niyan pinmakiana hi Hadi Ezequias, \u201cAno man an tigaman nga magpapamatuod nga makakahimo ako hin pagkadto han Templo?\u201d"
                }
            }
        },
        "39": {
            "chapter_nr": "39",
            "chapter": {
                "1": {
                    "verse_nr": "1",
                    "verse": "Hito nga panahon hinbatian ni Merodac Baladan nga anak ni Baladan, nga hadi han Babilonia, nga nasakit hi Hadi Ezequias, sanglit iya ginpadad-an an hadi hin surat ngan hin regalo."
                },
                "2": {
                    "verse_nr": "2",
                    "verse": "Ginkarawat ni Ezequias an mga sinugo ngan iya ginpakita ha ira an iya karikohan\u2014an iya salapi ug bulawan, an iya mga panakot ngan mga pahamot, ngan an ngatanan niya nga kasangkapan ha pag-awayan. Waray gud dida han iya mga hirimosan o bisan diin didto han iya ginhadian nga waray niya igpakita ha ira."
                },
                "3": {
                    "verse_nr": "3",
                    "verse": "Niyan kinmadto kan Hadi Ezequias hi Isaias nga manaragna ngan nagpakiana, \u201cTikang diin ini nga mga tawo ngan ano an ira iginsiring ha imo?\u201d\nBinmaton hi Ezequias, \u201cTikang hira hin hirayo nga tuna, tikang hira ha Babilonia.\u201d"
                },
                "4": {
                    "verse_nr": "4",
                    "verse": "\u201cAno man an ira hinkit-an dinhe ha palasyo?\u201d\n\u201cHinkit-an nira an ngatanan. Waray gud bisan ano dida han mga hirimosan nga waray ko igpakita ha ira.\u201d"
                },
                "5": {
                    "verse_nr": "5",
                    "verse": "Niyan ginsiring ni Isaias an hadi, \u201cNasiring an GINOO nga Labi Kamakagarahum nga"
                },
                "6": {
                    "verse_nr": "6",
                    "verse": "maabot in panahon nga pagdadad-on ngadto ha Babilonia an ngatanan dinhe han imo palasyo, an ngatanan nga ginhimos han imo kaapoy-apoyan tubtob ngada hini nga adlaw. Waray gud mahibibilin."
                },
                "7": {
                    "verse_nr": "7",
                    "verse": "Pagdadad-on in kapid-an han imo suok nga mga tulin ngan hihimoon hira nga mga kapon basi mag-aalagad hira didto han palasyo han hadi han Babilonia.\u201d"
                },
                "8": {
                    "verse_nr": "8",
                    "verse": "An kasiring ni Hadi Ezequias nga magkakamay-ada kalinaw ngan kahimyangan ha sulod han iya panahon, sanglit binmaton hiya, \u201cMaupay an mensahe nga imo iginhatag ha akon tikang han GINOO.\u201d"
                }
            }
        },
        "40": {
            "chapter_nr": "40",
            "chapter": {
                "1": {
                    "verse_nr": "1",
                    "verse": "\u201cPagliawa an akon mga tawo,\u201d nasiring an aton Dyos,\n\u201cPagliawa hira!"
                },
                "2": {
                    "verse_nr": "2",
                    "verse": "Dasiga an mga tawo han Jerusalem.\nSumati hira nga igo na an ira pag-antos,\nngan ginpasaylo na an ira mga sala.\nGinkastigo ko na hira hin igo tungod han ngatanan nira nga mga sala.\u201d"
                },
                "3": {
                    "verse_nr": "3",
                    "verse": "Nagoliat in usa nga tingog, \u201cAndama didto han kamingawan an dalan para han GINOO!\nTadonga an mahawan nga dalan didto han kamingawan para han aton Dyos!"
                },
                "4": {
                    "verse_nr": "4",
                    "verse": "Tak-opi an tagsa nga kahamub-an,\npanasa an tagsa nga bukid.\nPataga an kapungtoran;\nngan hamisa an batoon nga tuna."
                },
                "5": {
                    "verse_nr": "5",
                    "verse": "Niyan igpapadayag an himaya han GINOO,\nngan hikikit-an ini han ngatanan nga katawhan.\nAn GINOO ngahaw an nagyakan hini.\u201d"
                },
                "6": {
                    "verse_nr": "6",
                    "verse": "Nagoliat in usa nga tingog, \u201cIgsangyaw in usa nga mensahe!\u201d\nNapakiana ako, \u201cAno nga mensahe an akon igsasangyaw?\u201d\n\u201cIgsangyaw nga an ngatanan nga mga tawo sugad la hin banwa sugad\nla han mga bukad ha kapatagan nga nalalaya la dayon."
                },
                "7": {
                    "verse_nr": "7",
                    "verse": "Nalalaya an banwa ngan nararapdag an mga bukad\nkon huypon ini han ginhawa han GINOO.\nAn mga tawo sugad la han mga banwa!"
                },
                "8": {
                    "verse_nr": "8",
                    "verse": "Oo, nalalaya an banwa ngan nararapdag an mga bukad,\nkundi nagpapadayon an pulong han aton Dyos.\u201d"
                },
                "9": {
                    "verse_nr": "9",
                    "verse": "Jerusalem, sagka ngadto hin hitaas nga bukid,\nngan igsangyaw an maupay nga sumat!\nGoliat hin dako nga tingog, Sion;\nipahibaro an maupay nga sumat!\nPagyakan ngan ayaw kahadlok,\nSumati an mga bungto han Juda,\nnga maabot na an ira Dyos!"
                },
                "10": {
                    "verse_nr": "10",
                    "verse": "Maabot na an GINOO nga Dyos paghadi\nmakagarahum hiya nga hadi,\nngan dara niya an mga tawo nga iya gintalwas."
                },
                "11": {
                    "verse_nr": "11",
                    "verse": "Pagmamangnoan niya an iya panon sugad hin magmarangno han mga karnero;\npagtitirokon niya an nati nga mga karnero,\nngan iya hira kukugoson;\nngan iya aagakon adton anakan nga mga karnero."
                },
                "12": {
                    "verse_nr": "12",
                    "verse": "May-ada ba makakagtakos han kalalawdan pinaagi hin mga harop,\no makakagsukol han langit pinaagi han iya mga dangaw?\nMay-ada ba makakasulod han bug-os nga tuna dida hin usa nga tasa,\no makakagtimbang han kabug-at han kabukiran ngan kapungtoran pinaagi hin timbangan?"
                },
                "13": {
                    "verse_nr": "13",
                    "verse": "May-ada ba makakasugo han GINOO han iya pagbubuhaton?\nHin-o an makakagtutdo o makakagsagdon ha iya?"
                },
                "14": {
                    "verse_nr": "14",
                    "verse": "Hin-o ba an pinapakianhan han Dyos\nbasi mahibaro ngan makasabot hiya\nngan makakag-aram kon uunanhon an pagbuhat han mga butang?"
                },
                "15": {
                    "verse_nr": "15",
                    "verse": "Para ha GINOO waray hinungdan an mga nasod;\nsugad la hira hin usa ka turo nga tubig,\nsugad la hin tapotapo kagaan an higrayo nga kapupud-an."
                },
                "16": {
                    "verse_nr": "16",
                    "verse": "An ngatanan nga kamanampan didto han mga kagurangan han Libano\ndiri ngani igo para hin tutuboron nga mga halad ngadto han aton Dyos,\nngan an kakahoyan hini diri ngani igo hin pagharing han kalayo."
                },
                "17": {
                    "verse_nr": "17",
                    "verse": "Waray gud hinungdan para ha iya an mga nasod."
                },
                "18": {
                    "verse_nr": "18",
                    "verse": "Kanay niyo itatanding an Dyos?\nUunanhon nimo hin pag-asoy kon hin-o in masusugad ha iya?"
                },
                "19": {
                    "verse_nr": "19",
                    "verse": "Diri hiya sugad hin diyosdiyos nga hinimo hin mga panday,\nnga mga panday hin metal han pinuputos hin bulawan\nngan ibinubutang dida hin tungtongan nga salapi."
                },
                "20": {
                    "verse_nr": "20",
                    "verse": "An tawo nga diri nakakaakos hin salapi ug bulawan\nnapili hin kahoy nga diri gabok.\nNamimiling hiya hin hag-id nga paragtrabaho\nbasi himoon niya in ladawan nga mahadong la."
                },
                "21": {
                    "verse_nr": "21",
                    "verse": "Diri ka ba maaram?\nWaray ka ba pagsumati hadto pa?\nWaray ka ba makabati kon gin-unan-o an pagtikang han kalibutan?"
                },
                "22": {
                    "verse_nr": "22",
                    "verse": "Ginhimo ini hadton usa nga nalingkod didto han iya trono\nha igbaw han tuna ngan lahos pa han langit;\nan mga tawo ha ubos sugad la hin mga tubak kagudtiay pagkit-on!\nGinbitad niya an langit sugad hin biray,\nsugad hin tulda nga pag-uokyan."
                },
                "23": {
                    "verse_nr": "23",
                    "verse": "Pinupukan niya in gamhanan nga mga punoan,\nngan binabawian niya han ira gahom."
                },
                "24": {
                    "verse_nr": "24",
                    "verse": "Sugad hira hin linghod pa nga mga tanom,\nnga pagtatamna ngan waray pa pakapanggamot.\nKon hinuhuyop ini hin hangin,\nnalalaya ngan iginpapalid sugad hin uhot."
                },
                "25": {
                    "verse_nr": "25",
                    "verse": "Kanay niyo itatanding an baraan nga Dyos?\nMay-ada pa ba iba nga sugad ha iya?"
                },
                "26": {
                    "verse_nr": "26",
                    "verse": "Hangad daw ngadto ha langit!\nHin-o an nagtuha han mga bitoon nga imo hinkikit-an?\nHiya nga nagpagawas ha ira sugad hin hugpo hin mga sondalo;\nmaaram hiya han kadamo hini,\nngan gintagan niya hin ngaran an kada usa!\nTungod han iya pagkagamhanan\nwaray gud usa hini nga nawawara!"
                },
                "27": {
                    "verse_nr": "27",
                    "verse": "Israel, kay ano man nga nangurutob ka\nnga diri nasabot an GINOO han imo mga kakurian,\no diri nababaraka kon nag-aantos ka han mga pagraogdaog ha imo?"
                },
                "28": {
                    "verse_nr": "28",
                    "verse": "Diri ka ba maaram? Waray ka ba makabati?\nAn GINOO amo an waray kataposan nga Dyos;\ngintuha niya an bug-os nga kalibutan.\nDiri gud hiya kinakapoy o ginugul-an.\nWaray gud nakakatugkad han iya mga panhunahuna."
                },
                "29": {
                    "verse_nr": "29",
                    "verse": "Ginpapakusog niya adton mga magluya ngan kinakapoy."
                },
                "30": {
                    "verse_nr": "30",
                    "verse": "Nanluluya bisan adton mga batan-on;\nmatutumba hin kakapoy an batan-on nga kalalaken-an."
                },
                "31": {
                    "verse_nr": "31",
                    "verse": "Kundi adton mga nasarig han tambulig han GINOO\ntatagan hin bag-o nga kusog.\nMalupad hira sugad hin mga agila;\nmadalagan hira kundi diri kakapoyon;\nmagbabaktas hira kundi diri manluluya."
                }
            }
        },
        "41": {
            "chapter_nr": "41",
            "chapter": {
                "1": {
                    "verse_nr": "1",
                    "verse": "Nasiring an Dyos,\n\u201cPagmingaw ngan pamati ha akon,\nkamo nga higrayo nga katunaan!\nPag-andam hin pagsumbong han iyo kalipongan didto ha hukmanan;\ntatagan kamo hin higayon hin pagyakan.\nDangop kamo ha akon basi maghukom kita kon hin-o an matadong."
                },
                "2": {
                    "verse_nr": "2",
                    "verse": "\u201cHin-o an nagdara han tawo nga madinaogon nga tikang ha sinirangan,\nngan hin-o an nagpadaog ha iya bisan ngain hiya kakadto?\nHin-o an nagpadaog ha iya kontra han mga hadi ngan mga nasod?\nGinpukan hira han iya espada nga daw sugad la hira hin tapotapo!\nGinpasarang hira han iya mga pana sugad hin uhot nga iginpalid han hangin!"
                },
                "3": {
                    "verse_nr": "3",
                    "verse": "Iya ginlanat hira ngan nagpadayon hiya paglanat nga waray kahadlok,\nuraura hin kamalaksi nga haros tumukal hiya ha tuna!"
                },
                "4": {
                    "verse_nr": "4",
                    "verse": "Hin-o adto nga nagpahinabo hini?\nHin-o an nagbuot han lakat han kasaysayan han kalibutan?\nAko nga GINOO nakadto na ha tinikangan pa,\nngan ako an GINOO nga Dyos aadto liwat ha kataposan."
                },
                "5": {
                    "verse_nr": "5",
                    "verse": "\u201cHinkit-an an akon ginbuhat han mga tawo didto han higrayo nga katunaan;\nkinalasan hira ngan nangurog hin kahadlok.\nSanglit nagtitirok hira ngatanan ngan napakanhi hira."
                },
                "6": {
                    "verse_nr": "6",
                    "verse": "An kada usa han mga nagbudlay nabulig ngan nadasig han ira igkasi magburudlay."
                },
                "7": {
                    "verse_nr": "7",
                    "verse": "Nasiring an panday ngadto han platero, \u2018Maupay nga pagkabuhat!\u2019\nAn tawo nga naghahamis han diyosdiyos nagdasig han tawo nga nagtutugkop basi mahimo an ladawan.\nNasiring hira, \u2018Maupay an pagkasolda!\u2019\u2014\nngan igintataod nira an diyosdiyos pinaagi hin mga raysang."
                },
                "8": {
                    "verse_nr": "8",
                    "verse": "\u201cKundi ikaw, Israel nga akon surugoon,\namo kamo an mga tawo nga akon ginpili,\nan mga tulin ni Abraham nga akon sangkay."
                },
                "9": {
                    "verse_nr": "9",
                    "verse": "Gindara ko kamo tikang han mga sidsid han tuna;\ngintawag ko kamo tikang han gihihigrayoi nga mga kanto hini,\nngan nagsiring ha iyo, \u2018Amo kamo an akon surugoon.\u2019\nWaray ko kamo igsikway, kundi ginpili ko kamo."
                },
                "10": {
                    "verse_nr": "10",
                    "verse": "Ayaw kamo kahadlok\u2014kaupod ako niyo!\nAko amo an iyo Dyos\u2014ayaw kamo kaawod!\nPakukusgon ngan bubuligan ko kamo;\npananalipdan ngan tatalwason ko kamo."
                },
                "11": {
                    "verse_nr": "11",
                    "verse": "\u201cAdton mga nasisina ha iyo,\nmahibabaro han kaarawdan han pagkapirde.\nMagkakamatay adton mga nakikig-away ha iyo"
                },
                "12": {
                    "verse_nr": "12",
                    "verse": "ngan mapapara hira ha tuna."
                },
                "13": {
                    "verse_nr": "13",
                    "verse": "Ako amo an GINOO nga iyo Dyos;\nginpakusog ngan ginsiring ko kamo,\n\u2018Ayaw kamo kahadlok; bubuligan ko kamo.\u2019\u201d"
                },
                "14": {
                    "verse_nr": "14",
                    "verse": "Nagsiring an GINOO,\n\u201cBisan kon gutiay ngan maluya kamo, Israel,\nayaw kamo kahadlok; bubuligan ko kamo.\nAko an baraan nga Dyos han Israel amo an nagtatalwas ha iyo."
                },
                "15": {
                    "verse_nr": "15",
                    "verse": "Hihimoon ko kamo nga sugad hin giriokan nga tabla,\nnga may bag-o ngan magtarom nga mga ngipon.\nPaggigiokon ngan pagbubungkagon niyo ini mga bukid;\nmadudugmok in kapungtoran ngan pupusakon nga mahimo nga tapotapo."
                },
                "16": {
                    "verse_nr": "16",
                    "verse": "Itatakyab ini niyo;\nigpapalid ini han hangin,\nngan igpapasarang ini pinaagi han bagyo.\nNiyan magmamalipayon kamo kay ako amo an iyo Dyos;\niyo pagdadayawon ako nga baraan nga Dyos han Israel."
                },
                "17": {
                    "verse_nr": "17",
                    "verse": "\u201cKon ha ira pagkinahanglan mamiling hin tubig an akon mga tawo,\nkon magmara na hin uhaw an ira mga but-ol,\nniyan ako nga GINOO an mabaton han ira pag-ampo;\ndiri gud ako nga Dyos han Israel magsasalikway ha ira."
                },
                "18": {
                    "verse_nr": "18",
                    "verse": "Paaawason ko in mga salog dida hin bangkil nga kapungtoran,\nngan mga burabod hin tubig didto han mga kahamub-an.\nHihimoon ko an kamingawan nga mga linaw hin tubig,\nngan an mamara nga tuna nga masulog nga burabod."
                },
                "19": {
                    "verse_nr": "19",
                    "verse": "Patutudkon ko didto ha kamingawan in mga kahoy nga sidro,\nngan mga kahoy nga akasya, mga mirtol, ngan mga olibo.\nMaturok in mga kagurangan didto hin bangkil nga tuna,\nmga kagurangan hin palotsina, aguho, ug sipre."
                },
                "20": {
                    "verse_nr": "20",
                    "verse": "Hikikit-an ini hin mga tawo ngan hibabaroan nira\nnga ako nga GINOO an nagbuhat hini.\nMakakasabot hira\nnga ginbuhat ini han baraan nga Dyos han Israel.\u201d"
                },
                "21": {
                    "verse_nr": "21",
                    "verse": "Amo ini an karuyag sidngon han GINOO nga hadi han Israel:\n\u201cKamo nga kadiyosan han mga nasod, ipahamtang an iyo sumbong.\nDad-a an gimamaupayi niyo nga mga pangatadongan!"
                },
                "22": {
                    "verse_nr": "22",
                    "verse": "Pakadi ngan panagna han mahinanabo,\nbasi mahibaroan namon kon nahinanabo na ini.\nIsaysay ngadto han hukmanan an mga nahinabo han nag-agi nga panahon,\nngan pagsumati kami han kahulogan hini"
                },
                "23": {
                    "verse_nr": "23",
                    "verse": "Pagsumati kami han mahinanabo han tiarabot nga panahon\u2014\nniyan mahibabaroan namon nga kadiyosan kamo!\nPagbuhat kamo hin maupay o pagdara hin karat-an;\nbasi mahadlok ngan kulbaon kami!"
                },
                "24": {
                    "verse_nr": "24",
                    "verse": "Waray la hinungdan kamo ngan an ngatanan nga iyo ginbubuhat;\nmakapupungot adton mga nagsisingba ha iyo!"
                },
                "25": {
                    "verse_nr": "25",
                    "verse": "\u201cGinpili ko in tawo nga nag-uokoy didto ha sinirangan;\npasusulongon ko hiya tikang ha amihanan.\nTatamakan niya in mga punoan nga daw sugad la hira hin mga lapok.\nSugad hin parahimo hin daba nga nagtatamaktamak hin lutak nga hirimoon nga daba."
                },
                "26": {
                    "verse_nr": "26",
                    "verse": "Hin-o ha iyo in nagtigo nga mahinanabo ini,\nbasi makasiring kami nga matadong manggud kamo?\nWaray gud ha iyo nagyakan hin usa ka pulong mahitungod hini;\nwaray gud may nakabati nga maghimangraw kamo hin bisan ano!"
                },
                "27": {
                    "verse_nr": "27",
                    "verse": "Ako nga GINOO amo an syahan nga nagpasangyaw han sumat didto ha Sion;\nnagsugo ako hin magsarangyaw ngadto ha Jerusalem hin pagsiring,\n\u2018Nagtitikanhi na an iyo mga tawo! Nauli na hira.\u2019"
                },
                "28": {
                    "verse_nr": "28",
                    "verse": "Han pagtan-aw ko dida han kadiyosan,\nwaray gud ha ira may sadang igyakan nga bisan ano;\nwaray gud nakakabaton han akon mga pakiana."
                },
                "29": {
                    "verse_nr": "29",
                    "verse": "Waray la pulos ini ngatanan nga kadiyosan;\nwaray gud nira mahihimo\u2014\nmagluya ngan waray gahom ini nga mga diyosdiyos.\u201d"
                }
            }
        },
        "42": {
            "chapter_nr": "42",
            "chapter": {
                "1": {
                    "verse_nr": "1",
                    "verse": "Nasiring an GINOO,\n\u201cIini an akon surugoon nga akon ginpakusog\u2014\nan akon pinili nga nakakalipay ha akon.\nGinpuno ko hiya han akon espiritu,\nngan dadad-on niya in katadongan ngadto han tagsa nga nasod."
                },
                "2": {
                    "verse_nr": "2",
                    "verse": "Diri hiya magoliat o masinggit,\no diri dako an iya tingog kon mamulong hiya didto han kakalsadahan."
                },
                "3": {
                    "verse_nr": "3",
                    "verse": "Diri hiya magbabari hin nabawog nga tangbo,\no magpaparong hin tikapaparong na nga suga.\nDadad-an niya an ngatanan hin katadongan nga waray pagkatapos."
                },
                "4": {
                    "verse_nr": "4",
                    "verse": "Diri hiya mawawad-an hin paglaom o kadasig;\nparirig-on niya an katadongan dinhe ha tuna.\nNaghuhulat han iya pagturon-an an higrayo nga katunaan.\u201d"
                },
                "5": {
                    "verse_nr": "5",
                    "verse": "Gintuha han Dyos an kalangitan ngan ginbitad niya ini;\nginporma niya an tuna ngan an ngatanan nga nag-uokoy dida hini,\ngintagan niya hin kinabuhi ug ginhawa an ngatanan nga katawhan hini.\nNgan yana nasiring an GINOO nga Dyos ngadto han iya surugoon"
                },
                "6": {
                    "verse_nr": "6",
                    "verse": "\u201cAko nga GINOO an nagtawag ha imo ngan naghatag ha imo hin gahom,\nbasi talinguhaon mo nga pagbuhaton an katadongan dinhe ha tuna.\nPinaagi ha imo hihimoon ko in ginsaaran ha ngatanan nga mga tawo;\npinaagi ha imo pagdadad-an ko hin kapawa an mga nasod."
                },
                "7": {
                    "verse_nr": "7",
                    "verse": "Bubuksan mo an mga mata han mga buta,\nngan pagagawson mo adton aadto ha magsirom nga mga prisohan."
                },
                "8": {
                    "verse_nr": "8",
                    "verse": "\u201cAko gudla an GINOO nga imo Diyos.\nWaray iba nga diyos nga maangbit han akon kadungganan;\ndiri ko paaangbiton an mga diyosdiyos han pagdayaw ha akon."
                },
                "9": {
                    "verse_nr": "9",
                    "verse": "Natuman na an mga butang nga akon gintagna.\nYana pagsusumatan ko ikaw hin bag-o nga mga butang,\nnga diri pa ini mahinanabo.\u201d"
                },
                "10": {
                    "verse_nr": "10",
                    "verse": "Pagkanta ngadto han GINOO hin bag-o nga kanta;\nkantaha an pagdayaw ha iya, bug-os nga kalibutan!\nPagdayawa hiya, kamo nga nagsasakay ha dagat;\npagdayawa hiya, kamo ngatanan nga mga binuhat dida ha dagat!\nPagkanta, higrayo nga katunaan ngan an ngatanan nga nag-uokoy didto!"
                },
                "11": {
                    "verse_nr": "11",
                    "verse": "Magdayaw han Dyos an kamingawan ngan an mga bungto hini,\nmagdayaw ha iya an mga tawo han Kedar!\nGoliat tungod hin kalipay tikang han mga sampaw han kabukiran\nadton mga nag-uokoy didto han syudad han Sela!"
                },
                "12": {
                    "verse_nr": "12",
                    "verse": "Magdayaw ngan magpasidungog han GINOO\nadton mga nag-uokoy didto hin higrayo nga katunaan!"
                },
                "13": {
                    "verse_nr": "13",
                    "verse": "Nagawas an GINOO hin pakiaway sugad hin paraaway\nnga andam ngan may karuyag tinguha gud hin pakiaway.\nNagoliat hiya hin araway, an goliat ha pag-awayan;\nipinapakita niya an iya gahom kontra han iya mga kaaway."
                },
                "14": {
                    "verse_nr": "14",
                    "verse": "Nagsiring an Dyos,\n\u201cHinmilom ako sulod hin maiha nga panahon;\nwaray ko pamatii an akon mga tawo.\nKundi inmabot na an panahon hin pagkilos;\nnagoliat ako sugad hin babaye nga tipag-aranak."
                },
                "15": {
                    "verse_nr": "15",
                    "verse": "Pagbubungkagon ko an kapungtoran ngan kabukiran,\nngan uugahon ko an kabanwaan ngan kakahoyan.\nHihimoon ko nga mga kamingawan an mga kahamub-an ha ligid hin salog,\nngan pamamad-on ko an mga linaw hin tubig."
                },
                "16": {
                    "verse_nr": "16",
                    "verse": "\u201cPagtutugwayan ko an akon buta nga mga tawo\ndida hin mga dalan nga waray pa nira pag-agii.\nHihimoon ko nga kapawa an ira kasisidman,\nngan paghahamison ko an sagkahon nga tuna ha ira atubangan.\nAmo ini an akon mga saad,\nngan pagtutumanon ko gud ini hin waray pagkapakyas."
                },
                "17": {
                    "verse_nr": "17",
                    "verse": "Pagpapaubson ngan pagpapakaalohan\nan ngatanan nga nasarig dida hin mga diyosdiyos,\nnga nagtatawag han mga ladawan nga ira kadiyosan.\u201d"
                },
                "18": {
                    "verse_nr": "18",
                    "verse": "Nasiring an GINOO,\n\u201cPamati kamo, bungol nga mga tawo!\nTan-aw hin maupay, kamo nga mga buta!"
                },
                "19": {
                    "verse_nr": "19",
                    "verse": "May-ada pa ba burubuta kay han akon surugoon,\nngan burubungol kay han magsarangyaw nga akon sinusugo?"
                },
                "20": {
                    "verse_nr": "20",
                    "verse": "Israel, damo na gud an imo hinkit-an,\nkundi ano man an kahulogan hini para ha imo?\nMay-ada mo mga durunggan nga ipamarati,\nkundi ano gud an imo hinbatian?\u201d"
                },
                "21": {
                    "verse_nr": "21",
                    "verse": "An GINOO amo in usa nga Dyos nga nagtitinguha hin pagtalwas,\nsanglit ginpasidunggan niya an iya mga balaod ngan mga pagturon-an,\nngan karuyag niya nga pagpasidunggan man ini han iya mga tawo."
                },
                "22": {
                    "verse_nr": "22",
                    "verse": "Kundi yana gintikasan na an iya mga tawo;\nginsadhan hira didto hin mga prisohan nga lungib\nngan gintago didto hin mga bilanggoan.\nGintikasan ngan ginpangawatan hira,\nngan waray gud nagtatalwas ha ira."
                },
                "23": {
                    "verse_nr": "23",
                    "verse": "May-ada ba ha iyo mamamati hini?\nTikang yana mamamati ba kamo hin maupay?"
                },
                "24": {
                    "verse_nr": "24",
                    "verse": "Hin-o an nagtubyan han Israel ngadto han mga tikasan?\nAn GINOO ngahaw adto nga aton ginsal-an!\nKanay balaod waray naton pagtumana,\nDiri kita nagkikinabuhi sugad han iya karuyag,\no waray magsugot han mga pagturun-an nga iginhatag niya ha aton."
                },
                "25": {
                    "verse_nr": "25",
                    "verse": "Sanglit ginpaabat kita niya han kusog han iya kasina,\nngan ginpaantos kita han kapintas han araway.\nSugad hin kalayo naglaga an iya kasina ha bug-os nga Israel,\nkundi waray kita makatagam; napaso kita;\nngan waray la kita pakaalantad."
                }
            }
        },
        "43": {
            "chapter_nr": "43",
            "chapter": {
                "1": {
                    "verse_nr": "1",
                    "verse": "Israel, nagsiring an GINOO nga nagtuha ha imo,\n\u201cAyaw kahadlok kay gintubos ko ikaw,\nGintawag ko ikaw pinaagi han imo ngaran kay akon ka na."
                },
                "2": {
                    "verse_nr": "2",
                    "verse": "Kon maglatas ka hin higlarom nga katubigan, maupod ako ha imo;\ndiri ka malulumos han imo mga kakurian.\nKon umagi ka hin kalayo, diri ka masusunog;\ndiri makakadaot ha imo an naabot nga magkuri nga mga pagsulay."
                },
                "3": {
                    "verse_nr": "3",
                    "verse": "Kay ako amo an GINOO nga imo Dyos,\nan baraan nga Dyos han Israel, nga magtatalwas ha imo.\nIgintubyan ko an Ehipto nga lukat para ha imo;\nan Sudan ug Seba nga balyo ha imo."
                },
                "4": {
                    "verse_nr": "4",
                    "verse": "Igintubyan ko in bug-os nga kanasoran hin pagtalwas han imo kinabuhi,\nkay mahal ka ha akon,\nngan kay nahigugma ako ha imo ngan karuyag ko hin pagpasidungog ha imo."
                },
                "5": {
                    "verse_nr": "5",
                    "verse": "Ayaw kahadlok kay kaupod mo ako!\n\u201cIbabalik ko an imo mga tawo\ntikang han hirayo nga sinirangan ngan han labi ka hirayo nga katundan."
                },
                "6": {
                    "verse_nr": "6",
                    "verse": "Sisidngon ko an amihanan hin pagpalakat ha ira,\nngan an timogan hin diri paghawid ha ira.\nPabalika an akon mga tawo tikang han higrayo nga katunaan,\ntikang han tagsa nga bahin han kalibutan."
                },
                "7": {
                    "verse_nr": "7",
                    "verse": "Akon hira kalugaringon nga mga tawo,\nngan gintuha ko hira hin pagpasidungog ha akon.\u201d"
                },
                "8": {
                    "verse_nr": "8",
                    "verse": "Nagsiring an Dyos,\n\u201cIpatawag ngadto ha hukmanan an akon mga tawo.\nMay-ada nira mga mata, kundi mga buta hira!\nmay-ada nira mga durunggan, kundi mga bungol hira!"
                },
                "9": {
                    "verse_nr": "9",
                    "verse": "Ipatawag an mga nasod hin pagtambong han bista.\nHin-o han ira kadiyosan an makakatigo han tiarabot nga panahon?\nHin-o ha ira an nagtigo han nahinanabo na yana?\nIpadara hini nga kadiyosan an ira mga saksi\nhin pagpamatuod nga matadong hira,\nhin pagpamatuod nga may kamatuoran an ira mga pulong."
                },
                "10": {
                    "verse_nr": "10",
                    "verse": "\u201cMga tawo han Israel, kamo an akon mga saksi;\nginpili ko kamo nga akon surugoon,\nbasi kumilala ngan tumoo kamo ha akon,\nngan sumabot kamo nga ako gudla an Dyos.\nLabot ha akon waray na iba nga diyos;\nwaray na gud iba hadto pa, ngan waray na gud iba nga tiarabot."
                },
                "11": {
                    "verse_nr": "11",
                    "verse": "\u201cAko gudla amo an GINOO,\nan amo la nga makakatalwas ha iyo."
                },
                "12": {
                    "verse_nr": "12",
                    "verse": "Igintagna ko an mahinanabo,\nngan kinmanhi ako hin pagbulig ha iyo.\nWaray pa gud langyaw nga diyos nga nagbuhat hini;\nkamo an akon mga saksi."
                },
                "13": {
                    "verse_nr": "13",
                    "verse": "Ako amo an Dyos ngan dayuday Dyos ako gihapon.\nWaray makakalikay tikang han akon gahom;\nwaray makakaliwat han akon ginbubuhat.\u201d"
                },
                "14": {
                    "verse_nr": "14",
                    "verse": "Nasiring an baraan nga Dyos han Israel, an GINOO nga nagtutubos ha iyo,\n\u201cHa pagtalwas ha iyo, susugoon ko in kasondalohan kontra han Babilonia;\npagrurub-on ko an mga ganghaan han syudad,\nngan mahihimo nga mga pagtangis an mga goliat han mga tawo didto."
                },
                "15": {
                    "verse_nr": "15",
                    "verse": "Ako amo an GINOO nga iyo baraan nga Dyos,\ngintuha ko kamo, Israel, ngan ako amo an iyo hadi.\u201d"
                },
                "16": {
                    "verse_nr": "16",
                    "verse": "Han maiha na nga panahon naghimo an GINOO hin dalan nga natabok han dagat,\nhin aragian nga natabok han mabalod nga katubigan."
                },
                "17": {
                    "verse_nr": "17",
                    "verse": "Gindara niya in gamhanan nga kasondalohan ngadto ha pagkapukan,\nkasondalohan nga may mga karuwahe ngan kakabayohan.\nNagkatutumba hira ngan diri na gud mabangon,\nnaparong hira sugad han laga hin suga!"
                },
                "18": {
                    "verse_nr": "18",
                    "verse": "Kundi nasiring an GINOO, \u201cAyaw na panumdoma han inmagi nga mga hinabo o paghunahuna han nahinabo hin maiha na."
                },
                "19": {
                    "verse_nr": "19",
                    "verse": "Bantayi an bag-o nga butang nga akon pagbubuhaton.\nNahinanabo na ini\u2014yana hikikit-an na niyo ini!\nMaghihimo ako hin dalan nga maglalatas han kamingawan,\nngan didto tatagan ko kamo hin mga sapa hin tubig."
                },
                "20": {
                    "verse_nr": "20",
                    "verse": "Pagpapasidunggan ako bisan han ihalas nga kamanampan;\npagdadayawon ako han mga lubo ngan mga duong\nkon paawason ko na in mga salog didto ha kamingawan\nbasi makahatag hin tubig ngadto han akon pinili nga mga tawo."
                },
                "21": {
                    "verse_nr": "21",
                    "verse": "Amo hira an mga tawo nga akon ginhimo para ha akon ngahaw,\nngan magkakanta hira hin mga pagdayaw ha akon!\u201d"
                },
                "22": {
                    "verse_nr": "22",
                    "verse": "Nagsiring an GINOO,\n\u201cKundi sinumhan na kamo ha akon, Israel,\nwaray kamo magsingba ha akon."
                },
                "23": {
                    "verse_nr": "23",
                    "verse": "Waray niyo pagdad-a ha akon\nan iyo mga halad nga tinubod nga mga karnero;\nwaray ako niyo pagpasidunggi pinaagi han iyo mga halad nga tinubod.\nWaray ko kamo pagpabug-ati pinaagi hin pagpirit ha iyo hin paghatag hin mga halad,\no hin pagpagul-i pinaagi hin pag-inaro ko ha iyo hin insyenso."
                },
                "24": {
                    "verse_nr": "24",
                    "verse": "Waray kamo pumalit hin insyenso para ha akon,\no magbusog ha akon pinaagi han tambok han iyo kahayopan.\nGinpabug-atan lugod ako niyo pinaagi han iyo mga sala;\nginpagul-an ako niyo pinaagi han mga sayop nga iyo ginbuhat."
                },
                "25": {
                    "verse_nr": "25",
                    "verse": "Kundi ako amo an Dyos nga nagpapasaylo han iyo mga sala,\nngan ginbubuhat ko ini kay amo gud ini ako.\nDiri ko na pag-iisipon ha iyo an iyo mga sala."
                },
                "26": {
                    "verse_nr": "26",
                    "verse": "\u201cKadto kita han hukmanan; dad-a an iyo sumbong!\nIpasaka an iyo kaso hin pagpamatuod nga matadong kamo!"
                },
                "27": {
                    "verse_nr": "27",
                    "verse": "Nakasala an iyo syahan nga ginikanan;\nnakasala ha akon an iyo mga pangulo"
                },
                "28": {
                    "verse_nr": "28",
                    "verse": "ngan ginhugawan han iyo mga punoan an akon baraan nga ruwang.\nSanglit gindara ko ngada ha Israel in pagkabungkag,\ntinugotan ko nga pagtamayon an akon kalugaringon nga mga tawo.\u201d"
                }
            }
        },
        "44": {
            "chapter_nr": "44",
            "chapter": {
                "1": {
                    "verse_nr": "1",
                    "verse": "Nagsiring an GINOO,\n\u201cPamati yana, Israel nga akon surugoon,\nnga akon pinili nga mga tawo nga mga tulin ni Jacob."
                },
                "2": {
                    "verse_nr": "2",
                    "verse": "Ako amo an GINOO nga nagtuha ha iyo;\nginbuligan ko kamo tikang pa han iyo katawo.\nAyaw kamo kahadlok; akon kamo surugoon,\nan akon pinili nga mga tawo nga akon hinigugma."
                },
                "3": {
                    "verse_nr": "3",
                    "verse": "\u201cTatagan ko hin tubig an inuuhaw nga tuna,\nngan paaawason in mga sapa didto han mamara nga tuna.\nIbububo ko an akon espiritu ngada han iyo mga anak,\nngan an akon bendisyon ngada han iyo mga tulin."
                },
                "4": {
                    "verse_nr": "4",
                    "verse": "Matubo hira sugad hin banwa nga dayuday may tubig,\nsugad hin mga tangbo ha ligid hin masulog nga mga sapa."
                },
                "5": {
                    "verse_nr": "5",
                    "verse": "\u201cMasiring an kada usa han mga tawo, \u2018Kanan GINOO ako.\u2019\nMakanhi hira hin pagtampo han mga tawo han Israel.\nIsusurat han kada usa dida han iya kamot an ngaran han GINOO,\nngan matawag ha iya kalugaringon usa hiya han mga tawo han Dyos.\u201d"
                },
                "6": {
                    "verse_nr": "6",
                    "verse": "Amo ini an igyayakan han GINOO nga naghahadi ngan nananalipod han Israel,\nan GINOO nga Labi Kamakagarahum:\n\u201cAko amo an syahan, an kataposan, an amo gudla nga Dyos;\nwaray na iba nga diyos labot ha akon."
                },
                "7": {
                    "verse_nr": "7",
                    "verse": "May-ada pa ba iba nga makakagbuhat han akon ginbuhat?\nHin-o an makakatagna han ngatanan nga mahinanabo\ntikang gud han tinikangan ngadto han kataposan han panahon?"
                },
                "8": {
                    "verse_nr": "8",
                    "verse": "Ayaw kamo kahadlok, akon mga tawo!\nMaaram kamo nga tikang pa han kadaan nga mga panahon ngada yana,\nigintagna ko an ngatanan nga mahinanabo,\nngan kamo an akon mga saksi!\nMay-ada pa ba lain nga diyos?\nMay-ada pa ba gamhanan nga diyos nga waray ko pa hibatii?\u201d"
                },
                "9": {
                    "verse_nr": "9",
                    "verse": "Waray gudla pulos an ngatanan nga naghihimo hin mga diyosdiyos, ngan waray gudla gamit an kadiyosan nga ginpapakamahal nira. Mga buta ngan tapang adton mga nagsisingba hini nga kadiyosan\u2014ngan pagpapakaalohan hira."
                },
                "10": {
                    "verse_nr": "10",
                    "verse": "Waray la pulos an paghimo hin ladawan nga metal ngan pagsingbahon ini sugad hin usa nga diyos!"
                },
                "11": {
                    "verse_nr": "11",
                    "verse": "Pagpapakaalohan an ngatanan nga nagsisingba hini. Mga tawo gudla an naghihimo hin mga diyosdiyos. Pakanhia hira ngan paatubanga han bista\u2014mahahadlok ngan maaalohan gud hira."
                },
                "12": {
                    "verse_nr": "12",
                    "verse": "Nakuha an platero hin pinit nga metal ngan ginbabangga ini ha kalayo. Ginmamartilyo han iya makusog nga butkon an metal ngada nga makahimo hiya hin ladawan. Ha iya pagtrabaho, ginugutom, inuuhaw, ngan kinakapoy hiya."
                },
                "13": {
                    "verse_nr": "13",
                    "verse": "Sinusukol han panday an kahoy. Nagbabangis hiya hin bug-os na lawas pinaagi hin tisa nga susundon han iya pagguhit, ngan gintitigib ini han iya mga garamiton. Hinihimo ini niya nga dagway hin tawo, hin tawo nga matahom ngan ibubutang ini didto han iya balay."
                },
                "14": {
                    "verse_nr": "14",
                    "verse": "Bangin magpulod hiya hin mga sidro nga iya gagamiton, o magpili hin tuog o sipres nga kahoy tikang ha kagurangan. O bangin magtanom hiya hin sidro ngan maghulat han uran hin pagpatubo hini nga kahoy."
                },
                "15": {
                    "verse_nr": "15",
                    "verse": "May tawo nga magamit hin bahin han kahoy para hin pagsungo, ngan may-ada liwat magamit para hin paghimo hin diyosdiyos. May-ada pa liwat magamit hin bahin hini para hin pagharing basi hiya magdangdang ngan pasuan; may-ada liwat para hin paghimo hin tinapay. Ginhihimo niya nga diyos an iba nga bahin hini ngan ginsisingba ini niya."
                },
                "16": {
                    "verse_nr": "16",
                    "verse": "Iginhaharing niya an iba nga bahin han kahoy; ginsusugbaan niya hin karne, kinakaon ini niya, ngan nabubusog hiya. Nagdadangdang hiya nga nasiring, \u201cHin kamaupay ngan igo la an kamapaso! Hin kamaupay han kalayo!\u201d"
                },
                "17": {
                    "verse_nr": "17",
                    "verse": "An salin han kahoy ginhihimo niya nga diyosdiyos ngan yinuyukboan ngan ginsisingba ini niya. Nag-aampo hiya ngada hini ngan nasiring, \u201cIkaw an akon diyos\u2014talwasa ako!\u201d"
                },
                "18": {
                    "verse_nr": "18",
                    "verse": "Tuyaw hin duro in sugad nga mga tawo nga diri hira nakakasabot han ira binubuhat. Pinipiyong nira an ira mga mata ngan an ira mga hunahuna basi diri hira makasabot han kamatuoran."
                },
                "19": {
                    "verse_nr": "19",
                    "verse": "Waray gud buot o sarabotan an parahimo hin diyosdiyos hin pagsiring, \u201cGin-ugtang ko in bahin han kahoy. Naghimo ako hin tinapay dida han mga baga hini, ngan nagsugba ako hin karne ngan ginkaon ko ini. Ngan ginhimo ko nga diyosdiyos an salin han kahoy. Iini ako nayukbo ngada hin usa katipak nga kahoy!\u201d"
                },
                "20": {
                    "verse_nr": "20",
                    "verse": "Sugad la ini hin pagkaon hin agbon. Ginlipat gud hiya han iya linurong nga mga panhunahuna nga waray gud hiya kaupayan. Diri hiya matangdo nga diri gud diyos an kinakaptan niya nga diyosdiyos."
                },
                "21": {
                    "verse_nr": "21",
                    "verse": "Nagsiring an GINOO,\n\u201cHinumdomi ini, Israel;\nhinumdomi nga akon kamo surugoon,\nGintuha ko kamo nga magin akon surugoon,\nngan diri ko gud kamo hingangalimtan."
                },
                "22": {
                    "verse_nr": "22",
                    "verse": "Ginpadpad ko an iyo mga sala sugad hin dampog.\nBalik kamo ngadi ha akon. Ako amo an nagtalwas ha iyo.\u201d"
                },
                "23": {
                    "verse_nr": "23",
                    "verse": "Goliat tungod hin kalipay, kamo nga kalangitan!\nGoliat, an kahiladman han tuna!\nGoliat tungod hin kalipay, kabukiran ngan tagsa nga kahoy ha kagurangan!\nIginpakita han GINOO an iya pagkagamhanan\npinaagi hin pagtubos han iya mga tawo, an Israel."
                },
                "24": {
                    "verse_nr": "24",
                    "verse": "\u201cAko amo an GINOO nga iyo manunubos;\nAko amo an nagtuha ha iyo.\nAko amo an GINOO nga Magburuhat han ngatanan nga mga butang.\nAko gudla an nagbitad han kalangitan;\nwaray binmulig ha akon han paghimoa ko han tuna."
                },
                "25": {
                    "verse_nr": "25",
                    "verse": "Ginhimo ko nga mga lurong an mga parapanhimalad,\nngan ginpakyas ko an mga panagna han mga paratigo.\nGindiwara ko an mga pulong han mga makinaadmananon,\nngan ginpakita ko nga kalurongan la an ira kinaadman."
                },
                "26": {
                    "verse_nr": "26",
                    "verse": "Kundi kon magtagna an akon surugoon,\nkon magsugo ako hin magsarangyaw hin pagpadayag han akon mga larang,\ngintatalinguha ko nga matuman ito nga mga larang ngan mga panagna.\nGinsumatan ko an Jerusalem nga mag-uokoy na liwat didto in mga tawo,\nngan an mga syudad han Juda pagtitindogon hin utro.\nMabangon ito nga mga syudad tikang han pagkapukan."
                },
                "27": {
                    "verse_nr": "27",
                    "verse": "Ginpamara ko an kalalawdan pinaagi hin usa ka pulong hin pagsugo."
                },
                "28": {
                    "verse_nr": "28",
                    "verse": "Nagsiring ako kan Ciro, \u2018Amo ikaw an maghahadi para ha akon;\npagbubuhaton mo an karuyag ko ipabuhat ha imo:\nmagsusugo ka nga pagtindogon hin utro an Jerusalem,\nngan ipahimutang an mga patukoranan han Templo.\u2019\u201d"
                }
            }
        },
        "45": {
            "chapter_nr": "45",
            "chapter": {
                "1": {
                    "verse_nr": "1",
                    "verse": "Ginpile han GINOO nga magin hadi hi Ciro.\nGintudlok hiya basi pagsakopon niya in mga nasod;\nginsugo hiya basi kahukasan an kahadian han ira gahom;\nbubuksan han GINOO an mga ganghaan hin mga syudad para ha iya.\nNagsiring kan Ciro an GINOO"
                },
                "2": {
                    "verse_nr": "2",
                    "verse": "\u201cAko ngahaw an mag-aandam han imo aragian,\nan magpapatag han kabukiran ngan kapungtoran.\nPagrurub-on ko in mga ganghaan nga bronse,\nngan pamamarion ko an mga trangka nga puthaw."
                },
                "3": {
                    "verse_nr": "3",
                    "verse": "Tatagan ko ikaw hin mga manggad nga tikang hin magsirom ngan tago nga mga dapit;\nniyan mahibabaroan mo nga ako amo an GINOO,\nngan nga gintawag ka han Dyos han Israel pinaagi han imo ngaran."
                },
                "4": {
                    "verse_nr": "4",
                    "verse": "Gintutudlok ko ikaw hin pagbulig han Israel nga akon surugoon,\nan mga tawo nga akon ginpili.\nGinpasidunggan ko gud ikaw,\nbisan kon diri ka nakilala ha akon."
                },
                "5": {
                    "verse_nr": "5",
                    "verse": "\u201cAmo ako an GINOO; waray na iba nga diyos,\ntatagan ko ikaw han kusog nga imo kinahanglan,\nbisan kon diri ka nakilala ha akon."
                },
                "6": {
                    "verse_nr": "6",
                    "verse": "Ginbubuhat ko ini basi mahibaro an ngatanan\ntikang ha usa nga kataposan han kalibutan ngadto ha luyo,\nnga ako amo an GINOO,\nngan waray na gud iba nga diyos."
                },
                "7": {
                    "verse_nr": "7",
                    "verse": "Gintuha ko an kapawa ug kasisidman;\ngindara ko in kaupayan ug karat-an.\nAko nga GINOO an nagbuhat hini ngatanan nga mga butang."
                },
                "8": {
                    "verse_nr": "8",
                    "verse": "Magpapadara ako hin kadaogan nga tikang ha langit sugad hin uran;\nngan maabre an tuna hin pagkarawat hini,\nngan mamumukad hin katalwasan ngan katadongan.\nAko nga GINOO an magpapahinabo hini.\u201d"
                },
                "9": {
                    "verse_nr": "9",
                    "verse": "Magpapasipara ba hin pakiglantugi in usa nga daba kontra han maghirimo ha iya,\nusa nga daba nga sugad la han iba?\nMagpapakiana ba an lutak kon ano an binubuhat han magdaraba?\nMagngungurutob ba an daba nga diri maaram an maghirimo ha iya?"
                },
                "10": {
                    "verse_nr": "10",
                    "verse": "May-ada ba magpapasipara hin pagsiring ngadto han iya mga kag-anak,\n\u201cKay ano nga ginhimo ako niyo nga maamo ako yana?\u201d"
                },
                "11": {
                    "verse_nr": "11",
                    "verse": "Nagsiring an GINOO nga baraan nga Dyos han Israel,\nnga nagbubuot han tiarabot nga panahon:\n\u201cWaray mo katungod hin pagpakiana ha akon\nhiunong han akon mga anak,\no hin pagtutdo ha akon han angay ko pagbuhaton!"
                },
                "12": {
                    "verse_nr": "12",
                    "verse": "Ako amo an naghimo han tuna,\nngan nagtuha han mga tawo ha pag-ukoy dinhe ha tuna.\nPinaagi han akon gahom ginbitad ko an kalangitan;\nginmandoan ko an adlaw, an bulan, ngan an mga bitoon."
                },
                "13": {
                    "verse_nr": "13",
                    "verse": "Ako ngahaw an nag-aghat kan Ciro,\nnga pagtumanon niya an akon tuyo hin pagpahamtang han katadongan.\nPagtatadongon an tagsa nga dalan nga iya paglalaktan.\nPagtitindogon niya hin utro an Jerusalem nga akon syudad,\nngan bubuhian niya an nabihag nga akon mga tawo.\nWaray nagsuhol o naghukip ha iya hin pagbuhat hini.\u201d\nAn GINOO nga Labi Kamakagarahum an nagyakan."
                },
                "14": {
                    "verse_nr": "14",
                    "verse": "Nagsiring an GINOO ngadto ha Israel,\n\u201cMaiimo an karikohan han Ehipto ug Sudan,\nngan maiimo nga oripon an higtaas nga kalalaken-an han Seba;\nmagsusunod ha imo hira nga kinadenahan.\nMayukbo hira ha imo ngan magtutug-an,\n\u2018An Dyos aada ha imo\u2014hiya gudla amo an Dyos."
                },
                "15": {
                    "verse_nr": "15",
                    "verse": "An Dyos han Israel nga nagtalwas han iya mga tawo,\namo an usa nga Dyos nga waray magpakita han iya kalugaringon."
                },
                "16": {
                    "verse_nr": "16",
                    "verse": "Maaawod adton ngatanan nga naghimo hin mga diyosdiyos;\nkaalohan hira ngatanan."
                },
                "17": {
                    "verse_nr": "17",
                    "verse": "Kundi gintalwas han GINOO an Israel\nngan ha kadayonan an pagdarag-an han Israel;\ndiri gud kaaalohan an iya mga tawo!\u2019\u201d"
                },
                "18": {
                    "verse_nr": "18",
                    "verse": "Gintuha han GINOO an kalangitan\u2014\namo hiya an Dyos!\nGinporma ngan ginhimo niya an tuna\u2014\nginhimo niya ini ngan ginpadig-on ini niya ha kadayonan!\nWaray ini niya paghimoa nga kamingawan,\nkundi ginhimo niya basi pag-ukyan hin mga tawo.\nAmo hiya an nagsiring, \u201cAko amo an GINOO,\nngan waray na gud iba nga diyos."
                },
                "19": {
                    "verse_nr": "19",
                    "verse": "Waray ko tagoa an akon mga pulong,\no an akon mga tuyo.\nWaray ako mag-ungara nga an mga tawo han Israel\nmagbiling ha akon didto ha kamingawan.\nAko amo an GINOO, ngan nagyayakan ako han kamatuoran;\niginpapahibaro ko an matadong.\u201d"
                },
                "20": {
                    "verse_nr": "20",
                    "verse": "Nagsiring an GINOO,\n\u201cPagtitirok kamo, mga tawo han mga nasod,\nngatanan kamo nga nahisalin nga buhi dida han pagkapukan han ginhadian;\ndaop kamo para han pagbista!\nAn mga tawo nga naparayaw han ira mga diyosdiyos nga kahoy\nngan nag-aampo ngadto hin kadiyosan nga diri nakakatalwas ha ira\u2014\nwaray gud hinbabaroan ini nga mga tawo!"
                },
                "21": {
                    "verse_nr": "21",
                    "verse": "Kadi ngan ipasaka ha hukmanan an iyo sumbong;\ntalinguhaa nga magkasarabot hira.\nHin-o an nagtagna hini hadto kon ano an mahinanabo?\nDiri ba hi ako nga GINOO nga Dyos nga nagtatalwas han iya mga tawo?\nWaray na iba nga diyos."
                },
                "22": {
                    "verse_nr": "22",
                    "verse": "\u201cBalik kamo ngadi ha akon yana ngan matatalwas kamo,\nmga tawo ha bug-os nga kalibutan!\nAko gudla amo an Dyos."
                },
                "23": {
                    "verse_nr": "23",
                    "verse": "Matuod an akon saad,\nngan diri ini maliliwat.\nNagsusumpa ako ha akon kalugaringon;\nMadaraon an ngatanan ngan maluhod ha akon atubangan,\nngan magsusumpa nga maunong hira ha akon."
                },
                "24": {
                    "verse_nr": "24",
                    "verse": "\u201cMasiring hira nga pinaagi la ha akon\nhiaagian an pagdarag-an ug kusog;\nkundi maaalohan an ngatanan nga nagdudumot ha akon."
                },
                "25": {
                    "verse_nr": "25",
                    "verse": "Ako nga GINOO an magtatalwas han ngatanan nga mga tulin ni Jacob,\nngan magdadayaw hira ha akon."
                }
            }
        },
        "46": {
            "chapter_nr": "46",
            "chapter": {
                "1": {
                    "verse_nr": "1",
                    "verse": "\u201cAmo ini an kataposan para han kadiyosan han Babilonia!\nGinsingba hadto anay nira hi Bel ug Nebo,\nkundi yana ginkarga na la hira ha mga asno,\nusa nga mabug-at nga darad-on para han mga taludtod hin kinakapoy nga mga mananap!"
                },
                "2": {
                    "verse_nr": "2",
                    "verse": "Diri makakatalwas ha ira ngahaw an mga diyosdiyos;\nginbihag ngan gin-agaw hira.\nAmo ini an kataposan han kadiyosan han Babilonia!"
                },
                "3": {
                    "verse_nr": "3",
                    "verse": "\u201cPamati ha akon, kamo nga mga tulin ni Jacob,\nan ngatanan nga nahisalin han akon mga tawo.\nGinmangnoan ko kamo tikang han iyo katawo."
                },
                "4": {
                    "verse_nr": "4",
                    "verse": "Ako an iyo Dyos, ngan mamangnoan ko kamo\ntubtob han iyo kalagas ngan pag-ubana ha iyo.\nGinhimo ko kamo ngan mamangnoan ko kamo;\nbubuligan ngan tatalwason ko kamo."
                },
                "5": {
                    "verse_nr": "5",
                    "verse": "\u201cKan kanay ako niyo itatanding?\u201d nasiring an GINOO,\n\u201cMay-ada pa ba iba nga sugad ha akon?\u201d"
                },
                "6": {
                    "verse_nr": "6",
                    "verse": "Binubuksan hin mga tawo an ira mga pitaka ngan hinuhuwad in bulawan;\ntinitimbang nira in salapi.\nNagsusuhol hira hin platero para hin paghimo hin diyos;\nkatapos yinuyukboan nira ngan ginsisingba ini nira!"
                },
                "7": {
                    "verse_nr": "7",
                    "verse": "Pinapas-an ngan gindadara nira ini;\niginpapahimutang ini nira ngan didto natindog ini,\nngan nahadong la ha iya binubutangan.\n\u201cKon may nag-aampo ngada hini, diri ini nakakabaton,\no diri nakakatalwas ha iya tikang hin kakurian."
                },
                "8": {
                    "verse_nr": "8",
                    "verse": "\u201cHinumdomi ini niyo nga mga makasasala;\npainoinoha an akon ginbuhat."
                },
                "9": {
                    "verse_nr": "9",
                    "verse": "Hinumdomi an nahinabo hin maiha na;\nkilalaha nga ako gudla amo an Dyos\nngan waray na gud iba nga sugad ha akon."
                },
                "10": {
                    "verse_nr": "10",
                    "verse": "Tikang ha tinikangan pa gintagna ko na an dadangatan;\nhadto pa gud iginsumat ko na ngadaan an mahinanabo.\nNagsiring ako nga diri gud mapapakyas an akon mga larang;\nnga pagtutumanon ko gud an ngatanan nga ginlarang ko hin pagbuhata."
                },
                "11": {
                    "verse_nr": "11",
                    "verse": "Gintawag ko in tawo hin pagkanhi tikang ha sinirangan;\nmahugdon hiya sugad hin banog,\nngan pagtutumanon niya an akon ginlarang.\nIginyakan ko ini ngan pagtutumanon gud ini."
                },
                "12": {
                    "verse_nr": "12",
                    "verse": "\u201cPamati ha akon, kamo nga mga tawo nga magtig-a an ulo,\nnga naghuhunahuna nga hirayo hin duro an pagdarag-an."
                },
                "13": {
                    "verse_nr": "13",
                    "verse": "Hiraniay na ha iyo an adlaw han pagdarag-an\u2014\ndiri gud ini hirayo hin duro.\nDiri malalangan an akon pagtalwas.\nTatalwason ko an Jerusalem\nngan pagpapasidunggan didto an Israel.\u201d"
                }
            }
        },
        "47": {
            "chapter_nr": "47",
            "chapter": {
                "1": {
                    "verse_nr": "1",
                    "verse": "Nagsiring an GINOO, \u201cBabilonia, lusad tikang han imo trono,\nngan lingkod dida han tapotapo han tuna.\nHadto anay sugad ka hin uray nga babaye, usa nga syudad nga waray pa mapukan,\nkundi diri ka na gud mahinlo ngan hamili!\nOripon ka na yana!"
                },
                "2": {
                    "verse_nr": "2",
                    "verse": "Birika an gilingan! Gilinga an harina!\nHukasa an imo taong! Huboa an imo magtahom nga mga panapton!\nAlsaha an imo saya ha pagtabok han mga sapa!"
                },
                "3": {
                    "verse_nr": "3",
                    "verse": "Hikikit-an hin mga tawo nga hubo ka;\nHikikit-an ka nira nga ginpaubos ngan ginpakaalohan ka.\nMabulos ako ngan waray makakapugong ha akon.\u201d"
                },
                "4": {
                    "verse_nr": "4",
                    "verse": "Tutubson kita han baraan nga Dyos han Israel\u2014\nAn GINOO nga Labi Kamakagarahum amo an iya ngaran."
                },
                "5": {
                    "verse_nr": "5",
                    "verse": "Nasiring an GINOO ngadto ha Babilonia,\n\u201cLingkod hin hilom ngan ha kasisidman;\ndiri ka na tatawgon nira nga rayna hin kanasoran!"
                },
                "6": {
                    "verse_nr": "6",
                    "verse": "Nasina ako han akon mga tawo;\ngindumara ko hira sugad hin akon na hira ginsalikway:\nIgintubyan ko hira ha imo gahom,\nngan waray mo hira kalooyi;\nginpakurian mo bisan an mga tigurang."
                },
                "7": {
                    "verse_nr": "7",
                    "verse": "Naghunahuna ka nga waray pagkatapos an imo ka rayna,\nngan waray mo gud pagpainoinoha ini nga mga butang\no paghunahunaa an imo dadangatan."
                },
                "8": {
                    "verse_nr": "8",
                    "verse": "\u201cPamati hini, ikaw nga mahigugmaon hin kalipay\nikaw nga naghuhunahuna nga talwas ka na ngan waray na kataragman.\nNasiring ka nga sugad ka gud han Dyos hin kagamhanan\u2014\nnga waray na gud iba nga masusugad ha imo.\nNaghunahuna ka nga diri ka gud mababalo,\no mag-aantos han kawaray mga anak."
                },
                "9": {
                    "verse_nr": "9",
                    "verse": "Kundi ha usa la kadali, ha usa la ka adlaw,\nmahinanabo ini nga duha nga mga butang.\nBisan pa ano nga diwata an imo gamiton,\nmawawad-an ka han imo bana ngan han imo mga anak."
                },
                "10": {
                    "verse_nr": "10",
                    "verse": "\u201cNatapod ka gud ha imo ngahaw dida han imo kamaraot;\nnaghunahuna ka nga waray makakakita ha imo.\nAn imo kinaadman ug hibaro amo an nakapahirayo ha imo,\nngan nagsiring ka ha imo ngahaw, \u2018Ako amo an Dyos\u2014\nwaray na gud iba nga sugad ha akon!\u2019"
                },
                "11": {
                    "verse_nr": "11",
                    "verse": "Maabot ha imo an karat-an,\nngan waray han imo mga diwata nga makakapugong hini.\nTigda la nga maabot ha imo an pagkapukan\u2014\npagkabungkag nga waray mo pag-inopa!"
                },
                "12": {
                    "verse_nr": "12",
                    "verse": "Tipigi an ngatanan mo nga mga diwata ngan mga lumay;\nnga ginggamit mo tikang han imo kabatan-on.\nBangin makabulig ini ha imo;\nbangin makapahadlok ka han imo mga kaaway."
                },
                "13": {
                    "verse_nr": "13",
                    "verse": "Waray mo gahom bisan kon kinarawat mo in mga sagdon.\nPadaopa ngan patalwasa ha imo an imo mga paratigo\u2014\nadton mga tawo nga nag-aaram han mga bitoon,\nnga nag-uusisa han mga dapit han kalangitan,\nngan nagsusumat ha imo pinaagi han bulan kon ano an mahinanabo ha imo."
                },
                "14": {
                    "verse_nr": "14",
                    "verse": "\u201cMasusugad hira hin uhot,\nngan uugtangon hira hin kalayo!\nDiri ngani hira makakatalwas han ira kalugaringon\u2014\nmakalilisang an kapaso para ha ira an kalayo,\ndiri kalayo nga igo la hin pagdangdang ha ira!"
                },
                "15": {
                    "verse_nr": "15",
                    "verse": "Amo la ito an kaupayan nga mahihimo nira ha imo\u2014\nhito nga mga paratigo nga imo ginpakianhan ha bug-os mo nga kinabuhi.\nBabayaan ka nira ngatanan ngan may hin lakat la ha ira,\nngan waray mahisasalin ha ira hin pagtalwas ha imo.\u201d"
                }
            }
        },
        "48": {
            "chapter_nr": "48",
            "chapter": {
                "1": {
                    "verse_nr": "1",
                    "verse": "Pamati hini, mga tawo han Israel,\nkamo nga tinmikang kan Juda;\nNagsusumpa kamo ha ngaran han GINOO,\nngan nasiring kamo nga nagsisingba kamo han Dyos han Israel\u2014\nkundi diri kamatuoran an iyo ginyayakan."
                },
                "2": {
                    "verse_nr": "2",
                    "verse": "Kundi naparayaw kamo hin pagsiring\nnga mga tuminungnong kamo han baraan nga syudad,\nngan natapod kamo han Dyos han Israel,\nkanay ngaran amo an GINOO nga Labi Kamakagarahum."
                },
                "3": {
                    "verse_nr": "3",
                    "verse": "Nagsiring an GINOO ngadto ha Israel,\n\u201cMaiha na nga gintagna ko kon ano an mahinanabo;\nniyan tigda la nga gintuman ko ini!"
                },
                "4": {
                    "verse_nr": "4",
                    "verse": "Hinbaroan ko nga magmamatig-a an iyo ulo,\nsugad hin puthaw natikig an iyo liog ngan sugad hin bronse kamakugnot an iyo agtang."
                },
                "5": {
                    "verse_nr": "5",
                    "verse": "Sanglit gintagna ko hin maiha na an iyo tiarabot nga panahon,\nngan gin-unahan ko hin pagsumat han mga butang nga diri pa ini nahinanabo,\nbasi diri kamo sumiring\nnga gintalinguha nga mahinabo ini han iyo mga diyosdiyos ngan mga ladawan."
                },
                "6": {
                    "verse_nr": "6",
                    "verse": "\u201cNanhinabo na an ngatanan nga akon igintagna;\nkinahanglan nga tumuod kamo nga diri sayop an akon mga panagna.\nYana pagsusumatan ko kamo hin bag-o nga mga butang nga tiarabot,\nmga hinabo nga waray ko igpadayag hadto."
                },
                "7": {
                    "verse_nr": "7",
                    "verse": "Karuyag ko nga mahinabo ini yana;\nwaray pa gud sugad hini nga nahinabo hadto.\nKon nahinabo ini hadto, masiring kamo nga hinbaroan na niyo ini ngatanan."
                },
                "8": {
                    "verse_nr": "8",
                    "verse": "Nasayod ako nga diri kamo kasasarigan,\nnga daan bantog na kamo nga mga masupilon.\nSanglit waray ini niyo hibatii,\nngan waray pulong hiunong hini nga inmabot ha iyo mga talinga."
                },
                "9": {
                    "verse_nr": "9",
                    "verse": "\u201cBasi pagdayawon hin mga tawo an akon ngaran,\nginpupugngan ko an akon kasina;\ngin-iilob ko la ini ngan diri na ako magpupukan ha iyo."
                },
                "10": {
                    "verse_nr": "10",
                    "verse": "Ginsarihan ko kamo dida hin kalayo hin pag-antos,\nsugad nga ginpupurog an salapi dida hin hudno.\nKundi hinbaroan ko nga waray kamo pulos."
                },
                "11": {
                    "verse_nr": "11",
                    "verse": "Natuman an akon ginbuhat tungod la ha akon\u2014\ndiri ako matugot nga pagpakaalohan an akon ngaran,\no makaangbit an bisan hin-o han akon himaya\nnga akon ngan para ha akon gud la.\u201d"
                },
                "12": {
                    "verse_nr": "12",
                    "verse": "Nagsiring an GINOO,\n\u201cPamati ha akon, Israel, an mga tawo nga akon gintawag!\nAko amo an Dyos, an syahan, an kataposan, an amo la nga Dyos!"
                },
                "13": {
                    "verse_nr": "13",
                    "verse": "Ginhimo han akon mga kamot an mga patukoranan han tuna;\nngan ginbitad ko an kalangitan.\nKon gintatawag ko an tuna ug langit,\nnadaop hira dayon ha akon."
                },
                "14": {
                    "verse_nr": "14",
                    "verse": "\u201cPagtitirok ngan pamati, kamo ngatanan!\nWaray han kadiyosan makagtagna\nnga susulongon an Babilonia han tawo nga akon ginpili;\npagtutumanon niya an karuyag ko ipabuhat ha iya."
                },
                "15": {
                    "verse_nr": "15",
                    "verse": "Amo ako an naghimangraw ngan nagtawag ha iya;\nginpagawas ko hiya ngan gintalinguha ko nga magmainuswagon hiya."
                },
                "16": {
                    "verse_nr": "16",
                    "verse": "\u201cDuok kamo ha akon ngan pamatii yana an akon igsisiring.\nNaghimangraw ako hin dayag tikang pa ha tinikangan,\nngan dayuday ginhimo ko nga matuman an akon mga pulong.\u201d\n(Yana iginhatag ha akon han GINOO nga Dyos an iya gahom ngan ginsugo ako.)"
                },
                "17": {
                    "verse_nr": "17",
                    "verse": "Nagsiring an baraan nga Dyos han Israel,\nan GINOO nga nagtutubos ha iyo:\n\u201cAko amo an GINOO nga iyo Dyos,\nnga karuyag magtutdo ha iyo tungod han iyo kalugaringon nga kaupayan,\nngan nagmando ha iyo didto han dalan nga iyo pag-aagian."
                },
                "18": {
                    "verse_nr": "18",
                    "verse": "\u201cKon pinamatian la unta niyo an akon mga sugo!\nMag-aawas unta para ha iyo in mga kaupayan\nsugad hin sapa nga diri nahubas!\nMaabot unta ha iyo an pagdarag-an sugad han mga balod nga nalapya ha baybayon."
                },
                "19": {
                    "verse_nr": "19",
                    "verse": "Masusugad unta han mga baras kadamo an iyo mga tulin,\nngan gintalinguha ko nga diri gud hira pagpuo.\u201d"
                },
                "20": {
                    "verse_nr": "20",
                    "verse": "Pagkagawas kamo tikang ha Babilonia,\npagkalakat kamo nga talwas!\nIgoliat nga malipayon an sumat;\nisangyaw ini ha ngatanan nga dapit:\n\u201cGintalwas han GINOO an Israel nga iya surugoon!\u201d"
                },
                "21": {
                    "verse_nr": "21",
                    "verse": "Han pagdad-a han GINOO han iya mga tawo hin paglatas han\nmapaso ngan mamara nga kamingawan,\nwaray hira mag-antos hin kauhaw.\nGinpaawas niya para ha ira in tubig tikang hin bato;\nginbuka niya an bato ngan inmawas an tubig."
                },
                "22": {
                    "verse_nr": "22",
                    "verse": "Nasiring an GINOO, \u201cWaray kamurayaw para hin mga makasasala.\u201d"
                }
            }
        },
        "49": {
            "chapter_nr": "49",
            "chapter": {
                "1": {
                    "verse_nr": "1",
                    "verse": "Pamati ha akon, higrayo nga kanasoran,\nkamo nga mga tawo nga harayo hin duro an gin-uokyan!\nGinpili ako han GINOO han waray pa ako katatawo,\nngan gintudlok ako nga magin iya surugoon."
                },
                "2": {
                    "verse_nr": "2",
                    "verse": "Ginhimo niya an akon mga pulong nga sugad hin espada kamatarom.\nGinpanalipdan ako niya pinaagi han iya kalugaringon nga kamot.\nGinhimo ako niya nga sugad hin pana nga matarom ngan andam paggamita."
                },
                "3": {
                    "verse_nr": "3",
                    "verse": "Nagsiring hiya ha akon, \u201cIsrael, ikaw an akon surugoon;\npagdadayawon ako hin mga tawo tungod ha imo.\u201d"
                },
                "4": {
                    "verse_nr": "4",
                    "verse": "Nagsiring ako, \u201cNagkabudlay ako, kundi hin kawaray pulos hini!\nGinggamit ko an akon kusog, kundi waray ko man nahimo nga bisan ano.\u201d\nKundi makakasarig ako han GINOO nga pananalipdan niya an akon mga katadongan;\npagbabaloson ako niya tungod han akon ginbubuhat."
                },
                "5": {
                    "verse_nr": "5",
                    "verse": "Gintudlok ako han GINOO han waray pa ako katatawo;\nginhimo ako niya nga iya surugoon ha pagpabalik han iya mga tawo,\nha pagpabalik han nagsasarang nga mga tawo han Israel.\nGinpasidunggan ako han GINOO;\namo hiya an surok han akon kusog."
                },
                "6": {
                    "verse_nr": "6",
                    "verse": "Nagsiring ha akon an GINOO,\n\u201cMay-ada ko darudako nga buruhaton para ha imo nga akon surugoon.\nDiri la nga ibabalik an kagamhanan han nanhisalin nga mga tawo han Israel,\nkundi hihimoon ko liwat ikaw nga kapawa ngadto han mga nasod\u2014\nbasi matalwas an bug-os nga kalibutan.\u201d"
                },
                "7": {
                    "verse_nr": "7",
                    "verse": "Nagsiring an baraan nga Dyos ngan manunubos han Israel\nngadto han tinamay kaupay,\nnga gindudumtan han mga nasod,\nngan surugoon hin mga punoan:\n\u201cHikikit-an han mga hadi nga binuhian ka na\nngan matindog hira hin pagtahod ha imo;\nhikikit-an liwat ini han mga prinsipe,\nngan mayukbo hira hin pagpasidungog ha imo.\u201d\nMahinanabo ini kay ginpili han GINOO an iya surugoon;\ngintuman han baraan nga Dyos an iya mga saad han Israel."
                },
                "8": {
                    "verse_nr": "8",
                    "verse": "Nagsiring an GINOO ngadto han iya mga tawo,\n\u201cKon umabot na an panahon hin pagtalwas ha iyo, maugop ako ha iyo\nnga babatonon ko an iyo mga pagtawag hin pakibulig.\nBabantayan ngan pananalipdan ko kamo,\nngan pinaagi ha iyo maghihimo ako hin ginsaaran han ngatanan nga mga tawo.\nPauokyon ko na liwat kamo\ndidto han iyo tuna nga yana usa nga kamingawan."
                },
                "9": {
                    "verse_nr": "9",
                    "verse": "Masiring ako ngadto han mga priso, \u2018Pagkagawas na kamo!\u2019\nngan ngadto hadton mga aada ha kasisidman,\n\u2018Pagkagawas na kamo ngadto ha kapaw-an!\u2019\nMasusugad hira hin mga karnero nga nananabsab dida han kapungtoran"
                },
                "10": {
                    "verse_nr": "10",
                    "verse": "diri na gud hira gugutomon o uuhawon.\nDiri makakadaot ha ira an adlaw o an kapaso han kamingawan,\nkay pagmamandoan hira hin usa nga nahigugma ha ira.\nPagdadad-on niya hira ngadto hin mga burabod hin tubig."
                },
                "11": {
                    "verse_nr": "11",
                    "verse": "\u201cMaghihimo ako hin hiluag nga dalan didto han kabukiran,\nngan mag-aandam ako hin dalan nga paglalaktan han akon mga tawo."
                },
                "12": {
                    "verse_nr": "12",
                    "verse": "Maabot an akon mga tawo tikang ha kahigrayoan,\ntikang ha amihanan ngan ha katundan,\nngan tikang ha Aswan didto ha timogan.\u201d"
                },
                "13": {
                    "verse_nr": "13",
                    "verse": "Pagkanta, kalangitan! Goliat tungod hin kalipay, tuna!\nPagkanta, kabukiran!\nPagliliawon han GINOO an iya mga tawo;\nkalolooyan niya an iya nag-aantos nga mga tawo."
                },
                "14": {
                    "verse_nr": "14",
                    "verse": "Kundi nagsiring an mga tawo han Jerusalem,\n\u201cGinsikway na kami han GINOO!\nHinngalimtan na kami niya.\u201d"
                },
                "15": {
                    "verse_nr": "15",
                    "verse": "Sanglit mabaton an GINOO,\n\u201cHinngangalimtan ba hin usa nga babaye an iya minasus-an,\nngan diri ba niya hihigugmaon an bata nga iya gin-anak?\nBisan hingalimtan hin usa nga iroy an iya anak,\ndiri ko gud kamo hingangalimtan."
                },
                "16": {
                    "verse_nr": "16",
                    "verse": "Jerusalem, diri ko gud ikaw hingangalimtan!\nIginsurat ko an imo ngaran dida han palad han akon mga kamot."
                },
                "17": {
                    "verse_nr": "17",
                    "verse": "\u201cMaabot na adton mga magtitindog hin utro ha imo,\nngan mabaya adton mga nagbungkag ha imo."
                },
                "18": {
                    "verse_nr": "18",
                    "verse": "Tan-aw bisan diin nga dapit ngan kitaa an nahinanabo!\nNagtititirok an imo mga tawo\u2014nauli na hira!\nSugad nga buhi gud ako nga Dyos,\nipaparayaw mo an imo mga tawo,\nsugad nga ipinaparayaw an iya mga alahas hin usa nga karaslon nga babaye."
                },
                "19": {
                    "verse_nr": "19",
                    "verse": "\u201cGinbungkag ngan ginbayaan an imo nasod\u2014\nkundi yana mahaligotay na ini hin duro\npara hadton magkakaabot hin pag-ukoy ha nasod!\nNgan mahihirayo hin duro tikang ha imo adton mga nagbungkag ha imo."
                },
                "20": {
                    "verse_nr": "20",
                    "verse": "May adlaw nga masiring ha imo an imo mga tawo nga natawo didto ha pagkabihag,\n\u2018Haligotay ini nga tuna\u2014\nkinahanglan namon in hiruhiluag nga dapit nga pag-uokyan!\u2019"
                },
                "21": {
                    "verse_nr": "21",
                    "verse": "Niyan masiring ka ha imo ngahaw,\n\u2018Hin-o an mga ginikanan\nhini ngatanan nga mga kabataan?\nNawara an akon mga anak ngan diri na ako mag-aanak.\nGinbihag ngan ginpaiwas ako\u2014\nhin-o an nagmangno hini nga mga anak?\nGinbayaan ako nga nag-uusaan\u2014\ndiin tikang ini nga mga anak?\u2019\u201d"
                },
                "22": {
                    "verse_nr": "22",
                    "verse": "Nagsiring an GINOO nga Dyos ngadto han iya mga tawo:\n\u201cMasinyas ako ngadto han mga nasod,\nngan pauulion nira an iyo mga anak."
                },
                "23": {
                    "verse_nr": "23",
                    "verse": "Masusugad hin mga amay niyo in kahadian;\nmasusugad hin mga iroy niyo in mga rayna.\nMayukbo hira ha iyo atubangan ngan magpapasidungog hira ha iyo;\nmagtatahod nga mapinaubsanon hira ha iyo.\nNiyan mahibabaro kamo nga ako amo an GINOO;\nwaray maaalohan han mga naghuhulat han akon tambulig.\u201d"
                },
                "24": {
                    "verse_nr": "24",
                    "verse": "Makakakuha ba kamo han gintikas hin usa nga sondalo?\nMakakatalwas ba kamo han mga priso hin usa nga mabangis nga tawo?"
                },
                "25": {
                    "verse_nr": "25",
                    "verse": "Nabaton an GINOO,\n\u201cAmo gud ito an mahinanabo.\nKukuhaon an mga priso han sondalo,\nngan aagawon an gintikas han mabangis nga tawo.\nPakikiawayan ko an bisan hin-o nga makikiaway ha iyo,\nngan tatalwason ko an iyo mga anak."
                },
                "26": {
                    "verse_nr": "26",
                    "verse": "Hihimoon ko nga magpaunay-unay hin pagpatay an mga nagtalumpigos ha iyo;\nmahuhubog hira hin panmatay ngan panmintas.\nNiyan mahibabaroan han ngatanan nga mga tawo nga ako amo an GINOO,\nnga nagtatalwas ngan nagtutubos ha iyo.\nMahibabaro hira nga ako amo an gamhanan nga Dyos han Israel.\u201d"
                }
            }
        },
        "50": {
            "chapter_nr": "50",
            "chapter": {
                "1": {
                    "verse_nr": "1",
                    "verse": "Nasiring an GINOO,\n\u201cNaghuhunahuna ba kamo nga ginpaiwas ko an akon mga tawo,\nsugad hin lalake nga nakigbulag han iya asawa?\nHain man an mga karig-onan han pagbulag?\nNaghuhunahuna ba kamo nga iginbaligya ko kamo ngadto ha pagkabihag\nsugad hin tawo nga nagbaligya han iya mga anak hin kaoripon?\nDiri, nahingadto kamo na pagkabihag tungod han iyo mga sala;\nginpaiwas kamo tungod han iyo mga pagtalapas."
                },
                "2": {
                    "verse_nr": "2",
                    "verse": "\u201cKay ano nga waray bumaton an akon mga tawo\nhan pagkadtoa ko hin pagtalwas ha ira?\nKay ano nga waray hira bumaton han akon pagtawag ha ira?\nWaray ko ba kusog hin pagtalwas ha ira?\nMakakahimo ako hin pagpahubas han dagat pinaagi hin usa la ka pagsugo,\nngan an mga salog hihimoon ko nga kamingawan,\nsanglit magkakamatay an kaisdaan dida hini tungod hin kakulang hin tubig."
                },
                "3": {
                    "verse_nr": "3",
                    "verse": "Makakapasirom ako han langit,\nsugad hin nagmasulob-on ini tungod han patay.\u201d"
                },
                "4": {
                    "verse_nr": "4",
                    "verse": "Gintutdoan ako han GINOO nga Dyos kon ano an akon igsisiring,\nbasi makahatag ako hin kusog hadton mga ginugul-an.\nKada aga gin-aaghat ako niya hin pamati han iya igtututdo ha akon."
                },
                "5": {
                    "verse_nr": "5",
                    "verse": "Gintagan ako han GINOO hin pagsabot,\nngan waray ako sumupil\no bumaya ha iya."
                },
                "6": {
                    "verse_nr": "6",
                    "verse": "Ginlubasan ko an akon taludtod ngadto hadton mga naghahampak ha akon,\ntinugotan ko hira hin pagtamay ha akon,\nhan pagrabot han akon bungot,\nngan pagtupra ha akon bayhon."
                },
                "7": {
                    "verse_nr": "7",
                    "verse": "Kundi diri makakadaot ha akon an ira mga pagtamay,\nkay ginbubuligan ako han GINOO nga Dyos.\nManiniguro ako nga mailob ko ini,\nmaaram ako nga diri ako kaalohan"
                },
                "8": {
                    "verse_nr": "8",
                    "verse": "kay hirani an Dyos ha akon,\nngan magpapamatuod hiya nga waray ko sala.\nMay-ada ba nagpapasipara hin pagsumbong kontra ha akon?\nPakadtoa kami ha hukmanan!\nIpadara ha iya an iya sumbong!"
                },
                "9": {
                    "verse_nr": "9",
                    "verse": "An GINOO nga Dyos ngahaw an nananalipod ha akon\u2014\nsanglit hin-o an makakagpamatuod nga salaan ako?\nMawawara an ngatanan nga nagsusumbong kontra ha akon;\nmapapara hira sugad hin dugnit nga gintangkob!"
                },
                "10": {
                    "verse_nr": "10",
                    "verse": "Kamo ngatanan nga nagtatahod han GINOO\nngan nagsusugot han mga pulong han iya surugoon,\nbangin masirom manggud an agian nga iyo ginlalaktan,\nkundi sarig kamo han GINOO, tapod kamo han iyo Dyos."
                },
                "11": {
                    "verse_nr": "11",
                    "verse": "Kamo ngatanan nga naglalarang hin pagbungkag han iba\npagbubungkagon liwat kamo pinaagi han iyo kalugaringon nga mga larang!\nAn GINOO ngahaw an magpapahinabo hini;\nmag-aantos kamo hin makalolooy nga kapalaran."
                }
            }
        },
        "51": {
            "chapter_nr": "51",
            "chapter": {
                "1": {
                    "verse_nr": "1",
                    "verse": "Nagsiring an GINOO,\n\u201cPamati ha akon, kamo nga\nnaruruyag nga matalwas,\nkamo nga nadangop ha akon hin pakibulig.\nPaghunahunaa niyo an bato diin kamo tinmikang,\nan bukid nga bato diin kamo gin-ukad."
                },
                "2": {
                    "verse_nr": "2",
                    "verse": "Paghunahunaa niyo hi Abraham nga iyo ginikanan,\nngan hi Sara nga nag-anak ha iyo.\nWaray anak hi Abraham han pagtawga ko ha iya,\nkundi ginbendisyonan ko hiya ngan gintagan ko hiya hin mga anak;\nginpadamo ko an iya mga tulin."
                },
                "3": {
                    "verse_nr": "3",
                    "verse": "\u201cKalolooyan ko an Jerusalem,\nan ngatanan nga nag-uokoy didto han mga naruba han syudad.\nBisan kon kamingawan na an iya tuna,\nhihimoon ko ini nga usa nga tanaman,\nsugad han tanaman nga akon gintanom didto ha Eden.\nMahiaagian didto an kalipay ngan pagrayhak,\nngan mga kanta hin pagdayaw ngan pagpasalamat ha akon."
                },
                "4": {
                    "verse_nr": "4",
                    "verse": "\u201cPamati ha akon, mga tawo ko,\npamatii an akon igyayakan;\nIhahatag ko an akon pagturon-an ngadto han mga nasod;\nmahatag ha ira hin kapawa an akon mga balaod."
                },
                "5": {
                    "verse_nr": "5",
                    "verse": "Maabot ako hin kadagmitan ngan tatalwason ko hira;\nhirani na an panahon han akon pagdarag-an.\nAko ngahaw an maghahadi han mga nasod.\nNaghuhulat han akon pag-abot an higrayo nga katunaan;\nnaghuhulat hira ha akon nga malaomon nga tatalwason ko hira."
                },
                "6": {
                    "verse_nr": "6",
                    "verse": "Hangad ngadto han kalangitan; tan-awa an tuna!\nMapapara an kalangitan sugad hin aso;\nmadudumog an tuna sugad hin daan nga panapton,\nngan magkakamatay an ngatanan nga mga tawo hini sugad hin kalangawan.\nKundi magpapadayon an katalwasan nga akon dadad-on;\nngan diri matatapos an akon pagdarag-an."
                },
                "7": {
                    "verse_nr": "7",
                    "verse": "\u201cPamati ha akon, kamo nga maaram han matadong,\nkamo nga kinmarawat hin kinasingkasing gud han akon pagturon-an.\nAyaw kamo kahadlok kon pagyuyubiton ngan pagtatamayon kamo han mga tawo"
                },
                "8": {
                    "verse_nr": "8",
                    "verse": "mapapara hira sugad hin gintangkob nga panapton!\nKundi magpapadayon an katalwasan nga akon dadad-on;\ndiri matatapos an akon pagdarag-an.\u201d"
                },
                "9": {
                    "verse_nr": "9",
                    "verse": "Pagmata, O GINOO, ngan buligi kami!\nGamita an imo gahom ngan talwasa kami;\ngamita ini sugad han imo ginbuhat han naglabay na nga mga panahon.\nIkaw an nagtirutigbas kan Rahab nga higante ha dagat."
                },
                "10": {
                    "verse_nr": "10",
                    "verse": "Ikaw liwat an nagpahubas han dagat,\nngan naghimo hin agian ha dagat,\nbasi makatabok adton imo pagtutubson nga mga tawo."
                },
                "11": {
                    "verse_nr": "11",
                    "verse": "Magkakaabot nga malipayon ngadto ha Jerusalem adton imo mga gintalwas,\nnga nagkakaranta ngan naggogogliat tungod hin kalipay.\nMagmamalipayon hira ha kadayonan,\nnga talwas na ha kadayonan tikang han kabidoan ug kasakitan."
                },
                "12": {
                    "verse_nr": "12",
                    "verse": "Nagsiring an GINOO,\n\u201cAko amo an nagliliaw ha iyo,\nKay ano nga nahahadlok kamo hin tawo nga may-ada kamatayon\nnga sugad la hiya hin banwa?"
                },
                "13": {
                    "verse_nr": "13",
                    "verse": "Hinngalimtan na ba niyo an GINOO nga naghimo ha iyo,\nnga nagbitad han kalangitan\nngan nagpahimutang han mga patukoranan han tuna?\nKay ano nga nag-uokoy kamo ha waray hunong nga pagkahadlok\nhan kasina hadton mga nagtatalumpigos ha iyo,\nhadton mga andam hin pagbungkag ha iyo?\nDiri na gud an ira kapungot makakadapat ha iyo!"
                },
                "14": {
                    "verse_nr": "14",
                    "verse": "Diri maiha bubuhian na adton mga priso;\nmag-uokoy hira hin hilawig nga kinabuhi,\nngan magkakamay-ada hira han ngatanan nga pagkaon nga ira kinahanglan."
                },
                "15": {
                    "verse_nr": "15",
                    "verse": "\u201cAko amo an GINOO nga iyo Dyos;\ninuukay ko an dagat\nngan pinapangurob ko an mga balod hini.\nAn akon ngaran amo an GINOO nga Labi Kamakagarahum!"
                },
                "16": {
                    "verse_nr": "16",
                    "verse": "Ginbitad ko an kalangitan\nngan ginpahimutang ko an mga patukoranan han tuna;\nnasiring ako ngadto ha Jerusalem, \u2018Akon kamo mga tawo!\niginhatag ko ha iyo an akon pagturon-an,\nngan pinanalipdan ko kamo pinaagi han akon kamot.\u2019\u201d"
                },
                "17": {
                    "verse_nr": "17",
                    "verse": "Pagmata na, Jerusalem!\nPagmata ngan bangon na!\nGin-inom mo na an kopa hin pagkastigo\nnga iginpainom ha imo han GINOO tungod han iya kasina;\ngintungkas mo ini ngan nakapariigdiig ini ha imo."
                },
                "18": {
                    "verse_nr": "18",
                    "verse": "Waray gud magmamando ha imo,\nwaray gud dida han imo mga tawo nga magtutugway ha imo."
                },
                "19": {
                    "verse_nr": "19",
                    "verse": "Nahulog ha imo in doble nga karat-an;\nginpuo an imo tuna pinaagi hin araway,\nngan ginggutom an imo mga tawo.\nWaray gud may pinmaid ha imo."
                },
                "20": {
                    "verse_nr": "20",
                    "verse": "Dida han kanto han tagsa nga kalsada\nnatutumba an imo mga tawo tungod hin kamaluya;\nsugad hira hin bugsok nga nadakop dida hin usa nga pukot hin parapanganop.\nInabat nira an kusog han kasina han Dyos."
                },
                "21": {
                    "verse_nr": "21",
                    "verse": "Kamo nga nag-aantos nga mga tawo han Jerusalem,\nkamo nga nagririigdiig nga daw sugad hin mga hubog"
                },
                "22": {
                    "verse_nr": "22",
                    "verse": "nananalipod ha iyo ngan nasiring an GINOO nga iyo Dyos,\n\u201cKinukuha ko an kopa\nnga iginhatag ko ha iyo tungod han akon kasina.\nDiri na gud niyo pag-iimnon\nan bino nga nakakapariigdiig ha iyo."
                },
                "23": {
                    "verse_nr": "23",
                    "verse": "Ihahatag ko ini ngadto hadton mga nagtalumpigos ha iyo,\nngadto hadton mga nagpahigda ha iyo ha kakalsadahan,\nngan nagtamaktamak ha iyo nga daw sugad la hin tapotapo kamo.\u201d"
                }
            }
        },
        "52": {
            "chapter_nr": "52",
            "chapter": {
                "1": {
                    "verse_nr": "1",
                    "verse": "Jerusalem, pagmakusog ngan paggamhanan na liwat!\nBaraan nga syudad han Dyos, isul-ot an maanyag mo nga bado.\nDiri na gud masulod han imo mga ganghaan an mga pagano"
                },
                "2": {
                    "verse_nr": "2",
                    "verse": "Pagtalinguha nga buhian ka na, Jerusalem!\nBangon tikang han tapotapo ngan lingkod dida han imo trono.\nTangtanga an mga kadena nga naggagapos ha iyo nga binihag nga mga tawo han Sion!"
                },
                "3": {
                    "verse_nr": "3",
                    "verse": "Nasiring an GINOO nga Dyos, ngadto han iya mga tawo, \u201cHan kahimo niyo nga mga oripon, waray kwarta nga iginbayad ha iyo; ha amo man nga pagkaagi, waray igbabayad hin paglukat ha iyo."
                },
                "4": {
                    "verse_nr": "4",
                    "verse": "Han pagkadto niyo hin pag-ukoy didto ha Ehipto sugad nga mga lumalangyaw, ginbuhat ini niyo ha iyo kalugaringon nga kaburot-on; lugaring gin-agaw kamo han Asiria pinaagi hin kusog ngan waray gud hini iginbayad para ha iyo."
                },
                "5": {
                    "verse_nr": "5",
                    "verse": "Ngan yana amo ngahaw an nahinabo didto ha Babilonia; mga bihag kamo ngan waray gud iginbayad hin paglukat ha iyo. Adton mga nagdumara ha iyo naghinambog ngan waray hunong an pagtamay ha akon."
                },
                "6": {
                    "verse_nr": "6",
                    "verse": "Maabot an panahon nga makilala kamo nga ako amo an Dyos ngan naghimangraw ako ha iyo.\u201d"
                },
                "7": {
                    "verse_nr": "7",
                    "verse": "Hin kamakaruruyag pagkit-on\nhin usa nga magsarangyaw nga naabot nga naglalatas han kabukiran,\nnga nagdadara hin maupay nga sumat,\nan sumat hin kalinaw!\nNagpapahibaro hiya hin pagdarag-an, ngan nasiring ngadto ha Sion,\n\u201cHadi an imo Dyos!\u201d"
                },
                "8": {
                    "verse_nr": "8",
                    "verse": "Naggogogliat adton mga nagbabantay han syudad,\nnag-uurosa hira hin paggoliat tungod hin kalipay.\nNakakakita hira ha ira kalugaringon nga mga mata\nhan pagbalik han GINOO ngadto ha Sion."
                },
                "9": {
                    "verse_nr": "9",
                    "verse": "Pagrayhak hin mga goliat nga malipayon,\nkamo nga mga ginruba didto ha Jerusalem!\nBabawion han GINOO an iya syudad ngan pagliliawon niya an iya mga tawo."
                },
                "10": {
                    "verse_nr": "10",
                    "verse": "Paggagamiton han GINOO an iya baraan nga gahom;\npagtatalwason niya an iya mga tawo,\nngan makita hini an bug-os nga kalibutan."
                },
                "11": {
                    "verse_nr": "11",
                    "verse": "Bayai gud niyo an Babilonia,\nkamo ngatanan nga nagdadara han mga garamiton han Templo.\nAyaw pagkamkam han igindidiri nga butang;\npagbaraan kamo ha iyo ngahaw ngan lakat kamo."
                },
                "12": {
                    "verse_nr": "12",
                    "verse": "Hini nga panahon diri kamo kinahanglan magdagmit hin pagbaya;\nwaray man niyo hunahuna hin pagkalagiw!\nPagmamandoan kamo han GINOO nga iyo Dyos,\nngan bisan diin nga dapit pananalipdan kamo niya."
                },
                "13": {
                    "verse_nr": "13",
                    "verse": "Nagsiring an GINOO,\n\u201cMagmamainuswagon an akon surugoon dida han iya buruhaton;\nngan pagpapasidunggan gud hiya."
                },
                "14": {
                    "verse_nr": "14",
                    "verse": "Nahadlok in damo nga mga tawo han pakakita nira ha iya;\nmaraot hin duro an iya hitsura nga haros diri na hiya tawo pagkit-on."
                },
                "15": {
                    "verse_nr": "15",
                    "verse": "Kundi yana mahipapausa ha iya in damo nga kanasoran,\nngan diri makakayakan in kahadian tungod han ira paghipausa.\nMakita ngan masasayod hira han butang nga waray pa gud nira hibaroi.\u201d"
                }
            }
        },
        "53": {
            "chapter_nr": "53",
            "chapter": {
                "1": {
                    "verse_nr": "1",
                    "verse": "Mabaton an mga tawo,\n\u201cHin-o man an matuo han amon yana iginsumat?\nKan kanay man ipakita an kamot han GINOO?"
                },
                "2": {
                    "verse_nr": "2",
                    "verse": "Kaburot-on adto han GINOO nga an iya surugoon\ntumubo sugad hin tanom nga ginmamot dida hin mamara nga tuna.\nWaray niya kaligdong o katahom nga makakaaghat ha aton hin pagtan-aw ha iya.\nWaray gud pagkatahom dida ha iya\nwaray gud ano man nga makakakabig ha aton ngada ha iya."
                },
                "3": {
                    "verse_nr": "3",
                    "verse": "Gintamay ngan ginsalikway ta hiya;\ngin-ilob niya an pag-antos ug kasakitan.\nWaray gud ngani natan-aw ha iya\u2014\nginpabay-an ta hiya ngan ginpakawaray ta la hiya."
                },
                "4": {
                    "verse_nr": "4",
                    "verse": "\u201cKundi gin-ilob niya an pag-antos nga aton unta arantoson,\nan kasakitan nga kita unta an magdadara.\nAn aton hunahuna nga an iya pag-antos usa nga kastigo nga iginpadara han Dyos."
                },
                "5": {
                    "verse_nr": "5",
                    "verse": "Kundi ginsamad hiya tungod han aton mga sala,\nginhampak hiya tungod han karat-an nga aton ginbuhat.\nNatambal kita pinaagi han kastigo nga iya gin-antos,\nnag-upay kita pinaagi han mga hampak nga iya kinarawat."
                },
                "6": {
                    "verse_nr": "6",
                    "verse": "Sugad kita ngatanan hin mga karnero nga nagkawawara,\nan kada usa ha aton napakadto han iya kalugaringon nga aragian.\nKundi kinarawat han GINOO an kastigo,\nan kastigo nga angay ha aton ngatanan."
                },
                "7": {
                    "verse_nr": "7",
                    "verse": "\u201cGinpakurian gud hiya, kundi gin-ilob la ini niya nga mapinaubsanon;\nwaray gud hiya magyakan.\nSugad hin nati nga karnero nga pag-iihawon na,\nsugad hin karnero nga pag-aarotan na,\nwaray gud hiya magyakan."
                },
                "8": {
                    "verse_nr": "8",
                    "verse": "Gindakop, ginhukman, ngan gindara hiya basi patayon,\nngan waray gud may nabaraka hiunong han iya dadangatan.\nGinpatay hiya tungod han mga sala han aton mga tawo."
                },
                "9": {
                    "verse_nr": "9",
                    "verse": "Iginbutang hiya didto hin usa nga lubnganan, tampo han mga magraot,\niginlubong hiya tampo han mga riko, bisan kon waray gud hiya magtalapas o waray gud magbuwa.\u201d"
                },
                "10": {
                    "verse_nr": "10",
                    "verse": "Nagsiring an GINOO, \u201cAkon kaburot-on adto nga mag-antos hiya;\nusa nga paghalad an iya kamatayon nga magdadara hin pasaylo.\nSanglit makita hiya han iya mga tulin;\nmag-uokoy hiya hin hilawig nga kinabuhi,\nngan pinaagi ha iya matutuman an akon kaburot-on."
                },
                "11": {
                    "verse_nr": "11",
                    "verse": "Katapos hin kinabuhi nga tugob hin pag-antos, magmamalipayon na liwat hiya;\nhibabaroan niya nga waray makawang an iya pag-antos.\nAn akon hinigugma nga surugoon nga akon nalilipayan,\namo an magdadara han kastigo para hin amo nga mga tawo,\nngan tungod ha iya akon hira pasasayloon."
                },
                "12": {
                    "verse_nr": "12",
                    "verse": "Sanglit tatagan ko hiya hin dapit nga dungganan,\nusa nga dapit nga tampo han dagko ngan gamhanan nga mga tawo.\nKinasingkasing an pagtubyan niya han iya kinabuhi,\nngan nakaangkit hiya han dinangatan han magraot nga mga tawo.\nAn iya pag-antos iginliwan han damo nga mga sala,\nngan nag-ampo hiya basi pasayloon unta hira.\u201d"
                }
            }
        },
        "54": {
            "chapter_nr": "54",
            "chapter": {
                "1": {
                    "verse_nr": "1",
                    "verse": "Jerusalem, sugad ka na la hin baw-as nga babaye,\nkundi yana makakahimo ka na hin pagkanta ngan paggoliat tungod hin kalipay.\nYana darudamo an imo mga anak kay hin babaye nga waray bayai han iya bana!"
                },
                "2": {
                    "verse_nr": "2",
                    "verse": "Padarudakoa an tulda nga imo inuokyan;\npahiruhilab-i an iya mga pisi ngan parig-ona an mga usok!"
                },
                "3": {
                    "verse_nr": "3",
                    "verse": "Ipauunhan an imo mga pag-ultan ha paluyoluyo;\nbabawion han imo mga tawo an tuna\nnga gin-uokyan yana han iba nga mga nasod.\nMaluluob hin mga tawo an mga syudad nga binayaan na yana."
                },
                "4": {
                    "verse_nr": "4",
                    "verse": "Ayaw kahadlok\u2014diri ka na pagpapakaalohan;\ndiri ka na maaawod.\nHingangalimtan mo an imo kamalingo sugad hin batan-on nga asawa;\nngan an imo makahurulop nga pag-usaan sugad hin balo nga babaye."
                },
                "5": {
                    "verse_nr": "5",
                    "verse": "Masusugad hin imo bana an imo Magturuha\u2014\nan GINOO nga Labi Kamakagarahum amo an iya ngaran!\nTutubson ka han baraan nga Dyos han Israel\u2014\namo hiya an punoan han bug-os nga kalibutan."
                },
                "6": {
                    "verse_nr": "6",
                    "verse": "Israel, sugad ka hin batan-on nga asawa nga binayaan han iya bana ngan tugob ka hin kabidoan.\nKundi karuyag han GINOO nga bumalik ka ngadto ha iya ngan masiring hiya"
                },
                "7": {
                    "verse_nr": "7",
                    "verse": "\u201cBinayaan ko ikaw hin usa la kadali;\nkukuhaon ko ikaw pinaagi hin dako nga paghigugma."
                },
                "8": {
                    "verse_nr": "8",
                    "verse": "Tinmalikod ako nga nasisina hin madaliay la;\nkundi hihigugmaon ko na ikaw ha kadayonan.\u201d\nAmo ini an siring han GINOO nga magtutubos ha imo."
                },
                "9": {
                    "verse_nr": "9",
                    "verse": "\u201cDida han panahon ni Noe nagsaad ako\nnga diri ko na gud paglulunopan an tuna.\nYana nagsasaad ako nga diri na ako masisina ha imo;\ndiri ako magsasaway o magkakastigo ha imo."
                },
                "10": {
                    "verse_nr": "10",
                    "verse": "Marurumpag pa an kabukiran ngan kapungtoran,\nkundi diri gud matatapos an akon paghigugma ha imo;\npagtutumanon ko ha kadayonan an akon saad hin kalinaw.\u201d\nAmo ini an siring han GINOO nga nahigugma ha imo."
                },
                "11": {
                    "verse_nr": "11",
                    "verse": "Nagsiring an GINOO,\n\u201cO Jerusalem, ikaw nga nag-aantos ngan makalolooy nga syudad,\nnga waray gud nagliliaw ha imo,\npagtitindogon ko hin utro an imo mga patukoranan dida hin mahal nga mga bato."
                },
                "12": {
                    "verse_nr": "12",
                    "verse": "Mga rubi an ibubutang ko ha imo mga lantawan,\nha imo mga ganghaan an mga bato nga mag-inggat nga nasilaw sugad hin kalayo,\nngan mga alahas an pader nga palibot ha imo."
                },
                "13": {
                    "verse_nr": "13",
                    "verse": "\u201cAko ngahaw an magtututdo han imo mga tawo,\nngan maghahatag ha ira hin kauswagan ngan kalinaw."
                },
                "14": {
                    "verse_nr": "14",
                    "verse": "Magpapakusog ha imo an katadongan ngan an pagkamatadong.\nMahigagawas ka na han pagtalumpigos ngan pagkahadlok."
                },
                "15": {
                    "verse_nr": "15",
                    "verse": "Kon may-ada sumulong ha imo,\nginbubuhat niya ini kontra han akon kaburot-on;\nmapupukan an bisan hin-o nga makiaway ha imo!"
                },
                "16": {
                    "verse_nr": "16",
                    "verse": "\u201cGintuha ko an platero\nnga naghaharing hin kalayo ngan nagpipilpig hin mga hinganiban.\nGintuha ko liwat an sondalo\nnga nagamit han mga hinganiban hin pagpatay."
                },
                "17": {
                    "verse_nr": "17",
                    "verse": "Kundi waray hinganiban nga makakadaot ha imo; makakabaton ka han ngatanan nga nagsusumbong ha imo,\nPananalipdan ko an akon mga surugoon,\nngan ihahatag ko ha ira an pagdarag-an.\u201d\nAn GINOO an nagyakan."
                }
            }
        },
        "55": {
            "chapter_nr": "55",
            "chapter": {
                "1": {
                    "verse_nr": "1",
                    "verse": "Nagsiring an GINOO,\n\u201cKadi, kamo ngatanan nga inuuhaw\u2014\naadi in tubig!\nKadi, kamo nga mga waray kwarta\u2014\npalit kamo ngan kaon!\nKadi, palit kamo hin bino ug gatas\u2014\ndiri ini pababaydan ha iyo!"
                },
                "2": {
                    "verse_nr": "2",
                    "verse": "Kay ano nga ginagasto niyo in kwarta dida hin diri nakakabusog?\nKay ano nga ginagasto niyo an iyo mga suhol ngan ginugutom la kamo gihapon?\nPamati kamo ha akon ngan buhata niyo an akon igsisiring,\nngan magpapahimulos kamo han gimamaupayi nga pagkaon."
                },
                "3": {
                    "verse_nr": "3",
                    "verse": "\u201cPamati yana, mga tawo ko, ngan daop kamo ha akon;\ndaop ha akon ngan mabubuhi kamo!\nHihimoon ko ha iyo in dayon nga ginsabotan,\nngan ihahatag ko ha iyo an mga kaupayan nga akon iginsaad kan David."
                },
                "4": {
                    "verse_nr": "4",
                    "verse": "Ginhimo ko hiya nga pangulo ngan gilalabawi nga kapitan hin mga nasod,\nngan pinaagi ha iya iginpakita ko ha ira an akon gahom."
                },
                "5": {
                    "verse_nr": "5",
                    "verse": "Yana tatawagon niyo in langyaw nga mga nasod;\nha usa ka panahon waray hira kumilala ha iyo,\nkundi yana madalagan hira hin pagtapo ha iyo!\nAko nga GINOO nga iyo Dyos, an baraan nga Dyos han Israel,\namo an magtatalinguha nga mahinabo ini ngatanan;\npagpapasidunggan ngan paghihimayaon ko kamo.\u201d"
                },
                "6": {
                    "verse_nr": "6",
                    "verse": "Balik kamo ngadto han GINOO ngan pag-ampo kamo ha iya yana nga hirani hiya."
                },
                "7": {
                    "verse_nr": "7",
                    "verse": "Sidnga an mga magraot nga bayaan nira an ira maraot nga pagkinabuhi,\nngan balhinon na nira an ira maraot nga panhunahuna.\nPabalika hira ngadto han GINOO nga aton Dyos;\nmalolooyon hiya ngan madagmit magpasaylo."
                },
                "8": {
                    "verse_nr": "8",
                    "verse": "Nasiring an GINOO, \u201cDiri sugad han iyo panhunahuna an akon panhunahuna,\nngan lain han iyo mga paagi an akon mga paagi."
                },
                "9": {
                    "verse_nr": "9",
                    "verse": "Sugad nga hitaas an kalangitan ha igbaw han tuna,\nhitaas man han iyo mga paagi ngan panhunahuna an akon mga paagi ngan panhunahuna."
                },
                "10": {
                    "verse_nr": "10",
                    "verse": "\u201cSugad an akon pulong han esno ug han uran,\nnga nahuhulog tikang ha langit hin pagtubig han tuna.\nPinapatubo hini an mga tanom\nnga nahatag hin binhe para han parauma, hin pagtanom ngan hin pagkaon para han mga tawo."
                },
                "11": {
                    "verse_nr": "11",
                    "verse": "Sanglit amo man an pulong nga akon ginyayakan\u2014\nmagtutuman manta han akon ipinapagbuhat;\npagbubuhaton gud hini an ngatanan nga diri gud mapapakyas."
                },
                "12": {
                    "verse_nr": "12",
                    "verse": "\u201cBabayaan niyo nga malipayon kamo an Babilonia;\ndadad-on kamo nga malinawon ha paggawas niyo han syudad.\nMagkakaranta an kabukiran ngan kapungtoran,\nngan maggogoliat an kakahoyan tungod hin kalipay!"
                },
                "13": {
                    "verse_nr": "13",
                    "verse": "Maturok in mga kahoy nga sipres dida han tinutudkan yana hin mga sapinit;\nmatubo in mga kahoy nga mirtol nga liwan han katungkan.\nUsa nga tigaman ini nga diri magpapapas,\nusa nga hinumdoman han ginbuhat ko, an GINOO.\u201d"
                }
            }
        },
        "56": {
            "chapter_nr": "56",
            "chapter": {
                "1": {
                    "verse_nr": "1",
                    "verse": "Nagsiring an GINOO ngadto han iya katawhan, \u201cBuhata niyo an igo ngan matadong kay diri maiha tatalwason ko kamo."
                },
                "2": {
                    "verse_nr": "2",
                    "verse": "Pagpapakaupayon ko adton mga dayuday naglilihe han Adlaw nga Iparahuway, ngan adton diri nagpapasipara hini nga Adlaw. Pagpapakaupayon ko adton mga diri nagbubuhat hin bisan ano nga maraot.\u201d"
                },
                "3": {
                    "verse_nr": "3",
                    "verse": "Kinahanglan diri sumiring in lumalangyaw nga tinmampo na han mga tawo han Dyos, \u201cDiri matugot ha akon an GINOO hin pagsingba tampo han iya mga tawo.\u201d\nKinahanglan diri maghunahuna in tawo nga yunuko, nga tungod nga diri na hiya makakaanak, diri na gud hiya kausa han mga tawo han Dyos."
                },
                "4": {
                    "verse_nr": "4",
                    "verse": "Nasiring an GINOO ngadto han sugad hini nga tawo, \u201cKon pagpasidunggan mo ako pinaagi hin pagtuman han Adlaw nga Iparahuway, ngan kon pagbuhaton mo an nakakalipay ha akon, ngan pagtumanon mo hin kinasingkasing an akon ginsaaran"
                },
                "5": {
                    "verse_nr": "5",
                    "verse": "niyan diri hingangalimtan dayon an imo ngaran didto han akon Templo ngan dida han akon mga tawo kay hin nagkamay-ada ka la mga anak nga kalalaken-an ug kababayen-an. Diri ka gud hingangalimtan.\u201d"
                },
                "6": {
                    "verse_nr": "6",
                    "verse": "Ngan nagsiring an GINOO ngadto hadton mga lumalangyaw nga kausa na han iya mga tawo, nga nahigugma ngan nag-aalagad ha iya, nga nagtutuman han Adlaw nga Iparahuway, ngan nagtutuman hin kinasingkasing han iya ginsaaran"
                },
                "7": {
                    "verse_nr": "7",
                    "verse": "\u201cPagdadad-on ko kamo ngadto han Sion nga akon baraan nga pungtod, paglilipayon ko kamo didto han akon balay hin pag-ampo, ngan kakarawaton ko an mga halad nga tinubod nga iyo iginhahalad dida han akon altar. Tatawgon an akon Templo nga usa nga balay hin pag-ampo para han mga tawo han ngatanan nga mga nasod.\u201d"
                },
                "8": {
                    "verse_nr": "8",
                    "verse": "Nagsaad an GINOO nga Dyos, nga nagpauli han iya mga tawo nga Israel tikang ha pagkabihag, nga dadad-on pa niya an iba nga mga tawo hin pagtampo ha ira."
                },
                "9": {
                    "verse_nr": "9",
                    "verse": "Ginpakanhi han GINOO an langyaw nga mga nasod sugad hin magpintas nga kamanampan ngan ginpanlam-oy an iya mga tawo."
                },
                "10": {
                    "verse_nr": "10",
                    "verse": "Nasiring hiya, \u201cMga buta an ngatanan nga mga pangulo nga angay unta magpahimatngon han akon mga tawo! Waray gud nira hinbabaroan nga bisan ano. Sugad la hira hin kaayaman nga parabantay nga diri nag-uusig\u2014nalukot la ini ngan nag-iinop. Karuyag la nira an pagkinaturog!"
                },
                "11": {
                    "verse_nr": "11",
                    "verse": "Sugad hira hin lamot nga kaayaman nga diri gud nabubusog. Waray gud sarabotan ini nga mga pangulo. Nagpapabuot la han iya karuyag an tagsa ha ira, ngan nangingita han iya la kalugaringon nga kaupayan."
                },
                "12": {
                    "verse_nr": "12",
                    "verse": "Nasiring man ini nga mga parahubog, \u2018Tana, kuha kita hin bino ngan pagpatakas kita hin pag-inom! Himoon ta nga an buwas masugad hito yana ngan bangin mamauruupay pa!\u2019\u201d"
                }
            }
        },
        "57": {
            "chapter_nr": "57",
            "chapter": {
                "1": {
                    "verse_nr": "1",
                    "verse": "Kon napatay in maupay nga mga tawo, waray usa nga nababaraka o waray nanginginano ha iya. Kundi kon napatay in nga mag-upay nga mga tawo, waray karat-an nga nakakadaot ha ira."
                },
                "2": {
                    "verse_nr": "2",
                    "verse": "May kamurayaw ngan pagpahuway ha kamatayon adton mga mag-upay an kinabuhi."
                },
                "3": {
                    "verse_nr": "3",
                    "verse": "Daop ngadi basi paghukman kamo nga mga makasasala! Sugad la kamo han mga diwatahan, mga manlilibog, ngan mga babaye nga magraot in dungog."
                },
                "4": {
                    "verse_nr": "4",
                    "verse": "Hin-o an iyo gin-iintrimisan? Hin-o an ginyuyubitan niyo nga mga buwaon?"
                },
                "5": {
                    "verse_nr": "5",
                    "verse": "Ginsisingba niyo an kadiyosan han pagkahimungaan pinaagi han iyo pakighilawas ha sirong han iyo baraan nga mga kahoy. Iginhahalad niyo an iyo mga anak sugad nga mga halad nga tinubod didto han batoon nga mga lungib nga hirani hin hinubsan nga mga sapa."
                },
                "6": {
                    "verse_nr": "6",
                    "verse": "Kinukuha niyo didto in maghamis nga mga bato ngan ginsisingba niyo ini sugad nga kadiyosan. Gin-iipisan niyo hin bino nga iyo mga halad ngan iyo gindadara in mga halad nga pagkaon. Naghuhunahuna ba kamo nga nalilipay ako hini ngatanan?"
                },
                "7": {
                    "verse_nr": "7",
                    "verse": "Napakadto kamo han higtaas nga mga bukid pagtubod hin mga halad ngan hin pakighilawas."
                },
                "8": {
                    "verse_nr": "8",
                    "verse": "Ginbubutang niyo an iyo maglaw-ay nga mga diyosdiyos ha sakob, hirani han iyo mga porta. Ginsasalikway ako niyo; naghuhubo kamo ngan napakadto kamo han iyo dagko nga mga higdaan upod an iyo mga hinigugma nga iyo binabaydan basi la makigdirig ha iyo. Ngan didto pinapatakasan niyo an iyo kaipahon."
                },
                "9": {
                    "verse_nr": "9",
                    "verse": "Nagbubutang kamo han iyo mga pahamot ngan mga iharaplas ngan napakadto kamo hin pagsingba han diyos nga hi Molec. Nagpapadara kamo hin mga sinugo ngadto ha kahigrayoan, bisan pa ngadto ha kalibutan han mga patay hin pamiling la hin kadiyosan nga pagsisingbahon."
                },
                "10": {
                    "verse_nr": "10",
                    "verse": "Nagguguol kamo pagpinamiling hin iba nga kadiyosan, kundi diri gud kamo naundang. Naghuhunahuna kamo nga nahatag ha iyo hin kusog an iyo maglaw-ay nga mga diyosdiyos, sanglit diri gud kamo nanluluya."
                },
                "11": {
                    "verse_nr": "11",
                    "verse": "Nasiring an GINOO, \u201cHin-o ini nga kadiyosan nga nakakapahadlok ha iyo, sanglit nagbibinuwa kamo ha akon, ngan nangangalimot na kamo ha akon? Inmukoy ba kamo hin pagpasidungog ha akon tungod nga nagmingaw man ako hin maiha?"
                },
                "12": {
                    "verse_nr": "12",
                    "verse": "Naghuhunahuna kamo nga matadong an iyo binubuhat, kundi ipapadayag ko an iyo mga ginawian, ngan diri gud makakabulig ha iyo an iyo mga diyosdiyos."
                },
                "13": {
                    "verse_nr": "13",
                    "verse": "Kon tumawag kamo hin pakibulig, asay an iyo mga diyosdiyos an papagtalwasa ha iyo. Igpapalid ini hin usa la ka paghuyop hin hangin! Kundi mag-uokoy didto han tuna adton mga nasarig ha akon ngan pagsisingbahon ako nira didto han akon Templo.\u201d"
                },
                "14": {
                    "verse_nr": "14",
                    "verse": "Nasiring an GINOO, \u201cPabalika ha akon an akon mga tawo. Kuhaa an ngatanan nga nakakaulang ha ira aragian! Himoa an dalan ngan andama ini!"
                },
                "15": {
                    "verse_nr": "15",
                    "verse": "\u201cAko amo an gilalabawi ngan baraan nga Dyos, nga buhi ha kadayonan. Nag-uokoy ako didto hin hitaas ngan baraan nga dapit, kundi nag-uokoy liwat ako upod hin mga tawo nga mapinaubsanon ngan mabinasolon, basi makapahiuli ako han ira pagtapod ug paglaom."
                },
                "16": {
                    "verse_nr": "16",
                    "verse": "Gintagan ko hin kinabuhi an akon mga tawo, ngan diri ako magpapadayon hin pagsumbong ha ira o hin pagkasina ha ira ha kadayonan."
                },
                "17": {
                    "verse_nr": "17",
                    "verse": "Nasina ako ha ira tungod han ira sala ug kahalot, sanglit ginkastigo ngan ginpabay-an ko hira. Kundi magtig-a gud an ira ulo ngan nagpadayon gudla hira han ira kalugaringon nga paagi."
                },
                "18": {
                    "verse_nr": "18",
                    "verse": "\u201cHinkit-an ko an ira panggawi; kundi pagtatambalon ko hira. Pagmamandoan ngan bubuligan ko hira, ngan pagliliawon ko adton mga mabidoon."
                },
                "19": {
                    "verse_nr": "19",
                    "verse": "Ihinahatag ko in kalinaw ngadto han ngatanan, han mga higrani ngan han mga higrayo! Pagtatambalon ko an akon mga tawo."
                },
                "20": {
                    "verse_nr": "20",
                    "verse": "Kundi sugad an magraot nga mga tawo hin mabalod nga dagat kanay mga balod sunodsunod an pag-abot, nga nagdadara hin sighot ug lapok."
                },
                "21": {
                    "verse_nr": "21",
                    "verse": "Waray gud kamurayaw para han mga makasasala,\u201d nasiring an GINOO."
                }
            }
        },
        "58": {
            "chapter_nr": "58",
            "chapter": {
                "1": {
                    "verse_nr": "1",
                    "verse": "Nagsiring an GINOO, \u201cGoliat hin dako tubtob han imo mahimo! Sumati an akon katawhan nga Israel hiunong han ira mga sala!"
                },
                "2": {
                    "verse_nr": "2",
                    "verse": "Ginsisingba ako nira adlaw-adlaw. Nagsiring hira nga nagtitinguha hira hin paghibaro han akon mga paagi ngan pagsugot han akon mga balaod. Nasiring hira nga karuyag nira nga tagan ko hira hin matadong nga mga balaod, ngan nalilipay hira hin pagsingba ha akon.\u201d"
                },
                "3": {
                    "verse_nr": "3",
                    "verse": "Napakiana an mga tawo, \u201cKay ano nga magpupuasa kami kon diri man ini hinkikit-an han GINOO? Kay ano nga mag-aantos kami hin diri pagkaon kon diri man hiya nanginginano ha amon?\u201d\nNasiring ha ira an GINOO, \u201cAn kamatuoran amo ini: nga dida ha iyo pagpuasa, asay la niyo ginbibiling an iyo la kalugaringon nga mga kaupayan ngan ginpapakurian niyo an mga nagkakabudlay para ha iyo."
                },
                "4": {
                    "verse_nr": "4",
                    "verse": "Nahimo la an iyo pagpuasa nga higayon hin pagkabirubingkil, hin pakig-away, kon mahimo pa ngani, hin paggamit han iyo kamauo. Naghuhunahuna ba kamo nga ini nga paagi hin pagpuasa makakaaghat ha akon hin pagpamati han iyo mga pag-ampo?"
                },
                "5": {
                    "verse_nr": "5",
                    "verse": "Kon nagpupuasa kamo, ginpapaantos niyo an iyo kalugaringon; natamod kamo sugad hin dahon hin banwa, ngan nagbibitad kamo hin dugnit nga sako ngan ginpapasarangan niyo hin mga agbon ngan iyo ini hinihigdaan. Amo ba ito an iyo tinatawag nga pagpuasa? Naghuhunahuna ba kamo nga malilipay ako hini?"
                },
                "6": {
                    "verse_nr": "6",
                    "verse": "\u201cAmo ini an paagi hin pagpuasa nga akon karuyag: Tangtanga niyo an mga kadena hin pagtalumpigos ngan an yugo hin diri pagkamatadong, ngan buhii an mga gintatalumpigos."
                },
                "7": {
                    "verse_nr": "7",
                    "verse": "Bahini han iyo pagkaon an mga ginugutom ngan pasak-a ha iyo mga balay an mga pobre nga waray mga urokyan. Tagi hin panapton adton waray iginbabado, ngan ayaw pagbaribad hin pagbulig han iyo kalugaringon nga kauropdan."
                },
                "8": {
                    "verse_nr": "8",
                    "verse": "\u201cNiyan masirak ha iyo an akon maupay nga kaburot-on sugad han nasirang nga adlaw, ngan mag-uupay dayon an iyo mga samad. Dayuday maupod ako ha iyo hin pagtalwas ha iyo; pananalipdan ko kamo ha bisan diin nga dapit."
                },
                "9": {
                    "verse_nr": "9",
                    "verse": "Kon mag-ampo kamo, pamamatian ko kamo. Mabaton ako kon tumawag kamo ha akon.\n\u201cKon undangon niyo an pagtalumpigos, an tagsa nga gawi hin pagtamay, ngan an tagsa nga maraot nga pulong"
                },
                "10": {
                    "verse_nr": "10",
                    "verse": "kon tagan niyo hin pagkaon an mga ginugutom ngan pagbusgon niyo adton mga nagkikinahanglan, niyan mahihimo nga kapawa han naudtohan nga adlaw an kasisidman nga nagpapalibot ha iyo."
                },
                "11": {
                    "verse_nr": "11",
                    "verse": "Ngan dayuday ko kamo pagmamandoan ngan pagbubusgon han mag-upay nga mga butang. Pakukusgon ngan pagpapakaupayon ko kamo. Masusugad kamo hin tanaman nga may-ada tubig, sugad hin burabod nga diri hinuhubsan."
                },
                "12": {
                    "verse_nr": "12",
                    "verse": "Pagtitindogon hin utro han iyo mga tawo an maiha na nga nagkaruruba, ngan pagtitindogon liwat ini hira dida han daan nga mga patukoranan. Mahibabantog kamo nga mga tawo nga nag-ayad han mga pader, nga nagpahiuli han nagkaruruba nga kabablayan.\u201d"
                },
                "13": {
                    "verse_nr": "13",
                    "verse": "Nagsiring an GINOO, \u201cKon paglihi-an niyo an Adlaw nga Iparahuway, ngan diri niyo pagbuhaton an iyo la kalugaringon nga mga kaupayan dida hito nga adlaw; kon iyo pagmahalon an akon baraan nga adlaw ngan pagpasidunggan ini pinaagi hin diri paglakat, pagtrabaho, o paghimangraw hin waray la pulos dida hito nga adlaw"
                },
                "14": {
                    "verse_nr": "14",
                    "verse": "niyan hiaagian niyo an kalipay nga natikang han pag-alagad ha akon. Pagpapasidunggan ko kamo ha bug-os nga kalibutan, ngan pagpapahimulosan niyo an tuna nga akon iginhatag kan Jacob nga iyo ginikanan. Ako nga GINOO an nagyakan.\u201d"
                }
            }
        },
        "59": {
            "chapter_nr": "59",
            "chapter": {
                "1": {
                    "verse_nr": "1",
                    "verse": "Ayaw kamo paghunahuna nga maluya hin duro an GINOO hin pagtalwas ha iyo, o bungol hin duro hin pagpamati han iyo pagtawag hin pakibulig!"
                },
                "2": {
                    "verse_nr": "2",
                    "verse": "Tungod ini han iyo mga sala nga diri hiya nabati ha iyo. An iyo mga sala amo an nakapabulag ha iyo tikang han Dyos kon nagtitinguha kamo hin pagsingba ha iya."
                },
                "3": {
                    "verse_nr": "3",
                    "verse": "Mga salaan kamo hin pagbinuwa, panlupig, ngan pagpatay."
                },
                "4": {
                    "verse_nr": "4",
                    "verse": "Napakadto kamo ha hukmanan kundi diri kamo nadapig han katadongan. Natapod kamo hin mga buwa basi la kamo makadaog han iyo kaso. Gintutuman niyo an iyo mga larang hin pagdaot han iba."
                },
                "5": {
                    "verse_nr": "5",
                    "verse": "An magraot nga mga larang nga iyo ginhihimo makamaratay pa ini kay han mga bunay hin malara nga halas. Buonga in usa nga bunay ngan magawas dayon in usa nga halas! Kundi diri makakaupay ha iyo an iyo magraot nga mga larang\u2014sugad la ini hin waray gamit nga dugnit nga hinimo tikang hin mga lawalawa!"
                },
                "6": {
                    "verse_nr": "6",
                    "verse": "An magraot nga mga larang nga iyo ginhihimo makamaratay pa ini kay han mga bunay hin malara nga halas. Buonga in usa nga bunay ngan magawas dayon in usa nga halas! Kundi diri makakaupay ha iyo an iyo magraot nga mga larang\u2014sugad la ini hin waray gamit nga dugnit nga hinimo tikang hin mga lawalawa!"
                },
                "7": {
                    "verse_nr": "7",
                    "verse": "Dayuday la kamo naglalarang hin maraot ngan diri ngani kamo nakakahulat hin pagbuhat hini. Diri gud kamo nag-aalang hin pagpatay hin tawo nga waray sala. Ibinibilin niyo in kabungkagan ngan kapirdehan ha bisan diin nga dapit nga iyo kinakadtoan"
                },
                "8": {
                    "verse_nr": "8",
                    "verse": "ngan waray gud tawo nga himyang an kamutangan kon aada kamo. Diri matadong an ngatanan nga binubuhat niyo. Naglalakat kamo dida hin baliko nga agian ngan waray gud tawo nga naglalakat hito nga agian nga magagawas hin kataragman."
                },
                "9": {
                    "verse_nr": "9",
                    "verse": "Nasiring an mga tawo, \u201cMaaram na kami yana kon kay ano nga diri kami tinatalwas han Dyos tikang hadton mga nagtatalumpigos ha amon. Naglalaom kami hin kapawaan nga amon paglalaktan, kundi asay la lugod an kasisidman"
                },
                "10": {
                    "verse_nr": "10",
                    "verse": "ngan nangangapkap kami sugad hin mga buta. Nahipapakdol kami bisan kon udto nga daw sugad hin gab-i na ini, nga daw sugad hin aadto kami han masirom nga kalibutan han mga patay."
                },
                "11": {
                    "verse_nr": "11",
                    "verse": "Nahahadlok ngan kinukurian kami. Naghihiningyapan kami han Dyos nga talwason kami niya tikang han pagtalumpigos ug kasaypanan, kundi waray gud nahinanabo ha amon."
                },
                "12": {
                    "verse_nr": "12",
                    "verse": "\u201cGINOO, damo gud an amon mga pagtalapas kontra ha imo. An amon ngahaw mga sala an nagsusumbong ha amon. Maaram gud kami hini ngatanan."
                },
                "13": {
                    "verse_nr": "13",
                    "verse": "Sinmupil kami ha imo, iginsalikway ka namon, ngan dinmiri kami hin pagsunod ha imo. Gintalumpigos namon in iba nga mga tawo ngan binmaya kami ha imo. Buwaon an amon mga panhunahuna ngan mga buwa an amon mga pulong."
                },
                "14": {
                    "verse_nr": "14",
                    "verse": "Ginsalikway namon an katadongan ngan hinmirayo ha amon an matadong. Napupukan an kamatuoran didto han mga plasa, ngan diri ngani nakakasulod an pagkatangkod."
                },
                "15": {
                    "verse_nr": "15",
                    "verse": "Kulang na an pagkatangkod, sanglit adton naundang hin pagbuhat hin maraot amo lugod an gintatalumpigos.\u201d\nHinkit-an ini han GINOO ngan nabido hiya tungod kay waray na an pagkamatadong."
                },
                "16": {
                    "verse_nr": "16",
                    "verse": "Nahipausa hiya nga waray gud nabulig han mga gintatalumpigos. Sanglit gagamiton niya an iya kalugaringon nga gahom hin pagtalwas ha ira ngan hin paghatag ha ira han pagdarag-an."
                },
                "17": {
                    "verse_nr": "17",
                    "verse": "Igsusul-ot niya an pagkamatadong sugad hin bado nga hinganiban ngan an nagtatalwas nga gahom sugad hin helmet. Igbabado niya an makusog nga tinguha hin pagtadong han mga butang, ngan hin pagkastigo ngan pagbulos han mga sayop nga gin-aantos han mga tawo."
                },
                "18": {
                    "verse_nr": "18",
                    "verse": "Kakastigohon niya an iya mga kaaway sumala han ira nabuhat, bisan pa adton mga nag-uokoy didto han higrayo nga katunaan."
                },
                "19": {
                    "verse_nr": "19",
                    "verse": "Mahahadlok ha iya ngan han iya dako nga gahom an ngatanan tikang ha sinirangan ngadto ha katundan. Maabot hiya sugad hin nabuklos nga salog, sugad hin makusog nga hangin."
                },
                "20": {
                    "verse_nr": "20",
                    "verse": "Nagsiring an GINOO ngadto han iya mga tawo, \u201cMaabot ako ngadto ha Jerusalem hin pagpanalipod ngan pagtalwas ha iyo ngatanan nga nabaya han iyo mga sala."
                },
                "21": {
                    "verse_nr": "21",
                    "verse": "Ngan maghihimo ako hin ginsaaran ha iyo: Iginhatag ko ha iyo an akon gahom ngan an akon mga pagturon-an nga basi maiyo ha kadayonan, ngan tikang yana magsusugot kamo ha akon ngan magtututdo kamo han iyo mga anak ngan han iyo mga tulin hin pagsugot ha akon ha ngatanan nga panahon nga tiarabot.\u201d"
                }
            }
        },
        "60": {
            "chapter_nr": "60",
            "chapter": {
                "1": {
                    "verse_nr": "1",
                    "verse": "Bangon, Jerusalem, ngan sirang sugad han adlaw;\nNasilaw ngada ha imo an himaya han GINOO!"
                },
                "2": {
                    "verse_nr": "2",
                    "verse": "Matatahoban hin kasisidman an iba nga mga nasod,\nKundi masilaw ngada ha imo an kapawa han GINOO;\nMaupod ha imo an kalamrag han iya himaya!"
                },
                "3": {
                    "verse_nr": "3",
                    "verse": "Makakabig an kanasoran ngadto han imo kapawa,\nNgan an kahadian ngadto han pagpunias han imo bag-o nga adlaw!"
                },
                "4": {
                    "verse_nr": "4",
                    "verse": "Siplat ha bisan diin nga dapit ngan kitaa an nahinanabo:\nNagtititirok an imo mga tawo hin pag-uli!\nMagkakaabot an imo mga anak nga kalalaken-an tikang ha kahigrayoan;\nKukugoson an imo mga anak nga kababayen-an sugad hin kabataan."
                },
                "5": {
                    "verse_nr": "5",
                    "verse": "Hikikit-an mo ini ngan matutugob ka hin kalipay;\nMangungurog ka tungod hin karayhak.\nPagdadad-on an manggad han mga nasod ngada ha imo;\nMagkakaabot an ira mga bahandi tikang ha tabok han dagat."
                },
                "6": {
                    "verse_nr": "6",
                    "verse": "Magkakaabot in damo nga mga kamelyo tikang ha Madian ug Efa.\nMagkakaabot ini tikang ha Seba, nga nagdadara hin bulawan ug insyenso.\nIgsusumat han mga tawo an maupay nga sumat hiunong han ginbuhat han Dyos!"
                },
                "7": {
                    "verse_nr": "7",
                    "verse": "Pagdadad-on ngada ha imo sugad nga mga halad nga tinubod\nAn ngatanan nga mga karnero han Cedar ug Nebaiot,\nNgan ighahalad dida han altar hin pagpahalipay han GINOO.\nHihimoon han GINOO an iya Templo nga labaw pa hin kamaanyag."
                },
                "8": {
                    "verse_nr": "8",
                    "verse": "Ano ini nga nagpapaanod-anod nga sugad hin mga dampog,\nSugad hin mga sarapati nga nangunguli?"
                },
                "9": {
                    "verse_nr": "9",
                    "verse": "Mga sakayan ini nga nagkakaabot tikang ha higrayo nga katunaan,\nNga nagdadara han mga nauli na nga mga tawo han Dyos.\nNagdadara hira hin salapi ug bulawan\nHa pagpasidungog han ngaran han GINOO,\nAn baraan nga Dyos han Israel,\nNga nag-aghat han ngatanan nga mga nasod hin pagpasidungog han iya mga tawo."
                },
                "10": {
                    "verse_nr": "10",
                    "verse": "Nasiring an GINOO ngadto ha Jerusalem,\n\u201cPagtitindogon hin utro hin mga lumalangyaw an imo mga pader,\nNgan mag-aalagad ha imo an ira kahadian.\nGinkastigo ko ikaw ha akon kasina,\nKundi yana pakikitaon ko ikaw han akon pagpalabi ngan pagkalooy."
                },
                "11": {
                    "verse_nr": "11",
                    "verse": "Bubuksan adlaw gab-i an imo mga ganghaan,\nBasi pagdad-an ka han ira mga manggad\nHan kahadian han kanasoran."
                },
                "12": {
                    "verse_nr": "12",
                    "verse": "Kundi pagpupuohon gud\nAn mga nasod nga diri nag-aalagad ha imo."
                },
                "13": {
                    "verse_nr": "13",
                    "verse": "\u201cAn kahoy nga palotsina, an junipero, ug an sipres,\nNga gimamaupayi nga mga kahoy tikang han mga kagurangan han Libano,\nPagdadad-on hin pagtindog hin utro ha imo, Jerusalem,\nHin pagkamatahom han akon Templo,\nHin pagkamaanyag han akon syudad."
                },
                "14": {
                    "verse_nr": "14",
                    "verse": "Magkakaabot an mga anak nga kalalaken-an hadton mga nagtalumpigos ha imo,\nNgan mayukbo hira hin pagtahod ha imo.\nMagsisingba ha imo tiilan an ngatanan nga hadto anay nagtamay ha imo.\nTatawgon ka nira, \u2018An Syudad han GINOO.\u2019\n\u2018Sion, an Syudad han Baraan nga Dyos han Israel.\u2019"
                },
                "15": {
                    "verse_nr": "15",
                    "verse": "\u201cDiri ka na gud igsasalikway ngan pagdudumtan,\nNga usa nga syudad nga binayaan ngan mamingaw.\nHihimoon ko ikaw nga gamhanan ngan matahom,\nNga usa nga dapit hin kalipay nga waray pagkatapos."
                },
                "16": {
                    "verse_nr": "16",
                    "verse": "Magmamangno ha imo in kanasoran ngan kahadian\nSugad hin usa nga iroy nga nagpapasuso han iya anak.\nHibabaroan mo nga ako nga GINOO amo an nagtalwas ha imo,\nNga nagtutubos ha imo an makagarahum nga Dyos han Israel."
                },
                "17": {
                    "verse_nr": "17",
                    "verse": "\u201cPagdadad-an ko ikaw hin bulawan nga liwan hin bronse.\nSalapi ug bronse nga liwan hin puthaw ug kahoy;\nNgan puthaw nga liwan hin bato.\nDiri ka na gud pagtatalumpigoson han imo mga punoan;\nMamumunoan hira pinaagi hin katadongan ngan kalinaw."
                },
                "18": {
                    "verse_nr": "18",
                    "verse": "Diri na gud hibabatian an mga aringasa hin panlupig;\nDiri na liwat pagbubungkagon an imo nasod.\nPananalipdan ko ikaw sugad hin pader;\nPagdadayawon mo ako kay gintalwas ko ikaw."
                },
                "19": {
                    "verse_nr": "19",
                    "verse": "\u201cDiri na an adlaw an imo kapawa kon adlaw,\nO an bulan an imo kapawa kon gab-i.\nAko nga GINOO an imo dayon nga kapawa;\nMasilaw ngada ha imo an kapawa han akon kamaanyag."
                },
                "20": {
                    "verse_nr": "20",
                    "verse": "Matatapos an imo mga adlaw hin kabidoan.\nAko nga GINOO an imo nga waray kataposan,\nNgan magpapadayon an kapawa labaw pa kay han adlaw ug bulan."
                },
                "21": {
                    "verse_nr": "21",
                    "verse": "Pagbubuhaton han ngatanan mo nga mga tawo an matadong,\nNgan pagtatag-iyahon nira ha kadayonan an tuna.\nGintanom ngan ginhimo ko hira,\nBasi ipadayag nira an akon pagkagamhanan ngadto han ngatanan."
                },
                "22": {
                    "verse_nr": "22",
                    "verse": "Mahihimo nga sugad kadako hin usa nga gamhanan nga nasod\nBisan an gigugutiayi ngan giuubosi mo nga panimalay!\nKon umabot na an igo nga panahon\nTatalinguhaon nga mahinabo ini hin kadagmitan.\nAko amo an GINOO!\u201d"
                }
            }
        },
        "61": {
            "chapter_nr": "61",
            "chapter": {
                "1": {
                    "verse_nr": "1",
                    "verse": "Aadi ha akon an espiritu han GINOO nga Dyos.\nGinpili ngan ginsugo ako niya\nHin pagdara hin maupay nga sumat ngadto han mga kablas.\nHin pagtambal han mga masulob-on,\nHin pagpahibaro hin katalwasan ngadto han mga bihag,\nNgan hin kagawasan ngadto hadton mga priso."
                },
                "2": {
                    "verse_nr": "2",
                    "verse": "Ginsugo ako niya hin pagsangyaw\nNgan inmabot na an panahon\nNga tatalwason han GINOO an iya mga tawo\nNgan pipirdehon an ira mga kaaway.\nGinsugo ako niya hin pagliaw han ngatanan nga mabidoon"
                },
                "3": {
                    "verse_nr": "3",
                    "verse": "Paghatag ngadto hadton mga mabidoon didto ha Sion\nHin rayhak ug kalipay nga liwan hin kabidoan,\nHin usa nga kanta hin pagdayaw nga liwan hin kabido.\nMasusugad hira hin mga kahoy\nNga igintanom han GINOO ngahaw.\nPagbubuhaton nira ngatanan an matadong,\nNgan pagdadayawon nira an Dyos tungod han iya ginbuhat."
                },
                "4": {
                    "verse_nr": "4",
                    "verse": "Pagtitindogon nira hin utro in mga syudad nga maiha na hin duro nga nagkaruruba."
                },
                "5": {
                    "verse_nr": "5",
                    "verse": "Akon mga tawo, mag-aalagad ha iyo in mga lumalangyaw,\nPagbabantayan nira an iyo mga panon,\nNgan pag-uumhon nira an iyo tuna ngan pagmamangnoan an iyo mga urubasan."
                },
                "6": {
                    "verse_nr": "6",
                    "verse": "Ngan hikikilal-an kamo nga kapadian han GINOO,\nNgan mga surugoon han aton Dyos.\nPagpapahimulosan niyo an bahandi han mga nasod,\nNgan maparayaw kamo nga iyo ini ngatanan."
                },
                "7": {
                    "verse_nr": "7",
                    "verse": "Natapos na an iyo kaawod ngan kaalo.\nMag-uokoy kamo didto han iyo kalugaringon nga tuna,\nNgan maduha ka pilo an iyo mga bahandi!\nMagpapadayon gud an iyo kalipay."
                },
                "8": {
                    "verse_nr": "8",
                    "verse": "Nasiring an GINOO,\n\u201cHinihigugma ko an pagkamatadong, ngan napupungtan ko an pagtalumpigos ngan an pagtalapas.\nBabaloson ko nga matinumanon an akon mga tawo,\nNgan maghihimo ako hin dayon nga ginsaaran ha ira."
                },
                "9": {
                    "verse_nr": "9",
                    "verse": "Mababantogan hira dida han kanasoran;\nMahibabaro an ngatanan nga nakita ha ira\nNga usa hira nga mga tawo nga akon ginpakaupay.\u201d"
                },
                "10": {
                    "verse_nr": "10",
                    "verse": "Nagrayhak an Jerusalem tungod han ginbuhat han GINOO.\nSugad hiya hin karaslon nga babaye nga ginbadoan para han iya pagkasal.\nGinbadoan hiya han Dyos hin katalwasan ngan pagdarag-an!"
                },
                "11": {
                    "verse_nr": "11",
                    "verse": "Sugad nga naturok ngan natubo gud an mga binhe,\nPagtatalwason han GINOO nga Dyos an iya mga tawo,\nNgan pagdadayawon an GINOO han ngatanan nga mga nasod."
                }
            }
        },
        "62": {
            "chapter_nr": "62",
            "chapter": {
                "1": {
                    "verse_nr": "1",
                    "verse": "Magyayakan ako hin pagdasig han Jerusalem;\nDiri ako mahilom tubtob nga matalwas hiya,\nNgan maglamrag an iya pagdarag-an sugad hin sulo ha kagab-ihon."
                },
                "2": {
                    "verse_nr": "2",
                    "verse": "Jerusalem, nakita an mga nasod ha imo nga madinaogon!\nMakita han imo kaanyag an ngatanan nira nga kahadian.\nTatawgon ka hin bag-o nga ngaran,\nUsa nga ngaran nga iginhatag han GINOO."
                },
                "3": {
                    "verse_nr": "3",
                    "verse": "Masusugad ka hin usa nga matahom nga korona para han GINOO."
                },
                "4": {
                    "verse_nr": "4",
                    "verse": "Diri ka na gud tatawagon nga \u201cSinalikway,\u201d\nO tatawagon an imo tuna nga \u201cAn Binayaan nga Asawa.\u201d\n\u201cNalilipay ha Iya an Dyos\u201d an magigin bag-o nimo nga ngaran!\nTatawagon an imo tuna nga \u201cGinkasal-Nga-Malipayon,\u201d\nKay nalilipay ha imo an GINOO,\nNgan sugad hiya hin usa nga bana han imo tuna."
                },
                "5": {
                    "verse_nr": "5",
                    "verse": "Sugad hin usa nga olitawo nga nangangasawa hin uray nga babaye,\nPangangasaw-on ka niya nga nagtuha ha imo.\nSugad nga nalilipay in usa nga bana han iya asawa,\nMalilipay man ha imo an imo Dyos."
                },
                "6": {
                    "verse_nr": "6",
                    "verse": "Jerusalem, nagbutang ako hin mga gwardya dida han imo mga pader,\nKinahanglan aada gud hira ha ira dapit adlaw gab-i.\nIkaw nga nagpahinumdom han GINOO han iya mga saad\nDiri ka gud magpahuway.\nNgan diri gud hiya tugotan nga mahingalimot ha ira."
                },
                "7": {
                    "verse_nr": "7",
                    "verse": "Kinahanglan diri gud hira hiya papahuwayon tubtob nga ipahiuli niya an Jerusalem\nNgan himoon niya ini nga usa nga syudad nga gindadayaw han bug-os nga kalibutan!"
                },
                "8": {
                    "verse_nr": "8",
                    "verse": "Iginsumpa na han GINOO,\nNgan pagtutumanon niya ini pinaagi han iya gahom:\n\u201cDiri ko gud ihahatag an iyo pagkaon ngadto han iyo mga kaaway.\nNgan diri na an mga lumalangyaw mainom han iyo bino."
                },
                "9": {
                    "verse_nr": "9",
                    "verse": "Kundi kamo nga nagtanom ngan nag-ani,\nAmo an makaon han tinapay ngan magdadayaw han GINOO.\nKamo nga nagmangno ngan nanmuro han mga ubas\nAmo an mainom han bino didto han mga bungsaran han akon Templo.\u201d"
                },
                "10": {
                    "verse_nr": "10",
                    "verse": "Mga tawo han Jerusalem, pagkagawas kamo han syudad\nNgan paghimo hin dalan para han nangunguli niyo nga mga tawo!\nPag-andam kamo hin hiluag nga dalan; hawani ini hin mga bato!\nPag-isa hin sinyal basi makahibaro an mga nasod"
                },
                "11": {
                    "verse_nr": "11",
                    "verse": "Nga nagpapahibaro an GINOO ngadto han bug-os nga tuna:\n\u201cSumati an mga tawo han Jerusalem\nNga tikanhi na an GINOO hin pagtalwas ha iyo,\nNga gindadara niya an mga tawo nga iya gintalwas.\u201d"
                },
                "12": {
                    "verse_nr": "12",
                    "verse": "Pagtatawgon kamo nga \u201cBaraan-nga-Katawhan-han-Dyos,\u201d \u201cAn-Katawhan-nga-Gintubos-han-GINOO.\u201d\nPagtatawgon an Jerusalem nga \u201cAn-Syudad-nga-Hinihigugma-han-Dyos,\u201d \u201cAn-Syudad-nga-Waray-Igsalikway-han-Dyos.\u201d"
                }
            }
        },
        "63": {
            "chapter_nr": "63",
            "chapter": {
                "1": {
                    "verse_nr": "1",
                    "verse": "Hin-o ini nga tikanhi tikang han syudad han Bozra didto ha Edumea? Hin-o ini nga nakakabado hin panapton nga pula, nga naglalakat nga may-ada gahom ug kusog?\nAmo ini an GINOO nga may gahom hin pagtalwas, nga tikanhi na hin pagpahibaro han iya pagdarag-an."
                },
                "2": {
                    "verse_nr": "2",
                    "verse": "\u201cKay ano nga mapula an iya panapton, nga sugad hin kanan tawo nga nagtatamaktamak hin mga ubas para hin paghimo hin bino?\u201d"
                },
                "3": {
                    "verse_nr": "3",
                    "verse": "Mabaton an GINOO, \u201cGintamaktamakan ko an mga nasod sugad hin mga ubas, ngan waray gud inmabot hin pagbulig ha akon. Gintamaktamakan ko hira ha akon kasina, ngan nakadum-it an ira dugo han ngatanan ko nga panapton."
                },
                "4": {
                    "verse_nr": "4",
                    "verse": "Iginlarang ko nga inmabot na an panahon hin pagtalwas han akon mga tawo; panahon na ini hin pagkastigo han ira mga kaaway."
                },
                "5": {
                    "verse_nr": "5",
                    "verse": "Nahipausa ako nga ha akon pagtan-aw, waray ko hinkit-an nga mabulig ha akon. Kundi nakapakusog ha akon an akon kasina, ngan ako ngahaw an nakadara han pagdarag-an."
                },
                "6": {
                    "verse_nr": "6",
                    "verse": "Ha akon kasina gintamaktamakan ko in bug-os nga mga nasod ngan ginpuo ko hira. Ginhuwad ko ngada ha tuna an ira dugo nga nahatag hin kinabuhi.\u201d"
                },
                "7": {
                    "verse_nr": "7",
                    "verse": "Igsusumat ko an waray pagkapakyas nga paghigugma han GINOO;\ngindadayaw ko hiya tungod han ngatanan nga ginbuhat niya para ha aton.\nGinhura niya hin kaupayan an mga tawo han Israel,\ntungod han iya pagkalooy ngan dayuday nga paghigugma."
                },
                "8": {
                    "verse_nr": "8",
                    "verse": "Nagsiring an GINOO, \u201cAkon hira mga tawo; diri hira maglilimbong ha akon.\u201d Sanglit iya gintalwas hira"
                },
                "9": {
                    "verse_nr": "9",
                    "verse": "tikang han ngatanan nira nga mga pag-antos. Diri adto usa nga anghel, kundi an GINOO ngahaw an nagtalwas ha ira. Iya gintalwas hira tungod han iya paghigugma ngan pagpaid. Iya hira dayuday ginmangnoan han una pa nga mga adlaw"
                },
                "10": {
                    "verse_nr": "10",
                    "verse": "kundi sinmupil hira ha iya ngan ginbido an iya baraan nga espiritu. Sanglit nahimo an GINOO nga ira kaaway ngan nakig-away kontra ha ira."
                },
                "11": {
                    "verse_nr": "11",
                    "verse": "Kundi hinnumdoman nira an nag-agi nga mga adlaw ni Moises nga surugoon han GINOO, ngan pinmakiana hira, \u201cHain na man yana an GINOO nga nagtalwas han mga pangulo han iya mga tawo basi diri hira malumos ha dagat? Hain na an GINOO nga naghatag han iya espiritu ngadto kan Moises?"
                },
                "12": {
                    "verse_nr": "12",
                    "verse": "Hain na an GINOO nga tungod han iya gahom nagbuhat hin dagko nga mga butang pinaagi kan Moises, nga nagbuhag han katubigan han dagat ngan nagdara han iya mga tawo hin paglatas han hilarom nga tubig, basi madaog para ha iya ngahaw in kabantogan nga waray kataposan?\u201d\nGinmandoan hira han GINOO, ngan sugad hin ihalas nga mga kabayo diri gud nalilisa an ira mga tiil, ngan waray gud hira manhipakdol."
                },
                "13": {
                    "verse_nr": "13",
                    "verse": "Hain na an GINOO nga tungod han iya gahom nagbuhat hin dagko nga mga butang pinaagi kan Moises, nga nagbuhag han katubigan han dagat ngan nagdara han iya mga tawo hin paglatas han hilarom nga tubig, basi madaog para ha iya ngahaw in kabantogan nga waray kataposan?\u201d\nGinmandoan hira han GINOO, ngan sugad hin ihalas nga mga kabayo diri gud nalilisa an ira mga tiil, ngan waray gud hira manhipakdol."
                },
                "14": {
                    "verse_nr": "14",
                    "verse": "Sugad nga gintutugwayan an kabakahan ngadto han malangbo nga kahamub-an, gintagan man han GINOO an iya mga tawo hin pagpahuway. Ginmandoan niya an iya mga tawo, ngan napasidunggan an iya ngaran."
                },
                "15": {
                    "verse_nr": "15",
                    "verse": "O GINOO, tamdi kami tikang han imo mahimayaon ngan baraan nga urokyan didto ha langit. Hain na man an imo dako nga pagpaid para ha amon? Hain na an imo gahom? Hain na man an imo paghigugma ngan pagkalooy? Ayaw gad kami pagpabay-i."
                },
                "16": {
                    "verse_nr": "16",
                    "verse": "Ikaw an amon amay. Diri makilala ha amon hira Abraham ug Jacob nga amon kaapoy-apoyan, kundi ikaw, O GINOO, amo an amon amay nga dayuday nagtutubos ha amon."
                },
                "17": {
                    "verse_nr": "17",
                    "verse": "Kay ano nga itinugot mo man nga mahisalaag kami tikang han imo mga paagi? Kay ano nga ginpatig-a mo hin duro an amon mga ulo sanglit nabulag kami ha imo? Balik gad, tungod hadton mga nag-aalagad ha imo, tungod han mga tawo nga dayuday mo na gin-angkon."
                },
                "18": {
                    "verse_nr": "18",
                    "verse": "Gintabog hin madaliay han amon mga kaaway kami nga imo baraan nga mga tawo; gintamaktamakan nira an imo baraan nga ruwang."
                },
                "19": {
                    "verse_nr": "19",
                    "verse": "An imo pagdumara ha amon baga sugad hin diri ka namon punoan, sugad hin diri kami nimo mga tawo."
                }
            }
        },
        "64": {
            "chapter_nr": "64",
            "chapter": {
                "1": {
                    "verse_nr": "1",
                    "verse": "Kay ano nga diri mo ginririksi hin pag-abre han langit ngan lumusad ka? Kon nakita ha imo an kabukiran, nababay-og ini hira hin kahadlok!"
                },
                "2": {
                    "verse_nr": "2",
                    "verse": "Nangungurog ini sugad hin tubig nga nagkakaladkad ha bawbaw hin mapaso nga kalayo. Kadi ngan ipadayag an imo gahom ngadto han imo mga kaaway, ngan pakuroga an mga nasod dida ha imo atubangan!"
                },
                "3": {
                    "verse_nr": "3",
                    "verse": "May panahon hadto nga kinmanhi ka ngan nagbuhat hin magpakaharadlok nga mga butang nga waray namon pagpaabota; hinkit-an ka han kabukiran ngan nagkababay-og ini tungod hin kahadlok."
                },
                "4": {
                    "verse_nr": "4",
                    "verse": "Waray pa may nakakita o nakabati hin Dyos nga sugad ha imo, nga nagbubuhat hin sugad nga mga binuhatan para hadton mga naglalaom ha iya."
                },
                "5": {
                    "verse_nr": "5",
                    "verse": "Kinakarawat mo adton mga nalilipay hin pagbuhat hin matadong, adton mga nahinunumdom han imo karuyag para han ira kinabuhi. Nasina ka ha amon, kundi nagpadayon kami hin pagpinakasala; bisan pa ha imo dako nga kasina nagpadayon kami hin pagbuhat hin sayop tikang pa han kadaan nga mga panahon."
                },
                "6": {
                    "verse_nr": "6",
                    "verse": "Nagin salaan kami ngatanan; mahugaw gud bisan pa an amon gimamag-upayi nga mga binuhatan. Tungod han amon mga sala sugad la kami hin mga dahon nga laya ngan iginpapalid han hangin."
                },
                "7": {
                    "verse_nr": "7",
                    "verse": "Waray gud nag-aampo ngada ha imo; waray gud nadangop ha imo hin pakibulig. Tinmago ka tikang ha amon ngan ginpabay-an mo kami tungod han amon mga sala."
                },
                "8": {
                    "verse_nr": "8",
                    "verse": "Kundi ikaw, O GINOO, amo an amon amay. Sugad kami hin lapok ngan ikaw sugad hin parahimo hin daba. Ginhimo mo kami"
                },
                "9": {
                    "verse_nr": "9",
                    "verse": "sanglit ayaw kami kasinahi hin duro, o pagsalaon mo kami ha kadayonan. Mga tawo kami nimo; kalooyi gad kami."
                },
                "10": {
                    "verse_nr": "10",
                    "verse": "Sugad hin kamingawan an imo baraan nga mga syudad; binayaan nga ruba an Jerusalem"
                },
                "11": {
                    "verse_nr": "11",
                    "verse": "ngan ginbungkag hin kalayo an amon Templo nga baraan ngan matahom nga dapit diin gindayaw ka han amon kaapoy-apoyan. Nagkaruruba an ngatanan nga mga dapit nga amon ginmahal."
                },
                "12": {
                    "verse_nr": "12",
                    "verse": "O GINOO, diri ka ba nababantad tungod hini ngatanan? Diri ka ba magbubuhat hin bisan ano, ngan paaantoson mo na la kami labaw han amon maiilob?"
                }
            }
        },
        "65": {
            "chapter_nr": "65",
            "chapter": {
                "1": {
                    "verse_nr": "1",
                    "verse": "Nagsiring an GINOO, \u201cAndam na ako hin pagbaton han mga pag-ampo han akon mga tawo, kundi waray man hira mag-ampo. Andam na ako basi hiagian ako nira, kundi waray ngani hira magtinguha hin pagbiling ha akon. Waray mag-ampo ngadi ha akon an nasod, bisan kon dayuday andam ako hin pagbaton, \u2018Iini ako; bubuligan ko kamo.\u2019"
                },
                "2": {
                    "verse_nr": "2",
                    "verse": "Dayuday ako andam hin pagkarawat han akon mga tawo nga diri gud napasaway hin pagbuhat hin sayop ngan nagsusunod han ira la kalugaringon nga paagi."
                },
                "3": {
                    "verse_nr": "3",
                    "verse": "Nagpapadayon hira hin kawaray alo hin pag-aghat ha akon ngadto hin kasina. Naghahalad hira hin pagano nga mga halad nga tinubod didto hin baraan nga mga tanaman, ngan nagtutubod hin insyenso dida hin pagano nga mga altar."
                },
                "4": {
                    "verse_nr": "4",
                    "verse": "Kon gab-i napakadto hira hin mga lungib ngan mga lubnganan hin pagpakiana han mga espiritu han mga patay. Nakaon hira hin karne nga baboy ngan nahigop hin sabaw hin karne nga iginhalad didto hin pagano nga mga paghalad."
                },
                "5": {
                    "verse_nr": "5",
                    "verse": "Niyan nasiring hira ngadto han iba, \u2018Pahirayo kamo ha akon kay baraan kami kaupay ngan diri tugot nga kumamkam kamo ha amon!\u2019 Diri ako makakailob hin mga tawo nga sugad hini\u2014an akon kasina kontra ha ira sugad hin kalayo nga waray pagkaparong."
                },
                "6": {
                    "verse_nr": "6",
                    "verse": "\u201cGinlarang ko na an kastigo para ha ira ngan iginsurat na an ira sirot. Diri ko pagpapabay-an an ira ginbuhat, kundi pababaydon ko hira"
                },
                "7": {
                    "verse_nr": "7",
                    "verse": "tungod han ira mga sala ngan han mga sala han ira kaapoy-apoyan. Nagtubod hira hin insyenso didto hin pagano nga pungtod hin mga siringbahan ngan ginpakaraot ako nira. Sanglit pagkakastigohon ko hira sumala han angay han ira naglabay nga mga binuhatan.\u201d"
                },
                "8": {
                    "verse_nr": "8",
                    "verse": "Nagsiring an GINOO, \u201cWaray magkakarag hin mag-upay nga mga ubas; ginhihimo lugod nira nga bino ini. Diri ko man liwat pagpupuohon an ngatanan ko nga mga tawo\u2014tatalwason ko adton mga nag-aalagad ha akon."
                },
                "9": {
                    "verse_nr": "9",
                    "verse": "Pagpapakaupayon ko an mga Israelita nga sakop han tribo ni Juda, ngan pagtatag-iyahon han ira mga tulin an akon tuna hin kabukiran. Mag-uokoy didto an akon pinili nga mga tawo nga nag-aalagad ha akon."
                },
                "10": {
                    "verse_nr": "10",
                    "verse": "Pagsisingbahon ako nira ngan pagtutugwayan nira an ira kakarnerohan ngan kabakahan ngadto hin panabsaban didto han Kapatagan han Saron didto ha katundan, ngan didto han Kahamub-an han Kasamokan didto ha sinirangan."
                },
                "11": {
                    "verse_nr": "11",
                    "verse": "\u201cKundi magigin iba ini para ha iyo nga nagsasalikway ha akon, nga nagpapasibaya han Sion, an akon baraan nga pungtod, ngan nagsisingba kanda Gad ug Meni nga kadiyosan hin buynas ug kapalaran."
                },
                "12": {
                    "verse_nr": "12",
                    "verse": "Magigin kapalaran ini niyo hin pag-atubang hin tigda nga kamatayon, kay waray kamo magbaton han pagtawaga ko ha iyo o mamati han akon paghimangraw. Ginpili niyo an pagsupak ha akon ngan pagbuhat hin maraot."
                },
                "13": {
                    "verse_nr": "13",
                    "verse": "Sanglit nagsusumat ako ha iyo nga magkakamay-ada damo nga pagkaon ug pag-inom adton mga nagsisingba ngan nagsusugot ha akon, kundi panggugutomon ngan pangunguhawon kamo. Magmamalipayon hira, kundi pagpapakaalohan kamo."
                },
                "14": {
                    "verse_nr": "14",
                    "verse": "Magkakanta hira tungod hin kalipay, kundi magtatangis kamo nga masulob-on an iyo kasingkasing."
                },
                "15": {
                    "verse_nr": "15",
                    "verse": "Gagamiton han akon pinili nga mga tawo an iyo ngaran hin paggaba ha iyo. Ako nga GINOO nga Dyos amo an magpapatay ha iyo. Kundi tatagan ko hin bag-o nga ngaran adton mga nagsusugot ha akon."
                },
                "16": {
                    "verse_nr": "16",
                    "verse": "Bisan hin-o nga nangangaro hin bendisyon dinhe han tuna, mangangaro liwat nga pagbendisyonan hiya han Dyos nga matinumanon. Bisan hin-o nga nagsusumpa, magsusumpa hiya pinaagi han ngaran han Dyos nga matinumanon. Mawawara ngan mahingangalimtan an mga nag-agi nga kakurian.\u201d"
                },
                "17": {
                    "verse_nr": "17",
                    "verse": "Nagsiring an GINOO, \u201cNaghihimo ako hin bag-o nga tuna ngan bag-o nga kalangitan. Hingangalimtan hin hingpit an nag-agi nga mga hinabo."
                },
                "18": {
                    "verse_nr": "18",
                    "verse": "Pagmalipayon ngan pagrayhak ha kadayonan dida han akon ginbuhat. Marayhak gud an bag-o nga Jerusalem nga akon hihimoon, ngan magmamalipayon an iya mga tawo."
                },
                "19": {
                    "verse_nr": "19",
                    "verse": "Marayhak gud ako ngahaw tungod han Jerusalem ngan han iya mga tawo. Mawawaray na pagtangis didto, waray na pagtawag hin pakibulig."
                },
                "20": {
                    "verse_nr": "20",
                    "verse": "Diri na mapatay an kabataan nga minasus-an pa la, ngan hilawig an kinabuhi han ngatanan nga mga tawo. Pag-iisipon nga batan-on pa adton mga 100 na an panuigon. Magigin tigaman han akon pagkastigo ha ira an kamatay nga diri pa maabot hito nga panuigon."
                },
                "21": {
                    "verse_nr": "21",
                    "verse": "Magbabalay an mga tawo ngan pag-uokyan ini nira; diri ini gagamiton hin iba nga tawo. Magtatanom hira hin mga urubasan ngan magpupulos hira han bino\u2014diri ini pag-iimnon hin iba. Sugad hin lanyog nga mga kahoy, malalagas an akon mga tawo. Pagpapahimulosan gud nira an mga butang nga ira ginkabudlayan."
                },
                "22": {
                    "verse_nr": "22",
                    "verse": "Magbabalay an mga tawo ngan pag-uokyan ini nira; diri ini gagamiton hin iba nga tawo. Magtatanom hira hin mga urubasan ngan magpupulos hira han bino\u2014diri ini pag-iimnon hin iba. Sugad hin lanyog nga mga kahoy, malalagas an akon mga tawo. Pagpapahimulosan gud nira an mga butang nga ira ginkabudlayan."
                },
                "23": {
                    "verse_nr": "23",
                    "verse": "Magmamainuswagon an ira mga ginbubuhat, ngan diri mahingangadto hin karat-an an ira mga anak. Pagpapakaupayon ko hira ngan an ira mga tulin ha ngatanan nga panahon nga tiarabot."
                },
                "24": {
                    "verse_nr": "24",
                    "verse": "Bisan diri pa nahuhuman an pag-ampo nira ha akon, babatonon ko na an ira mga pag-ampo."
                },
                "25": {
                    "verse_nr": "25",
                    "verse": "Magsasaro an mga lubo ngan an mga nati nga karnero; makaon hin uhot an mga liyon sugad han mga baka, ngan diri na gud makaharadlok an mga halas. Waray na madarahog o maraot didto ha Sion, an akon baraan nga pungtod.\u201d"
                }
            }
        },
        "66": {
            "chapter_nr": "66",
            "chapter": {
                "1": {
                    "verse_nr": "1",
                    "verse": "Nasiring an GINOO, \u201cAkon trono an langit ngan akon tungtongan an tuna. Sanglit ano man nga balay an iyo pagtitindogon para ha akon, ano nga dapit an akon pag-uokyan?"
                },
                "2": {
                    "verse_nr": "2",
                    "verse": "Ako an nagtuha han bug-os nga kalibutan! Nalilipay ako hadton mga nagpapaubos ngan nagbabasol, hadton nahahadlok ngan nagsusugot ha akon."
                },
                "3": {
                    "verse_nr": "3",
                    "verse": "\u201cNagbubuhat an mga tawo sumala han ira karuyag. Waray la ha ira kon mag-ihaw hira hin baka nga tutuboron nira nga mga halad o maghalad hira hin tawo; kon maghalad hira hin nati nga karnero o magbirikis hira han liog hin ayam, kon maghalad hira hin inani nga pagkaon o maghalad hira hin dugo hin baboy; kon maghalad hira hin insyenso o mag-ampo hira ngadto hin diyosdiyos. Nalilipay hira dida hin magpakapupungot nga mga paagi hin pagsingba."
                },
                "4": {
                    "verse_nr": "4",
                    "verse": "Sanglit pagdadad-an ko hira hin karat-an\u2014an mga butang nga ira gud nahahadlokan\u2014kay waray may binmaton han akon pagtawag o nanmati han akon paghimangraw. Ginpili nira an pagsupak ha akon ngan pagbuhat hin maraot.\u201d"
                },
                "5": {
                    "verse_nr": "5",
                    "verse": "Pamati han igyayakan han GINOO, kamo nga nahahadlok ngan nagsusugot ha iya: \u201cTungod nga matinumanon kamo ha akon, napupungot ha iyo in pipira han iyo kalugaringon nga mga tawo ngan diri hira mangingilabot ha iyo. Nagyuyubit hira ha iyo ngan nasiring, \u2018Ipakita han GINOO an iya pagkagamhanan ngan talwason kamo niya basi hikit-an namon nga nagrarayhak kamo.\u2019 Kundi hira ngahaw an pagpapakaalohan!"
                },
                "6": {
                    "verse_nr": "6",
                    "verse": "Pamati! Ito nga dako nga aringasa didto han syudad, ito nga aringasa didto han Templo amo an aringasa han GINOO nga nagkakastigo han iya mga kaaway!"
                },
                "7": {
                    "verse_nr": "7",
                    "verse": "\u201cAn akon baraan nga syudad sugad hin babaye nga tipag-aranak. Waray pa ngani hiya magbati, tigda la nga nag-anak hiya."
                },
                "8": {
                    "verse_nr": "8",
                    "verse": "May-ada na ba nakakita o nakabati hin sugad nga butang? May-ada na ba nasod nga natawo sulod hin usa la ka adlaw? Diri an Sion mag-aantos hin maiha ha diri pa matatawo an nasod."
                },
                "9": {
                    "verse_nr": "9",
                    "verse": "Ayaw kamo paghunahuna nga bisan kon takna na hin pag-anak han akon mga tawo, nga hahawiran ko nga diri ini hira matawo.\u201d An GINOO an nagyakan."
                },
                "10": {
                    "verse_nr": "10",
                    "verse": "Pagrayhak duyog han Jerusalem; pagkalipay tungod ha iya,\nkamo ngatanan nga nahigugma hini nga syudad!\nPagrayhak duyog ha iya yana,\nkamo ngatanan nga nagmabidoon tungod ha iya!"
                },
                "11": {
                    "verse_nr": "11",
                    "verse": "Pagpahimulos kamo han iya kauswagan,\nsugad hin minasus-an nga nasuso dida han iroy niya."
                },
                "12": {
                    "verse_nr": "12",
                    "verse": "Nasiring an GINOO, \u201cPagdadad-an ko kamo hin dayon nga kauswagan; mag-aawas ngada ha iyo an bahandi han mga nasod sugad hin salog nga waray paghubas. Masusugad kamo hin minasus-an nga ginpapasuso han iroy niya, nga iya kinukugos ngan gin-uugayan hin gugma."
                },
                "13": {
                    "verse_nr": "13",
                    "verse": "Pagliliawon ko kamo didto ha Jerusalem sugad hin usa nga iroy nga nagliliaw han iya anak."
                },
                "14": {
                    "verse_nr": "14",
                    "verse": "Kon hikit-an niyo nga nahinanabo ini, pagmalipayon kamo; magpapakusog ngan magpapalibsog ini ha iyo. Niyan mahibabaroan niyo nga nabulig ako nga GINOO hadton mga nagsusugot ha akon ngan nagpapakita ako han akon kasina kontra han akon mga kaaway.\u201d"
                },
                "15": {
                    "verse_nr": "15",
                    "verse": "Makanhi an GINOO dara in kalayo. Masakay hiya dida han mga pako hin bagyo para hin pagkastigo hadton mga nasisinahan niya."
                },
                "16": {
                    "verse_nr": "16",
                    "verse": "Pagkakastigohon niya pinaagi hin kalayo ug espada an ngatanan nga mga tawo han kalibutan nga iya hiaagian nga salaan\u2014ngan damo in pamamatayon han GINOO."
                },
                "17": {
                    "verse_nr": "17",
                    "verse": "Nasiring an GINOO, \u201cHirani na an kataposan hadton mga nag-uuray han ira kalugaringon para hin pagano nga pagsingba, nga nagproprosisyon ngadto hin baraan nga mga tanaman ngan nakaon hin karne nga baboy ug yatot ngan iba pa nga makapupungot nga pagkaon."
                },
                "18": {
                    "verse_nr": "18",
                    "verse": "Maaram ako han ira mga hunahuna ngan han ira mga buhat. Makanhi ako hin pagtirok han mga tawo han ngatanan nga mga nasod. Kon magtitirok na hira, makita hira kon ano an nahihimo han akon gahom"
                },
                "19": {
                    "verse_nr": "19",
                    "verse": "ngan mahibabaroan nira nga ako amo an nagkakastigo ha ira.\n\u201cKundi tatalwason ko in kapid-an ha ira ngan susugoon ko hira ngadto han kanasoran ngan higrayo nga katunaan nga waray pa makabati han akon kabantogan o makakita han akon pagkadako ngan pagkagamhanan: ngadto ha Espania, Libya, ug Lidia, upod an batid nga mga parapana hini, ngan ngadto ha Tubal ug Grecia. Isasangyaw nira dida hini nga mga nasod an akon pagkagamhanan."
                },
                "20": {
                    "verse_nr": "20",
                    "verse": "Papaulion nira an ngatanan niyo nga igkasi mga nasodnon tikang han kanasoran sugad hin usa nga regalo ha akon. Ira pagdadad-on hira ngadto han akon baraan nga pungtod didto ha Jerusalem nga sakay hin mga kabayo, mga mula, ngan mga kamelyo, ngan hin mga karuwahe ngan mga karomata, sugad nga gindadara han mga Israelita ngadto han Templo in mga halad nga pagkaon dida hin mga surudlan nga maglinis sumala han seremonyas."
                },
                "21": {
                    "verse_nr": "21",
                    "verse": "Hihimoon ko in pipira ha ira nga mga padi ngan mga Levita."
                },
                "22": {
                    "verse_nr": "22",
                    "verse": "\u201cSugad nga magpapabilin an bag-o nga tuna ngan bag-o nga langit pinaagi han akon gahom, magpapabilin man an iyo mga tulin ngan an iyo ngaran."
                },
                "23": {
                    "verse_nr": "23",
                    "verse": "Ha kada Pyesta han Subang nga Bulan ngan kada Adlaw nga Iparahuway, makanhi an mga tawo han tagsa nga nasod hin pagsingba ha akon dinhe ha Jerusalem,\u201d nagsiring an GINOO."
                },
                "24": {
                    "verse_nr": "24",
                    "verse": "\u201cHa ira panguli, makita hira han patay nga mga lawas hadton mga sinmupil ha akon. Diri gud magkakamatay an mga ulod nga nagkakaon ha ira, ngan diri gud mapaparong an kalayo nga nagsusunog ha ira. Makapupungot hira pagkit-on han ngatanan nga mga tawo.\u201d"
                }
            }
        }
    }
}