{
    "version": "MBBSAM",
    "book_name": "Revelation",
    "book_nr": "66",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ginsurat dida hini nga basahan an mga nahinabo nga iginpadayag han Dyos kan Jesu-Cristo, basi ipakita man niya ngadto han mga surugoon han Dyos an kinahanglan mahinabo ha diri na maiha nga panahon. Iginpasabot ini ni Cristo kan Juan nga iya surugoon, pinaagi hin pagsugo han iya anghel"
                },
                "2": {
                    "verse_nr": "2",
                    "verse": "ngan iginsumat ni Juan an ngatanan nga iya hinkit-an. Amo ini an iya sumat mahitungod han mensahe han Dyos ngan han kamatuoran nga iginpadayag ni Jesu-Cristo."
                },
                "3": {
                    "verse_nr": "3",
                    "verse": "Palaran an magbasa hini nga basahan, ngan adton mamati han mga pulong hini nga mensahe hin panagna ngan magtuman han mga nahisurat dida hini nga basahan! Diri na maiha nga mahinanabo ini nga mga butang."
                },
                "4": {
                    "verse_nr": "4",
                    "verse": "Tikang kan Juan, ngadto han pito nga mga singbahan didto ha lalawigan han Asia:\nMaiyo unta an grasya, ngan kalinaw tikang han Dyos\u2014an Dyos han yana, han naglabay, ngan han tiarabot nga panahon\u2014an grasya liwat nga kalinaw tikang han pito nga mga espiritu ha atubangan han iya trono"
                },
                "5": {
                    "verse_nr": "5",
                    "verse": "ngan tikang kan Jesu-Cristo, an kasasarigan nga saksi, an bugtong nga Anak nga lalake, nga ginbanhaw tikang han mga minatay, ngan amo liwat an punoan han mga kahadian han tuna.\nNahigugma hiya ha aton ngan pinaagi han iya kamatayon gintalwas kita han aton mga sala"
                },
                "6": {
                    "verse_nr": "6",
                    "verse": "ngan ginhimo kita nga usa nga ginhadian hin kapadian basi makag-alagad kita han iya Dyos ngan Amay. Kan Jesu-Cristo an himaya ngan gahom ha kadayonan! Matuman kunta!"
                },
                "7": {
                    "verse_nr": "7",
                    "verse": "Kitaa niyo, maabot hiya ha mga dampog! Makakakita ha iya an ngatanan, lakip adton nagbuno han iya kagiliran. Magmamabidoon an ngatanan nga mga tawo, dinhe ha tuna tungod ha iya. Mahinanabo gud ini! Matuman kunta!"
                },
                "8": {
                    "verse_nr": "8",
                    "verse": "\u201cAko amo an syahan ngan an kataposan,\u201d nasiring an Ginoo nga Dyos nga Labi Kamakagarahum, nga Dyos yana, han naglabay, ngan han tiarabot."
                },
                "9": {
                    "verse_nr": "9",
                    "verse": "Ako amo hi Juan nga iyo bugto, ngan ha akon pagkasumurunod kan Cristo, kausa ako niyo dida han pag-antos ug pag-ilob hadton mga sakop han iya Ginhadian. Iginhalin ako nga bihag ngadto ha puro han Patmos tungod kay iginpasangyaw ko an pulong han Dyos ngan an kamatuoran nga iginpadayag ni Jesus."
                },
                "10": {
                    "verse_nr": "10",
                    "verse": "Dida han adlaw han Ginoo gindara ako han Ginoo nga hinbatian ko in dako nga tingog nga malanoy didi ha akon luyo sugad hin kanan trompeta."
                },
                "11": {
                    "verse_nr": "11",
                    "verse": "Nagsiring ini nga tingog, \u201cIsurat kon ano an imo hikit-an ngan ipadara an imo ginsurat ngadto han pito nga mga singbahan: ha Efeso, Smirna, Pergamo, Tiatira, Sardia, Filadelfia ug Laodicea.\u201d"
                },
                "12": {
                    "verse_nr": "12",
                    "verse": "Linmingi ako panginano kon hin-o an nakighimangraw ha akon, ngan hinkit-an ko in pito nga bulawan nga mga burutangan hin suga."
                },
                "13": {
                    "verse_nr": "13",
                    "verse": "Ha butnga hini nga mga burutangan hin suga natindog in usa nga daw tawo pagkit-on nga nakasul-ot hin hilawig nga bado nga naabot ha iya mga tiil ngan may-ada banda nga bulawan nga isinangbod ha iya dughan."
                },
                "14": {
                    "verse_nr": "14",
                    "verse": "Mabusag an iya buhok sugad hin barahibo hin karnero o sugad hin gapas, ngan an iya mga mata sugad hin nagdidilaab nga kalayo."
                },
                "15": {
                    "verse_nr": "15",
                    "verse": "Masilaw an iya mga tiil sugad hin tumbaga nga ginpurog ha hudno ngan ginpainggat, ngan an iya tingog sugad hin makusog nga daganas han tubig han busay."
                },
                "16": {
                    "verse_nr": "16",
                    "verse": "Kinakaptan han iya tuo nga kamot in pito nga mga bitoon, ngan nagawas ha iya baba in espada nga paluyo an katadman. An iya bayhon maranggat sugad han naudtohan nga adlaw."
                },
                "17": {
                    "verse_nr": "17",
                    "verse": "Han pakakita ko ha iya, nahiraptay ako ha iya tiilan. Kinaptan ako han iya tuo nga kamot ngan nagsiring hiya, \u201cAyaw kahadlok! Amo ako an syahan ngan an kataposan."
                },
                "18": {
                    "verse_nr": "18",
                    "verse": "Ako amo an buhi! Namatay ako ngan yana buhi na ako ha kadayonan. Aada ha ubos han akon gahom an kamatayon ngan an kalibutan han mga patay."
                },
                "19": {
                    "verse_nr": "19",
                    "verse": "Isurat an mga butang nga imo makita, an mga butang nga nahinanabo yana, ngan ha orhe nga mga adlaw."
                },
                "20": {
                    "verse_nr": "20",
                    "verse": "Aanhi an tinago nga kahulogan han pito nga mga bitoon nga kinakaptan han akon tuo nga kamot, ngan han pito nga mga bulawan nga burutangan hin suga: an pito nga mga bitoon amo an mga anghel han pito nga mga singbahan, ngan an pito nga mga burutangan hin suga amo an pito nga mga singbahan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u201cIsurat ini ngadto han anghel han singbahan ha Efeso:\n\u201cAmo ini an tugon tikang ha iya nga nakapot han pito nga mga bitoon ha iya tuo nga kamot, ngan naglalakat ha butnga han pito nga mga bulawan nga burutangan hin suga."
                },
                "2": {
                    "verse_nr": "2",
                    "verse": "Maaram ako han imo ginbuhat; maaram ako han pagkamakuri han imo pagkabudlay, ngan han imo kamailobon. Maaram ako nga nadiri ka han mga magraot nga tawo, ngan imo ginsarihan adton mga napaka apostol, ngan imo hinsabutan nga mga buwaon ngay-an hira."
                },
                "3": {
                    "verse_nr": "3",
                    "verse": "Mailobon ka, nag-aantos ka hin mga kakurian tungod ha akon, ngan waray ka palupig."
                },
                "4": {
                    "verse_nr": "4",
                    "verse": "Kundi iini an akon dinidirian ha imo: diri ka na yana nahigugma ha akon sugad han syahan mo nga paghigugma ha akon."
                },
                "5": {
                    "verse_nr": "5",
                    "verse": "Pamalandong daw kon ano kahitaas an imo nahulogan! Bayai an imo mga sala ngan balika an imo mga ginbuhat hadto. Kon diri mo bayaan an imo mga sala, mapakada ako ha imo ngan kukuhaon ko an imo burutangan hin suga ha iya hinmumutangan."
                },
                "6": {
                    "verse_nr": "6",
                    "verse": "Kundi iini liwat in maupay dida ha imo: gindumtan mo an mga ginbuhat han mga Nicolaitano, sugad han akon pagdumot han ira ginbuhat."
                },
                "7": {
                    "verse_nr": "7",
                    "verse": "\u201cSanglit kon may-ada ka durunggan, pamati han igsisiring han Espiritu ngadto han mga singbahan!\n\u201cAdton makakapot han pagdarag-an ihahatag ko an katungod hin pagkaon han bunga han kahoy han kinabuhi nga gintanom didto han Tanaman han Dyos."
                },
                "8": {
                    "verse_nr": "8",
                    "verse": "\u201cIsurat ini ngadto han anghel han singbahan ha Smirna:\n\u201cAmo ini an tugon tikang ha iya nga amo an syahan ngan an kataposan, nga namatay ngan nabuhi liwat."
                },
                "9": {
                    "verse_nr": "9",
                    "verse": "Maaram ako han imo mga kasamokan; maaram ako nga kablas ka, kundi ha pagkatinuod, riko ka! Maaram ako han mga magraot nga butang nga iginbutang-butang ha imo hadton mga tawo nga napaka Judiyo; kan Satanas ini hugpo hira."
                },
                "10": {
                    "verse_nr": "10",
                    "verse": "Ayaw kahadlok han bisan ano nga imo pag-aantoson. Pamati! Pagsasarihan ka han Yawa pinaagi hin pagpriso ha imo, ngan mag-aantos ka sulod hin napulo ka adlaw. Sarig ha akon bisan kon unongan mo han imo kinabuhi, nga ihahatag ko ha imo an upa han pagdarag-an nga amo an kinabuhi."
                },
                "11": {
                    "verse_nr": "11",
                    "verse": "\u201cKon may-ada ka durunggan, pamati han igsisiring han Espiritu ngadto han mga singbahan!\n\u201cAdton makakapot han pagdarag-an diri na mahiaagom han ikaduha nga kamatayon."
                },
                "12": {
                    "verse_nr": "12",
                    "verse": "\u201cIsurat ini ngadto han anghel han singbahan ha Pergamo:\n\u201cAmo ini an tugon tikang ha iya nga may-ada matarom nga espada nga paluyo an katadman."
                },
                "13": {
                    "verse_nr": "13",
                    "verse": "Maaram ako kon diin ka pag-uokoy; aadto ka han dapit nga hinmumutangan han trono ni Satanas. Inmunong ka ha akon ngan waray mo bayai an imo pagtoo ha akon, bisan ha panahon han pagpataya kan Antipas, an akon matapod nga saksi, didto han inuokyan ni Satanas."
                },
                "14": {
                    "verse_nr": "14",
                    "verse": "Kundi may-ada ko dinidirian ha imo: may-ada dida ha imo nagsusunod han pagturon-an ni Balaam nga nagtutdo kan Balak hin pagdara han mga tawo han Israel ngadto hin pagbuhat hin sala, pinaagi hin pagpakaon hadton mga iginhalad ngadto han mga diyosdiyos, ngan pinaagi hin pagbuhat hin mga kalaw-ayan ha lawas."
                },
                "15": {
                    "verse_nr": "15",
                    "verse": "May-ada pipira liwat dida ha imo nga nagsusunod han pagturon-an han mga Nicolaitano."
                },
                "16": {
                    "verse_nr": "16",
                    "verse": "Sanglit, bayai na yana an imo mga sala! Kon diri ka bumaya, ha gilayon mapakada ako ha imo ngan makikig-away ako ha ira nga magamit ako han espada nga naguwa ha akon baba."
                },
                "17": {
                    "verse_nr": "17",
                    "verse": "\u201cKon may-ada ka durunggan, pamati han igsisiring han Espiritu ngadto han mga singbahan!\n\u201cAdton makakapot han pagdarag-an ihahatag ko an tinago nga mana. Ihahatag ko liwat an busag nga bato diin isinurat in bag-o nga ngaran nga waray maaram labot han makarawat hini."
                },
                "18": {
                    "verse_nr": "18",
                    "verse": "\u201cIsurat ini ngadto han anghel han singbahan ha Tiatira:\n\u201cAmo ini an tugon tikang han Anak han Dyos, kanay mga mata nagdidingga sugad hin kalayo, kanay mga tiil masinaw sugad hin ginpainggat nga tumbaga."
                },
                "19": {
                    "verse_nr": "19",
                    "verse": "Maaram ako han imo ginbubuhat. Maaram ako han imo gugma, han imo pagtapod, han imo pag-alagad, nga han imo pag-ilob. Maaram ako nga labaw pa an imo pagpinangusog yana kay ha una nga panahon."
                },
                "20": {
                    "verse_nr": "20",
                    "verse": "Kundi amo ini an dinidirian ko ha imo: pinasagdan mo la ito nga babaye, hi Jezebel, nga napaka surugoon han Dyos. Gintutdoan niya an akon mga surugoon hin pagbuhat hin mga maghilas nga kalaw-ayan ha lawas ngan hin pagkaon hadton mga iginhalad ngadto han mga diyosdiyos."
                },
                "21": {
                    "verse_nr": "21",
                    "verse": "Tinagan ko hiya hin panahon hin pagbasol han iya mga sala, kundi diri niya karuyag bumaya han maraot niya nga buhat."
                },
                "22": {
                    "verse_nr": "22",
                    "verse": "Sanglit, ipupusdak ko ha higdaan hiya ngan adton mga nakighilawas ha iya diin pakukurian ko hira hin makalilisang nga mga pag-antos. Tutumanon ko ini yana, labot kon magbasol hira han mga magraot ngan mga butang nga ira ginbuhat ha iya."
                },
                "23": {
                    "verse_nr": "23",
                    "verse": "Papatayon ko liwat adton mga sumusunod ha iya, ngan an ngatanan nga mga singbahan makakasabot nga amo ako an nakakatugkad han mga panhunahuna nga mga ungara han tagsatagsa nga tawo. Babaloson ko an kada usa ha iyo sumala han iya nabuhat."
                },
                "24": {
                    "verse_nr": "24",
                    "verse": "\u201cKundi an iba ha iyo dida ha Tiatira waray magsunod hini nga mga magraot nga pagturon-an; waray niyo hibaroi an sinisiring han iba nga \u2018makuri matugkad nga mga tinago ni Satanas.\u2019 Nasiring ako ha imo nga diri ko na dudugangan an imo yana ginpapas-an."
                },
                "25": {
                    "verse_nr": "25",
                    "verse": "Kundi kapti hin maupay an aada na ha imo, tubtob han akon pag-abot."
                },
                "26": {
                    "verse_nr": "26",
                    "verse": "Adton makakapot han pagdarag-an ngan magpadayon hin pagtuman han akon karuyag igpabuhat tubtob ha kataposan, ihahatag ko ha ira an amo ngahaw nga kagamhanan nga akon nakarawat tikang han akon Amay: ihahatag ko ha ira an gahom hin paghadi han mga nasod. Maghahadi hira hin masigpit gayod, ngan dudugmokon nira sugad hin pagbuong hin mga daba. Ihahatag ko ha ira an bitoon ha kaagahon."
                },
                "27": {
                    "verse_nr": "27",
                    "verse": "Adton makakapot han pagdarag-an ngan magpadayon hin pagtuman han akon karuyag igpabuhat tubtob ha kataposan, ihahatag ko ha ira an amo ngahaw nga kagamhanan nga akon nakarawat tikang han akon Amay: ihahatag ko ha ira an gahom hin paghadi han mga nasod. Maghahadi hira hin masigpit gayod, ngan dudugmokon nira sugad hin pagbuong hin mga daba. Ihahatag ko ha ira an bitoon ha kaagahon."
                },
                "28": {
                    "verse_nr": "28",
                    "verse": "Adton makakapot han pagdarag-an ngan magpadayon hin pagtuman han akon karuyag igpabuhat tubtob ha kataposan, ihahatag ko ha ira an amo ngahaw nga kagamhanan nga akon nakarawat tikang han akon Amay: ihahatag ko ha ira an gahom hin paghadi han mga nasod. Maghahadi hira hin masigpit gayod, ngan dudugmokon nira sugad hin pagbuong hin mga daba. Ihahatag ko ha ira an bitoon ha kaagahon."
                },
                "29": {
                    "verse_nr": "29",
                    "verse": "\u201cKon may-ada ka durunggan, pamati han igsisiring han Espiritu ngadto han mga singbahan!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u201cIsurat ini ngadto han anghel han singbahan ha Sardis:\n\u201cAmo ini an tugon tikang ha iya nga may-ada pito nga espiritu han Dyos ngan pito nga mga bitoon. Maaram ako han imo ginbubuhat. Maaram ako nga nahibantog ka nga buhi ka bisan kon ha pagkatinuod patay ka na!"
                },
                "2": {
                    "verse_nr": "2",
                    "verse": "Sanglit panmuhaypuhay ngan pakusga an nahibibilin pa dida ha imo, basi diri mahinayon ka hin kamatay. Kay hinsabotan ko nga an imo mga ginbuhat diri pa hingpit ha atubangan han Dyos."
                },
                "3": {
                    "verse_nr": "3",
                    "verse": "Panumdom han igintutdo ha imo ngan han imo hinbatian. Pagsunda ini ngan bayai an imo mga sala. Kon diri ka magmata, mapakada ako sugad hin kawatan, ngan diri ka ngani masabot han takna han akon pag-abot."
                },
                "4": {
                    "verse_nr": "4",
                    "verse": "Kundi an iba ha iyo dida ha Sardis waray magdum-it han ira mga bado. Maupod kamo ha akon ngan magsusul-ot kamo hin busag nga bado, tungod kay mga takos man kamo."
                },
                "5": {
                    "verse_nr": "5",
                    "verse": "Adton makakapot han pagdarag-an magsusul-ot hin sugad hini nga busag nga bado ngan diri ko paparaon an ira mga ngaran didto han basahan han mga buhi. Ha atubangan han akon Amay ngan han iya mga anghel ipapasangyaw ko ha dayag nga hira akon mga sakop."
                },
                "6": {
                    "verse_nr": "6",
                    "verse": "\u201cKon may-ada ka durunggan, pamati han igsisiring han Espiritu ngadto han mga singbahan."
                },
                "7": {
                    "verse_nr": "7",
                    "verse": "\u201cIsurat ini ngadto han anghel han singbahan ha Filadelfia:\n\u201cAmo ini an tugon tikang ha iya nga baraan ngan matuod. Nakapot hiya han yawi ni David, ngan kon mag-abre hiya hin porta, waray gud makakasada, ngan kon sadhan niya, waray na makakaabre."
                },
                "8": {
                    "verse_nr": "8",
                    "verse": "Maaram ako han imo ginbubuhat; maaram ako nga may-ada ka gutiay nga gahom; nagsunod ka han akon pagturon-an ngan tinmapod ka ha akon. Nag-abre ako hin porta ha imo atubangan nga diri masasadhan hin iba."
                },
                "9": {
                    "verse_nr": "9",
                    "verse": "Adto nga hugpo nga sakop ni Satanas, adto nga mga buwaon nga napaka Judiyo, pakakadaon ko hira ha imo atubangan ngan paluludhon ko hira ha imo tiilan. Makakasabot hira nga nahigugma ako ha imo."
                },
                "10": {
                    "verse_nr": "10",
                    "verse": "Tungod kay gintipigan mo man an akon sugo hin pag-ilob, akon ta liwat ikaw pananalipdan ha panahon han kasamokan nga maabot nganhi ha kalibutan ha pagsori han mga tawo dinhe ha tuna."
                },
                "11": {
                    "verse_nr": "11",
                    "verse": "Ha diri maiha mapakada ako. Bantayi hin maupay an imo mga butang, basi waray makaagaw ha imo han upa han imo pagdarag-an."
                },
                "12": {
                    "verse_nr": "12",
                    "verse": "Adton makadaog hihimoon ko nga harigi dida han templo han akon Dyos ngan diri gud hiya mabaya tubtob ha kataposan. Igsusurat ko dida ha iya an ngaran han akon Dyos ngan an ngaran han syudad han akon Dyos, an bag-o nga Jerusalem nga malusad tikang ha langit, tikang han akon Dyos. Igsusurat ko liwat dida ha iya an akon bag-o nga ngaran."
                },
                "13": {
                    "verse_nr": "13",
                    "verse": "\u201cKon may-ada ka durungan, pamati han igsisiring han Espiritu ngadto han mga singbahan."
                },
                "14": {
                    "verse_nr": "14",
                    "verse": "\u201cIsurat ini ngadto han anghel han singbahan ha Laodicea:\n\u201cAmo ini an tugon tikang han Amen, an kasasarigan ngan matuod nga saksi, nga amo an tikangan han ngatanan nga ginhimo han Dyos."
                },
                "15": {
                    "verse_nr": "15",
                    "verse": "Maaram ako han imo ginbuhat; maaram ako nga diri ka mahagkot, diri ka man liwat mapaso. Karuyag ko unta nga mahagkot o mapaso ka la."
                },
                "16": {
                    "verse_nr": "16",
                    "verse": "Kundi tungod nga palabanhod ka manla, diri mapaso ngan diri liwat mahagkot, ibubugok ko ikaw!"
                },
                "17": {
                    "verse_nr": "17",
                    "verse": "Nasiring ka, \u2018Riko ako ngan maupay iton akon kamutangan; may-ada ko han ngatanan nga ginkikinahanglan.\u2019 Kundi diri ka maaram han imo makalolooy ngan makapapaid nga kamutangan! Kablas, hubo, ngan buta ka."
                },
                "18": {
                    "verse_nr": "18",
                    "verse": "Nagsasagdon ako ha imo nga pumalit ka ha akon hin bulawan, puraw gud nga bulawan, basi magriko ka. Palit liwat hin busag nga panapton nga igbabado mo ngan igtatabon han imo makaarawod nga pagkahubo. Palit liwat hin bulong han imo mga mata basi ka makakita."
                },
                "19": {
                    "verse_nr": "19",
                    "verse": "Ginbubusaan ngan ginkakastigo ko adton akon hinihigugma. Pagmatadong ngan bayai an imo mga sala."
                },
                "20": {
                    "verse_nr": "20",
                    "verse": "Pamati! Natindog ako ha porta ngan nagtutuktok; kon may-ada makabati han akon tingog ngan mag-abre han porta, masulod ako han balay ngan makikigsaro ako ha iya, ngan matangka hiya upod ha akon."
                },
                "21": {
                    "verse_nr": "21",
                    "verse": "Adton makakapot han pagdarag-an, tatagan ko hiya han katungod hin paglingkod sapit ha akon didto han akon trono sugad nga nagmadaogon ako, ngan yana nalingkod sapit han akon Amay didto han iya trono."
                },
                "22": {
                    "verse_nr": "22",
                    "verse": "\u201cKon may-ada ka durunggan, pamati han igsisiring han Espiritu ngadto han mga singbahan.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Katapos hini, nagkamay-ada ako hin lain nga panan-awon, ngan hinkit-an ko didto ha langit in binuksan nga porta.\nUsa nga tingog nga sugad hin tunog hin trompeta, nga hinbatian ko na hadto, in nagyakan ha akon hin pagsiring, \u201cSaka ngadi, ngan ipakikita ko ha imo an mahinanabo kahuman hini.\u201d"
                },
                "2": {
                    "verse_nr": "2",
                    "verse": "Ha gilayon gindara ako han Espiritu. Didto ha langit may-ada trono ngan may-ada usa nga nalingkod didto han trono."
                },
                "3": {
                    "verse_nr": "3",
                    "verse": "Maranggat an iya nawong sugad han gimlat hin mga mahal nga bato nga haspe ngan kornalina, ngan ginlilibotan an trono hin balangaw nga an kolor sugad hin esmeralda."
                },
                "4": {
                    "verse_nr": "4",
                    "verse": "Palibot han trono may-ada liwat 24 nga mga trono nga linilingkoran hin 24 nga mga katigurangan nga nakakabado hin busag, ngan may-ada mga bulawan nga korona ha ira ulo."
                },
                "5": {
                    "verse_nr": "5",
                    "verse": "Tikang han trono naguwa in mga idlap hin kikidlat, mga aringasa, ngan mga daguhob hin dalugdog. Ha atubangan han trono may-ada pito nga pinaruktan nga mga sulo nga naglalaga ngan amo ini an pito nga mga espiritu han Dyos."
                },
                "6": {
                    "verse_nr": "6",
                    "verse": "Ha atubangan liwat han trono may-ada sugad hin dagat nga salaming, nga malinaw nga matin-aw sugad hin kristal.\nPalibot han trono, ha kada ligid hito, may-ada upat nga buhi nga mga binuhat nga lukop hin mga mata ha atubangan ngan ha talikoran."
                },
                "7": {
                    "verse_nr": "7",
                    "verse": "An syahan sugad hin liyon an panagway; an ikaduha sugad hin todo nga baka; an ikatulo may-ada nawong nga sugad hin kanan tawo; ngan an ikaupat sugad hin nalupad nga agila."
                },
                "8": {
                    "verse_nr": "8",
                    "verse": "An kada usa hini nga buhi nga mga binuhat may-ada unom nga mga pako, ngan luob ini nga mga pako hin mga mata ha bawbaw ngan ha ilarom. Adlaw gab-i waray hunong an ira pagkanta:\n\u201cSanto, santo, santo, an Ginoo nga\nDyos nga Labi Kamakagarahum,\nhan naglabay, han yana,\nngan han tiarabot.\u201d"
                },
                "9": {
                    "verse_nr": "9",
                    "verse": "An upat nga buhi nga mga binuhat nagkakanta hin mga kanta hin paghimaya, pagpasidungog, ngan pagpasalamat ngadto han nalingkod han trono, nga buhi ha kadayonan. Kon nagkakanta hira"
                },
                "10": {
                    "verse_nr": "10",
                    "verse": "an 24 nga mga katigurangan nahapa ha atubangan han nalingkod didto han trono, ngan nagsisingba ha iya nga buhi ha kadayonan. Ibinubutang nira an ira mga korona ha atubangan han trono ngan nasiring hira"
                },
                "11": {
                    "verse_nr": "11",
                    "verse": "\u201cAmon Ginoo nga Dyos! Takos\nka hin pagkarawat hin himaya,\ndungog ngan gahom.\nKay gintuha mo an ngatanan nga\nmga butang,\nngan pinaagi han imo pagbuot\ngintagan mo hira hin kinabuhi.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Hinkit-an ko in linikid nga basahan nga kinakaptan han tuo nga kamot han nalingkod ha trono; sinuratan paluyo, ngan pinatikan hin pito nga mga silyo."
                },
                "2": {
                    "verse_nr": "2",
                    "verse": "Hinkit-an ko in makusog nga anghel nga nagpahibaro hin dako nga tingog, \u201cHin-o ba an takos magbuong han mga silyo ngan magbuklad han linikid nga basahan?\u201d"
                },
                "3": {
                    "verse_nr": "3",
                    "verse": "Kundi waray usa nga aadto ha langit, o aanhi ha tuna, o aadto ha kahiladman nga makakahimo hin pagbuklad han linikid nga basahan, ngan hin panginano kon ano an aadto ha sakob."
                },
                "4": {
                    "verse_nr": "4",
                    "verse": "Nagtangis ako hin mapait kay waray man hin-agian nga takos hin pagbuklad han linikid nga basahan ngan panginano kon ano an aadto ha sakob."
                },
                "5": {
                    "verse_nr": "5",
                    "verse": "Niyan usa han mga katigurangan nagsiring ha akon, \u201cAyaw pagtangis, kitaa! An liyon nga tikang han tribo ni Juda, an gamahan nga tulin ni David, amo an nakadaog ngan hiya an makakabuong han pito nga mga silyo ngan makakabuklad han linikid nga basahan.\u201d"
                },
                "6": {
                    "verse_nr": "6",
                    "verse": "Niyan hinkit-an ko in Kordero nga natukdaw ha butnga han trono, nga gin-aalirongan han upat nga buhi nga mga binuhat ngan han mga katigurangan. Baga hin patay na pagkit-on an Kordero. May-ada niya pito nga mga sungay ngan pito nga mga mata, nga amo an pito nga mga espiritu han Dyos, nga iginpadara ha bug-os nga kalibutan."
                },
                "7": {
                    "verse_nr": "7",
                    "verse": "Ginkadto han Kordero ngan ginkuha niya an linikid nga basahan nga kinakaptan han tuo nga kamot han nalingkod ha trono."
                },
                "8": {
                    "verse_nr": "8",
                    "verse": "Samtang binubuhat niya ini, an upat nga buhi nga mga binuhat ngan an 24 nga mga katigurangan nanhapa ha atubangan han Kordero. An kada usa ha ira may-ada arpa ngan mga bulawan nga surudlan hin insyenso, nga amo an mga pag-ampo han mga tawo han Dyos."
                },
                "9": {
                    "verse_nr": "9",
                    "verse": "Nagkanta hira hin bag-o nga kanta:\n\u201cTakos ka hin pagbuklad han linikid nga basahan ngan pagbuong han iya mga silyo.\nKay ginpatay ka, ngan tungod han imo kamatayon gintubos mo para han Dyos an mga tawo,\ntikang ha magkalainlain nga tribo, pinulongan, kanasoran, ngan katawhan."
                },
                "10": {
                    "verse_nr": "10",
                    "verse": "Ginhimo hira nga ginhadian hin kapadian hin pag-alagad han aton Dyos\nngan maghahadi hira ha tuna.\u201d"
                },
                "11": {
                    "verse_nr": "11",
                    "verse": "Sinmiplat ako ngan akon hinbatian in yinukotyukot nga mga anghel! Natukdaw hira ngan ira ginlilibotan an trono, an upat nga buhi nga mga binuhat ngan an mga katigurangan"
                },
                "12": {
                    "verse_nr": "12",
                    "verse": "ngan nagkanta hira hin dako nga tingog:\n\u201cAn Kordero nga ginpatay takos\nkumarawat hin gahom, bahandi, kinaadman, ngan kusog, dungog, himaya, ngan pagdayaw!\u201d"
                },
                "13": {
                    "verse_nr": "13",
                    "verse": "Ngan hinbatian ko an tagsa nga binuhat didto ha langit, dinhe ha tuna, ngan didto ha kahiladman, nga didto ha dagat-an ngatanan nga buhi nga binuhat dinhe ha kalibutan\u2014ngan nagkakanta hira:\n\u201cHa iya nga nalingkod ha trono, ngan ngadto han Kordero,\nmagin an pagdayaw ngan dungog, himaya, ngan gahom,\nha dayon nga mga katuigan!\u201d"
                },
                "14": {
                    "verse_nr": "14",
                    "verse": "Nagbaton an upat nga buhi nga mga binuhat, \u201cMatuman kunta!\u201d Ngan an mga katigurangan nanhapa ngan nagsingba."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ngan hinkit-an ko an Kordero nga nagbubuong han syahan han pito nga mga silyo, ngan akon hinbatian an usa han upat nga buhi nga mga binuhat nga nagsiring ha dako nga tingog sugad hin kanan dalugdog, \u201cPakadi!\u201d"
                },
                "2": {
                    "verse_nr": "2",
                    "verse": "Kinmita ako hin busag nga kabayo. An nasakay han kabayo nagdadara hin pana ngan gintagan hin korona. Linmakat hiya sugad hin usa nga nagubat basi makadaog."
                },
                "3": {
                    "verse_nr": "3",
                    "verse": "Ngan ginbuong han Kordero an ikaduha nga silyo, ngan nagsiring an ikaduha nga buhi nga binuhat, \u201cPakadi!\u201d"
                },
                "4": {
                    "verse_nr": "4",
                    "verse": "Lain nga kabayo nga pula in ginmawas. An nasakay hini nga kabayo tinagan hin gahom hin pakig-away dinhe ha tuna, basi an mga tawo magpaunay-unay hin pagpatay. Gintagan hiya hin dako nga espada."
                },
                "5": {
                    "verse_nr": "5",
                    "verse": "Niyan gibuong han Kordero an ikatulo nga silyo, ngan hinbatian ko an ikatulo nga buhi nga binuhat nga nasiring, \u201cPakadi!\u201d Sinmiplat ako ngan hinkit-an ko in maitom nga kabayo. An nasakay hini nga kabayo nagdadara hin timbangan."
                },
                "6": {
                    "verse_nr": "6",
                    "verse": "Hinbatian ko in tingog tikang han upat nga buhi nga mga binuhat nga nagsiring, \u201cUsa ka litro nga trigo ngan tulo ka litro nga sebada an mapapalit han usa ka adlaw nga suhol han nagtrabaho. Kundi ayaw pagpasipad-i hin pagkarag han lana hin mga olibo ug han bino han mga ubas!\u201d"
                },
                "7": {
                    "verse_nr": "7",
                    "verse": "Ngan ginbuong liwat han Kordero an ikaupat nga silyo, ngan hinbatian ko an ikaupat nga buhi nga binuhat nga nasiring, \u201cPakadi!\u201d"
                },
                "8": {
                    "verse_nr": "8",
                    "verse": "Tinman-aw ako, ngan hinkit-an ko in mahinayon ug duason nga kabayo. An nasakay hini nga kabayo ginngaranan \u201cKamatayon\u201d ngan nasunod duok ha iya luyo an Hades. Ihinatag ha ira an ikaupat nga bahin han tuna basi patayon nira an mga tawo pinaagi hin araway, gutom, sakit, ngan mga ihalas nga kamanampan."
                },
                "9": {
                    "verse_nr": "9",
                    "verse": "Niyan ginbuong an Kordero an ikalima nga silyo ngan hinkit-an ko ha ubos han altar an mga kalag hadton mga pinanmatay tungod kay iginpasangyaw nira an pulong han Dyos ngan nagmatinumanon hira han ira pagsaksi."
                },
                "10": {
                    "verse_nr": "10",
                    "verse": "Naggoliat hira ha dako nga tingog, \u201cGinoo nga Labi Kamakagarahum, baraan ngan matuod! Maiha pa ba an imo paghukom ngan pagsirot han mga tawo dinhe ha tuna, tungod han pagpataya nira ha amon?\u201d"
                },
                "11": {
                    "verse_nr": "11",
                    "verse": "An kada usa ha ira tinagan hin busag nga hilaba nga bado ngan gintugon hira hin pagpahuway la anay, tubtob nga maigo na an kadamoon han ira igkasi surugoon ngan kabugtoan nga pamamatayon sugad ha ira."
                },
                "12": {
                    "verse_nr": "12",
                    "verse": "Ngan hinkit-an ko nga ginbuong han Kordero an ikaunom nga silyo. Linminog hin makusog ngan nagmadulom an adlaw sugad hin dugnit nga maitom, ngan an bulan nagmapula sugad hin dugo."
                },
                "13": {
                    "verse_nr": "13",
                    "verse": "Nagkahuglog ha tuna an mga bitoon ha langit, sugad hin hilaw pa nga mga igos nga nagkakahuglog kon binabay-og hin makusog nga hangin."
                },
                "14": {
                    "verse_nr": "14",
                    "verse": "Nawara an langit sugad hin linukot nga basahan, ngan an tagsa nga bukid ug puro nagkababalhin tikang han ira hinmumutangan."
                },
                "15": {
                    "verse_nr": "15",
                    "verse": "Nanago ha mga lungib ngan mga pangpang han kabukiran an mga hadi han tuna, an mga punoan, an mga pangulo han kasondalohan, an mga salapian ngan mga gamhanan, ngan an ngatanan nga iba nga mga tawo, oripon ug talwas."
                },
                "16": {
                    "verse_nr": "16",
                    "verse": "Ginsiring nira an kabukiran ngan kababtoan, \u201cTak-opi ngan tagoa kami tikang han mga mata han nalingkod han trono, ngan tikang han kapungot han Kordero!"
                },
                "17": {
                    "verse_nr": "17",
                    "verse": "An makalilisang nga adlaw han ira kapungot aanhi na, ngan hin-o in makakailob hini?\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Kahuman hini hinkit-an ko in upat nga mga anghel nga natukdaw didto han upat nga mga kanto han tuna, ngan ira ginpupugngan an upat nga mga hangin, basi mawaray na hangin nga humuyop dinhe ha tuna, dida ha dagat ngan ha mga kakahoyan."
                },
                "2": {
                    "verse_nr": "2",
                    "verse": "Ngan hinkit-an ko in lain nga anghel nga tikang ha sinirangan, dara an silyo han buhi nga Dyos. Gintawag niya ha dako nga tingog an upat nga mga anghel nga gintagan han Dyos hin gahom hin pagpuo han tuna ngan han dagat."
                },
                "3": {
                    "verse_nr": "3",
                    "verse": "Nagsiring an anghel, \u201cAyaw pagpasipad-i an tuna, an dagat, ug an kakahoyan, tubtob nga katigamnan namon han silyo ha ira mga agtang an mga surugoon han amon Dyos.\u201d"
                },
                "4": {
                    "verse_nr": "4",
                    "verse": "Ngan ginsumatan ako han kadamoon hadton natigamnan han silyo han Dyos dida ha ira mga agtang: syinto kuarenta y kuatro ka yukot hira ngatanan tikang han ngatanan nga mga tribo han Israel"
                },
                "5": {
                    "verse_nr": "5",
                    "verse": "napulog duha ka yukot tikang han kada tribo: napulog duha ka yukot ha tribo ni Juda; napulog duha ka yukot ha tribo ni Ruben; napulog duha ka yukot ha tribo ni Gad"
                },
                "6": {
                    "verse_nr": "6",
                    "verse": "napulog duha ka yukot ha tribo ni Aser; napulog duha ka yukot ha tribo ni Neftali; napulog duha ka yukot ha tribo ni Manases"
                },
                "7": {
                    "verse_nr": "7",
                    "verse": "napulog duha ka yukot ha tribo ni Simeon; napulog duha ka yukot ha tribo ni Levi; napulog duha ka yukot ha tribo ni Isacar"
                },
                "8": {
                    "verse_nr": "8",
                    "verse": "napulog duha ka yukot ha tribo ni Zabulon; napulog duha ka yukot ha tribo ni Jose; ngan napulog duha ka yukot na tribo ni Benjamin."
                },
                "9": {
                    "verse_nr": "9",
                    "verse": "Kahuman hini, tinman-aw ako ngan hinkit-an ko in dako nga hugpo hin mga tawo nga diri maiihap. Tikang hira ha magkalainlain nga kanasoran, tribo, pinulongan, ug katawhan. Natukdaw hira ha atubangan han trono ngan han Kordero, ngan nakakasul-ot hira hin busag nga higlawig nga bado, ngan nakakabitbit hira hin mga palwa."
                },
                "10": {
                    "verse_nr": "10",
                    "verse": "Naggoliat hira ha dako nga tingog: \u201cAn katalwasan natikang han aton Dyos nga nalingkod ha trono, ngan han Kordero!\u201d"
                },
                "11": {
                    "verse_nr": "11",
                    "verse": "Naglibot han trono an ngatanan nga mga anghel, upod an mga katigurangan, ngan an upat nga buhi nga mga binuhat. Ngan nanhapa hira ha atubangan han trono ngan nagsingba ha Dyos"
                },
                "12": {
                    "verse_nr": "12",
                    "verse": "hin pagsiring: \u201cAmen! An pagdayaw, himaya, kinaadman, pagpasalamat, dungog, gahom, ngan kusog, kanan Dyos ini ngatanan ha dayon nga mga katuigan! Matuman kunta!\u201d"
                },
                "13": {
                    "verse_nr": "13",
                    "verse": "Nagpakiana ha akon in usa han mga katigurangan, \u201cHira hin-o ini nga mga tawo nga nakakasuklob hin busag nga higlawig nga mga panapton, ngan tikang hira diin?\u201d"
                },
                "14": {
                    "verse_nr": "14",
                    "verse": "Binmaton ako, \u201cDiri ako maaram. Ikaw an maaram.\u201d\nNagsiring hira ha akon, \u201cAmo ini an mga tawo nga nakailob han makalilisang nga pag-antos. Ginlabhan nira an ira higlawig nga mga bado ngan ginlatakan hira han dugo han Kordero, sanglit nagmabusag."
                },
                "15": {
                    "verse_nr": "15",
                    "verse": "Sanglit natukdaw hira ha atubangan han trono han Dyos ngan nag-aalagad ha iya adlaw gab-i didto han iya templo. Hiya nga nalingkod dida han trono amo an mananalipod ha ira pinaagi han iya pakig-usa ha ira."
                },
                "16": {
                    "verse_nr": "16",
                    "verse": "Diri na gud hira gugutomon o uuhawon; diri na hira mag-aantos han kapaso han adlaw o han bisan ano nga maping-it nga kapaso"
                },
                "17": {
                    "verse_nr": "17",
                    "verse": "kay an Kordero nga aada ha butnga han trono amo an ira Magmarangno ngan tutugwayan hira ngadto han mga burabod han tubig nga nahatag hin kinabuhi. Ngan papahiron han Dyos an tagsa nga luha ha ira mga mata.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Han pagbuonga han Kordero an ikapito nga silyo, nagmingaw didto ha langit sulod hin traynta ka minutos."
                },
                "2": {
                    "verse_nr": "2",
                    "verse": "Ngan hinkit-an ko an pito nga mga anghel nga natukdaw ha atubangan han Dyos ngan gintagan hira hin pito nga mga trompeta."
                },
                "3": {
                    "verse_nr": "3",
                    "verse": "Inmabot in lain nga anghel nga nakakadara hin bulawan nga surudlan hin insyenso, ngan tinmukdaw ha atubangan han altar. Gintagan hiya hin damo nga insyenso basi idugang han mga pag-ampo han ngatanan nga mga tawo han Dyos, ngan ihalad dida han bulawan nga altar nga nakada ha atubangan han trono."
                },
                "4": {
                    "verse_nr": "4",
                    "verse": "Tikang han mga kamot han anghel nga natindog ha atubangan han Dyos, nagtipaigbaw an aso han natutubod nga insyenso upod an mga pag-ampo han mga tawo han Dyos."
                },
                "5": {
                    "verse_nr": "5",
                    "verse": "Niyan kinuha han anghel an surudlan han insyenso, ginsudlan ini hin baga tikang han altar, ngan ihinuwad ini dida ha tuna. Naglilinti, nagdalugdog, nagki-kidlat, nga linminog."
                },
                "6": {
                    "verse_nr": "6",
                    "verse": "Niyan an pito nga mga anghel nag-andam hin pagpatunog han ira mga trompeta."
                },
                "7": {
                    "verse_nr": "7",
                    "verse": "Nagpatunog han iya trompeta na syahan nga anghel. Inmuran ha tuna hin yelo ug kalayo nga sinaktan hin dugo. Naugtang an ikatulo ka bahin han tuna, an ikatulo ka bahin han mga kakahoyan, ngan an ngatanan nga kabanwaan."
                },
                "8": {
                    "verse_nr": "8",
                    "verse": "Nagpatunog han iya trompeta an ikaduha nga anghel. Ilinabog ngadto ha kadagatan in kalayo nga sugad hin nasusunog nga dako nga bukid. Nahimo nga dugo an ikatulo ka bahin han kadagatan"
                },
                "9": {
                    "verse_nr": "9",
                    "verse": "nagkamatay an ikatulo ka bahin han buhi nga mga binuhat ha dagat, ngan nagkaguguba an ikatulo ka bahin han mga barko ha dagat."
                },
                "10": {
                    "verse_nr": "10",
                    "verse": "Nagpatunog han iya trompeta an ikatulo nga anghel. Nahulog tikang ha kalangitan in dako nga bitoon nga nagdidilaab sugad hin sulo, ngan nahiumpag dida han ikatulo ka bahin han mga salog ngan mga burabod han tubig."
                },
                "11": {
                    "verse_nr": "11",
                    "verse": "(\u201cKapaitan\u201d an ngaran han bitoon.) Nagmapait an ikatulo ka bahin han tubig, ngan nagkamatay in damo nga mga tawo tungod han pag-inom nira han tubig, kay nagmapait an tubig."
                },
                "12": {
                    "verse_nr": "12",
                    "verse": "Nagpatunog han iya trompeta na ikaupat nga anghel. Naigo an ikatulo ka bahin han adlaw, an ikatulo ka bahin han bulan, ngan an ikatulo ka bahin han mga bitoon, sanglit nawara an ikatulo ka bahin han ira kapawa. Waray na kapawa sulod han ikatulo ka bahin han gab-i."
                },
                "13": {
                    "verse_nr": "13",
                    "verse": "Niyan tinman-aw ako ngan hinkit-an ko in usa nga agila nga hitaas an paglupad ha panganuron ngan hinbatian ko in dako nga tingog nga nasiring, \u201cKamakaharadlok! Kamakangingirhat! Kairo hadton hiabotan dinhe ha tuna kon magtunog na an mga trompeta nga kinahanglan huypon han tulo pa nga mga anghel!\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Nagpatunog han iya trompeta na ikalima nga anghel. Hinkit-an ko in usa nga bitoon nga nahulog ha tuna tikang ha langit ngan gintagan han yawi han kahiladman han tuna."
                },
                "2": {
                    "verse_nr": "2",
                    "verse": "Gin-abrehan han bitoon an kahiladman, nga ginmawas in madakmol nga aso, sugad hin aso nga tikang hin dako nga hudno. An adlaw ngan an hangin naputos hin kasisidman tungod han aso nga tikang ha kahiladman."
                },
                "3": {
                    "verse_nr": "3",
                    "verse": "Nagkaguwa in mga duron tikang han aso ngan hinmugdon ha tuna, ngan ihinatag ha ira in gahom nga sugad han kanan mga bungad."
                },
                "4": {
                    "verse_nr": "4",
                    "verse": "Gintugon hira nga diri nira puohon an kabanwaan, an kakahoyan, ngan bisan ano nga tanom; makakahimo la hira hin pagpuo hadton mga tawo nga waray pa katigamni han silyo han Dyos ha ira mga agtang."
                },
                "5": {
                    "verse_nr": "5",
                    "verse": "Waray tugoti an mga duron hin pagpatay hini nga mga tawo, kundi hin pag-paantos la ha ira sulod hin lima ka bulan. An kasakit han ira pag-antos sugad ini han kasakit nga gin-aantos hin tawo nga tinutukob hin malara nga bungad."
                },
                "6": {
                    "verse_nr": "6",
                    "verse": "Sulod hito nga lima ka bulan maghihingyap hin kamatayon adto nga mga tawo, kundi diri nira maaangkon ito; maruruyag hira nga mamatay nala, kundi mapahirayo ha ira an kamatayon."
                },
                "7": {
                    "verse_nr": "7",
                    "verse": "An mga duron sugad pagkit-on hin mga kabayo nga andam ha pag-awayan; daw may-ada korona nga bulawan ha ira mga ulo, ngan an ira mga nawong daw nawong hin tawo."
                },
                "8": {
                    "verse_nr": "8",
                    "verse": "An ira buhok sugad hin buhok hin babaye ngan an ira mga ngipon sugad hin kanan liyon."
                },
                "9": {
                    "verse_nr": "9",
                    "verse": "An ira mga dughan tinahoban hin daw sugad hin taming nga puthaw, ngan an aringasa han ira mga pako sugad han haganas hin mga karuwahe nga ginguguyod ngadto ha pag-awayan."
                },
                "10": {
                    "verse_nr": "10",
                    "verse": "May-ada nira mga ikog ngan mga sugod nga sugad hin kanan bungad, ngan ginagamit nira ini nga mga ikog hin pagsakit han mga tawo sulod hin lima ka bulan."
                },
                "11": {
                    "verse_nr": "11",
                    "verse": "May-ada nira hadi nga nagmamangulo ha ira, usa nga anghel nga tinaporan han kahiladman. \u201cAbaddon\u201d an iya ngaran ha Hebreo, \u201cApolyon\u201d ha Griego (\u201cAn Magpuruo\u201d an kahulogan)."
                },
                "12": {
                    "verse_nr": "12",
                    "verse": "Natapos na an syahan nga makaharadlok; kahuman hini may-ada pa masunod nga duha nga mga makaharadlok."
                },
                "13": {
                    "verse_nr": "13",
                    "verse": "Nagpatunog han iya trompeta an ikaunom nga anghel. Hinbatian ko in tingog tikang han upat nga mga kanto han altar nga bulawan ha atubangan han Dyos."
                },
                "14": {
                    "verse_nr": "14",
                    "verse": "Nagsiring an tingog ngadto han ikaunom nga anghel nga may trompeta, \u201cBuhii an upat nga mga anghel nga ginapos didto han dako nga Salog Eufrates!\u201d"
                },
                "15": {
                    "verse_nr": "15",
                    "verse": "Ginbuhian an upat nga mga anghel nga andam para hini nga oras, adlaw, bulan, ngan tuig hin pagpatay han ikatulo ka bahin han mga tawo."
                },
                "16": {
                    "verse_nr": "16",
                    "verse": "Ginsumatan ako han kadamoon han mga dikabayo nga mga sondalo: duha ka gatos ka milyon hira ngatanan."
                },
                "17": {
                    "verse_nr": "17",
                    "verse": "Dida han akon panan-awon hinkit-an ko an mga kabayo ngan an ira mga sumarakay nga may-ada nira mga taming nga mapula sugad hin kalayo, maasol sugad hin sapiro, ngan madulaw sugad hin asufre. An mga ulo hini nga mga kabayo sugad hin kanan liyon, ngan tikang ha ira mga baba nagawas in kalayo, aso, ngan asufre."
                },
                "18": {
                    "verse_nr": "18",
                    "verse": "Napuo an ikatulo ka bahin han mga tawo pinaagi hini nga tulo nga mga peste: an kalayo, an aso, ngan an asufre nga nagawas tikang han mga baba han mga kabayo."
                },
                "19": {
                    "verse_nr": "19",
                    "verse": "Kay an gahom han mga kabayo nakada han ira mga baba ngan han ira mga ikog. An ira mga ikog sugad hin mga halas nga may mga ulo ngan amo ini an ginagamit nira hin pagtukob han mga tawo."
                },
                "20": {
                    "verse_nr": "20",
                    "verse": "An iba han mga tawo nga waray magkamatay tungod hini nga mga peste waray bumaya han ira magraot nga mga binuhatan. Nagpadayon hira hin pagsingba han mga yawa, han mga diyosdiyos nga bulawan, salapi, tumbaga, bato, ug kahoy, nga diri nakakakita, nakakabati, o nakakalakat."
                },
                "21": {
                    "verse_nr": "21",
                    "verse": "Waray liwat hira magbasol han ira mga panmatay, han ira mga salamangka, han ira maghilas nga mga kalaw-ayan, ngan han ira mga pangawat."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Hinkit-an ko liwat in usa pa nga makusog nga anghel nga nalusad tikang ha langit. Napuputos hiya hin dampog, ngan ginlilibotan hin balangaw an iya ulo. An iya bayhon sugad hin adlaw ngan an iya mga bitiis sugad hin mga harigi nga kalayo."
                },
                "2": {
                    "verse_nr": "2",
                    "verse": "May-ada niya gutiay nga linikid nga basahan nga binuklad ha iya kamot. An iya tuo nga tiil natamak han dagat ngan an iya wala nga tiil natamak han tuna."
                },
                "3": {
                    "verse_nr": "3",
                    "verse": "Ginmoliat hiya sugad hin pagngurob hin mga liyon. Kahuman niya paggoliat, binmaton an pito nga mga dalugdog pinaagi han ira daguhob."
                },
                "4": {
                    "verse_nr": "4",
                    "verse": "Han pagyakan nira, tipagsusurat na unta ako, kundi may-ada tingog nga hinbatian tikang ha langit nga nasiring, \u201cAyaw ipasabot an iginsiring han pito nga mga dalugdog; ayaw isurat!\u201d"
                },
                "5": {
                    "verse_nr": "5",
                    "verse": "Niyan, an anghel nga natukdaw ha dagat ngan ha tuna nagbayaw han iya tuo nga kamot ngadto ha langit"
                },
                "6": {
                    "verse_nr": "6",
                    "verse": "ngan nagsumpa ha ngaran han Dyos nga buhi ha kadayonan, nga naghimo han langit, han tuna, ngan han dagat, ngan han ngatanan nga mga butang nga aada ha ira. Nagsiring an anghel, \u201cDiri nagud maglalangan!"
                },
                "7": {
                    "verse_nr": "7",
                    "verse": "Kundi kon magpatunog na an ikapito nga anghel han iya trompeta, pagtutumanon na han Dyos an iya tinago nga paglarang, sugad nga ginpahibaro niya hadto an iya mga surugoon, an mga manaragna.\u201d"
                },
                "8": {
                    "verse_nr": "8",
                    "verse": "Ngan, an tingog nga akon hinbatian tikang ha langit nagsiring na liwat ha akon, \u201cKadtoa ngan kuhaa an binuklad nga gutiay nga linikid nga basahan nga kinakaptan han anghel nga natukdaw ha dagat ngan ha tuna.\u201d"
                },
                "9": {
                    "verse_nr": "9",
                    "verse": "Kinmadto ako han anghel ngan naghangyo ako nga ihatag ha akon an gutiay nga linikid nga basahan. Ginsiring ako niya, \u201cKuhaa ngan kaona; matam-is ini sugad hin dugos dida ha imo baba kundi kon matulon mo na, maaslom na ini.\u201d"
                },
                "10": {
                    "verse_nr": "10",
                    "verse": "Ginkuha ko an gutiay nga linikid nga basahan dida ha iya kamot ngan ginkaon ko. Matam-is ini sugad hin dugos han dida pa la ha akon baba, kundi han pagtunla ko, nagmaaslom didto ha akon tiyan."
                },
                "11": {
                    "verse_nr": "11",
                    "verse": "Niyan ginsiring ako, \u201cKinahanglan igpasangyaw mo na liwat an mensahe han Dyos ngadto han mga katawhan, kanasoran, mga pinulongan, ngan mga kahadian.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Niyan tinagan ako hin isurukol nga kahoy sugad hin tungkod, ngan ginsiring ako, \u201cPakadto ngan sukla an templo han Dyos, ngan an altar, ngan ihapa adton naniningba ha templo."
                },
                "2": {
                    "verse_nr": "2",
                    "verse": "Kundi ayaw pagsukla an bungsaran ha gawas han templo, kay ginhatag na ini hira ha mga Hentil nga magpapasipara han Baraan nga Syudad sulod hini nga kuarenta y dos ka bulan."
                },
                "3": {
                    "verse_nr": "3",
                    "verse": "Ipadadara ko an akon duha nga mga saksi nga magbabado hin sako; ngan igpapasangyaw nira an mensahe han Dyos sulod hito nga mil dos syintos saysenta ka adlaw.\u201d"
                },
                "4": {
                    "verse_nr": "4",
                    "verse": "Ini nga duha nga mga saksi amo an duha nga mga kahoy nga olibo, ngan an duha nga mga suga nga ibinutang ha atubangan han Ginoo han tuna."
                },
                "5": {
                    "verse_nr": "5",
                    "verse": "Kon may-ada magpasipara hin paghuka ha ira, maguwa in kalayo tikang ha ira mga baba, ngan pupuohon an ira mga kaaway; ngan dida hini nga paagi papatayon adton magpasipara hin paghuka ha ira."
                },
                "6": {
                    "verse_nr": "6",
                    "verse": "May-ada nira gahom hin pagsada han langit basi diri makauran ha panahon nga magpapasangyaw hira han mensahe han Dyos. May-ada liwat nira gahom hin paghimo nga dugo han mga burabod han tubig; may-ada liwat nira gahom hin pagdara han bisan ano nga peste nganhi ha tuna, hin sugad ka agsob han ira karuyag."
                },
                "7": {
                    "verse_nr": "7",
                    "verse": "Kahuman nira pagpasangyaw han ira mensahe, an mananap nga naguwa tikang han kahiladman makikig-away ha ira. Pagdadag-on hira niya ngan pamamatayon hira"
                },
                "8": {
                    "verse_nr": "8",
                    "verse": "ngan an ira patay nga mga lawas magsasarang dida ha dalan han dako nga syudad diin iginraysang ha kros an ira Ginoo. Sodoma o Ehipto an panigamnan nga ngaran hito nga syudad."
                },
                "9": {
                    "verse_nr": "9",
                    "verse": "Magtatan-aw han ira mga lawas sulod hin tulo ka adlaw ngan tunga an mga tawo tikang han ngatanan nga mga nasod, mga tribo, mga pinulongan, ngan mga katawhan, ngan diri hira matugot nga iglubong hira."
                },
                "10": {
                    "verse_nr": "10",
                    "verse": "Malilipay an mga tawo ha tuna tungod han pagkamatay hini nga duha. Magsasaurog hira ngan maggigihataghatag hin mga regalo, kay nagdara adto nga duha nga mga manaragna hin damo nga mga pag-antos ha mga tawo."
                },
                "11": {
                    "verse_nr": "11",
                    "verse": "Katapos hin tulo ka adlaw ngan tunga, inmabot tikang han Dyos an ginhawa nga nahatag hin kinabuhi, ngan sinmulod ini ha ira, ngan nanindog hira. Duro gud an kahadlok hadton mga nagpakakita ha ira."
                },
                "12": {
                    "verse_nr": "12",
                    "verse": "Niyan hinbatian han duha nga mga manaragna in dako nga tingog tikang ha langit nga nasiring ha ira, \u201cSaka kamo ngadi!\u201d Samtang nagkikita an ira mga kaaway, kinmayab hira ngadto ha langit ha usa nga dampog."
                },
                "13": {
                    "verse_nr": "13",
                    "verse": "Dida dayon nagkamay-ada makusog nga linog; naruba an ikanapulo ka bahin han syudad ngan pito ka yukot nga mga tawo in nagkamatay. Nagkahadlok hin duro an nanhibilin nga mga tawo ngan gindayaw nira an pagkagamhanan han Dyos han langit."
                },
                "14": {
                    "verse_nr": "14",
                    "verse": "Tapos na an ikaduha nga makaharadlok, kundi diri maiha maabot na an ikatulo nga makaharadlok."
                },
                "15": {
                    "verse_nr": "15",
                    "verse": "Niyan nagpatunog han iya trompeta an ikapito nga anghel, ngan nagka may-ada dagko nga mga tingog ha langit nga nasiring, \u201cAn gahom hin paghadi han kalibutan iya na yana han aton Ginoo ngan han iya Cristo, ngan maghahadi hiya ha kadayonan!\u201d"
                },
                "16": {
                    "verse_nr": "16",
                    "verse": "Ngan nanhapa nga nagsingba han Dyos an 24 nga mga katigurangan nga nalingkod dida han ira mga trono ha atubangan han Dyos"
                },
                "17": {
                    "verse_nr": "17",
                    "verse": "nga nasiring,\n\u201cGinoo nga Dyos nga Labi Kamakagarahum han yana ngan han naglabay!\nNagpapasalamat kami ha imo nga imo ginamit an imo dako nga gahom,\nngan nagtikang ka na hin paghadi!"
                },
                "18": {
                    "verse_nr": "18",
                    "verse": "Nagkasisina an mga Hentil,\nkay inmabot na an panahon han imo kapungot,\nan panahon hin paghukom han mga patay.\nPanahon na hin pagbalos han imo mga surugoon, an mga manaragna,\nngan han ngatanan nga imo mga tawo, an ngatanan nga may pagtahod ha imo,\nan dagko ngan sugad man an gudti.\nPanahon na hin pagpuo hadton\nmga nagpupuo han tuna!\u201d"
                },
                "19": {
                    "verse_nr": "19",
                    "verse": "Nabuksan an templo han Dyos didto ha langit, ngan hinkit-an didto an Kahon han Ginsaaran. Ngan nagkamay-ada mga kikidlat, mga dinalugdog, mga lilinti, linog ngan uranos hin mga yelo."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Niyan hinkit-an didto ha langit in dako nga orosahon: may-ada usa nga babaye nga nagbabado han adlaw, ngan natamak han bulan, ngan an iya ulo ginkoronahan hin dose nga mga bitoon."
                },
                "2": {
                    "verse_nr": "2",
                    "verse": "Tipag-aranak na hiya, ngan iginuliat niya an kaul-ol ngan an kasakit han pag-anak."
                },
                "3": {
                    "verse_nr": "3",
                    "verse": "May-ada lain nga urosahon nga hinkit-an didto ha langit. May dako nga pula nga dragon, nga pito an iya mga ulo ngan napulo an iya mga sungay, ngan may-ada korona an kada ulo."
                },
                "4": {
                    "verse_nr": "4",
                    "verse": "Gindanas han iya ikog an ikatulo ka bahin han mga bitoon ha langit ngan pinanlabog niya ha tuna. Tinmukdaw hiya ha atubangan han babaye nga tipag-aranak nga andam hin pagkaon han bata kon matawo na."
                },
                "5": {
                    "verse_nr": "5",
                    "verse": "Ngan nag-anak an babaye hin lalake nga maghahadi hin mahigpit hin duro han ngatanan nga mga nasod. Kundi gin-agaw an bata ngan gindara ngadto han Dyos ngan han iya trono."
                },
                "6": {
                    "verse_nr": "6",
                    "verse": "Kinmalagiw an babaye ngadto ha kamingawan, ngadto hin dapit nga gin-andam han Dyos para ha iya, diin pagmamangnoan hiya sulod hin usa ka yukot ug duha ka gatos ug saysenta ka adlaw."
                },
                "7": {
                    "verse_nr": "7",
                    "verse": "Niyan nahinabo in araway didto ha langit. Hi Miguel ngan an iya mga anghel nakig-away han dragon nga upod liwat han iya sakop nga mga anghel inmato"
                },
                "8": {
                    "verse_nr": "8",
                    "verse": "kundi nadaog an dragon ngan hiya ngan an iya sakop nga mga anghel waray na tugoti hin pag-ukoy didto ha langit; ginpaiwas hira."
                },
                "9": {
                    "verse_nr": "9",
                    "verse": "Iginlabog ha gawas an duro kadako nga dragon! Amo hiya adton kadaan nga dako nga halas nga ginngaranan nga Yawa, o Satanas, nga amo an naglimbong han bug-os nga kalibutan. Iginhulog hiya ngadto ha tuna upod an ngatanan nga iya sakop nga mga anghel."
                },
                "10": {
                    "verse_nr": "10",
                    "verse": "Niyan hinbatian ko in dako nga tingog didto ha langit nga nasiring, \u201cYana inmabot na an katalwasan tikang han Dyos! Yana iginpakita na han Dyos an iya gahom hin ka Hadi! Yana iginpakita na han iya Mesiyas an iya pagkagamhanan! Kay an natindog ha atubangan han Dyos ngan nagsumbong han aton kabugtoan adlaw gab-i ginpaiwas na ha langit."
                },
                "11": {
                    "verse_nr": "11",
                    "verse": "Nagdaog ha iya an aton kabugtoan pinaagi han dugo han Kordero, ngan pinaagi han kamatuoran nga iginpasangyaw nira; ngan andam hira hin paghalad han ira kinabuhi, ngan pagpakamatay."
                },
                "12": {
                    "verse_nr": "12",
                    "verse": "Sanglit, pagkalipay kamo, kalangitan, ngan kamo ngatanan nga nag-uokoy didto! Kundi kamakaharadlok para han tuna ngan han dagat! Kay an Yawa linmusad ngada ha iyo, ngan puno hiya hin pagdumot, kay maaram hiya nga gutiay na la an panahon nga nahibibilin para ha iya.\u201d"
                },
                "13": {
                    "verse_nr": "13",
                    "verse": "Han pakasabot han dragon nga iginlabog hiya ha tuna, ginlanat niya an babaye nga nag-anak han bata nga lalake."
                },
                "14": {
                    "verse_nr": "14",
                    "verse": "Kundi gintagan an babaye hin duha nga pako hin dako nga agila, basi makalupad hiya ngadto han iya dapit ha kamingawan, diin pagmamangnoan hiya sulod hin tulo ka tuig ngan tunga, ngan mahigagawas hiya han pagsulong han dragon."
                },
                "15": {
                    "verse_nr": "15",
                    "verse": "Ngan tikang han baba han dragon, ibinugwak niya in tubig nga sugad hin baha, basi mahianod an babaye."
                },
                "16": {
                    "verse_nr": "16",
                    "verse": "Kundi binuligan han tuna an babaye; ginmutak an tuna ngan ginsuyop an tubig nga ibinugwak han dragon."
                },
                "17": {
                    "verse_nr": "17",
                    "verse": "Nagdumot gud han babaye an dragon ngan nakig-away hiya han ngatanan nga mga katulinan han babaye, adton ngatanan nga nagtuman han mga sugo han Dyos, ngan mga matinumanon han kamatuoran nga igipahayag ni Jesus."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ngan hinkit-an ko in usa nga mapintas nga mananap nga inmutwal ha dagat. May-ada ini napulo nga mga sungay ngan pito nga mga ulo; ha kada sungay may-ada korona, ngan ha kada ulo hini nahisurat in ngaran nga nagpapakaalo han Dyos."
                },
                "2": {
                    "verse_nr": "2",
                    "verse": "Pariho hin lyupardo an mapintas nga mananap, may mga tiil nga sugad hin kanan uso, ngan baba nga sugad hin kanan liyon. Gintagan han dragon ini nga mapintas nga mananap han iya kalugaringon nga gahom, han iya trono, ngan han iya dako nga pagburut-an."
                },
                "3": {
                    "verse_nr": "3",
                    "verse": "Usa han mga ulo han mapintas nga mananap daw sugad hin nasamad hin grabe, kundi nag-upay na ini nga kasamdan. Nahipausa an bug-os nga kalibutan, ngan nagsunod hira han mapintas nga mananap."
                },
                "4": {
                    "verse_nr": "4",
                    "verse": "Nagsingba han dragon an ngatanan nga mga tawo, kay iginhatag niya an iya pagburut-an ngadto han mapintas nga mananap. Nagsingba liwat hira han mapintas nga mananap nga nasiring, \u201cHin-o ba in masugad han mapintas nga mananap? Hin-o ba in makakaato hini?\u201d"
                },
                "5": {
                    "verse_nr": "5",
                    "verse": "Gintugotan an mapintas nga mananap hin maparayawon nga pagyakan nga nagtatamsak han ngaran han Dyos, ngan tinugotan liwat ini hin pag-angkon hin pagburut-an sulod hin 42 ka bulan."
                },
                "6": {
                    "verse_nr": "6",
                    "verse": "Nagtikang ini hin pagpanhimaraot han Dyos, han iya ngaran, han dapit nga inuokyan han Dyos, ngan han ngatanan nga nag-uokoy ha langit."
                },
                "7": {
                    "verse_nr": "7",
                    "verse": "Gintugotan liwat ini hin pakig-away han mga magtinuohon ngan hin pagpirde ha ira, ngan gintagan ini hin pagburut-an han tagsa nga tribo, nasod, pinulongan ngan mga katawhan."
                },
                "8": {
                    "verse_nr": "8",
                    "verse": "Magsisingba han mapintas nga mananap an ngatanan nga mga tawo nga nag-uukoy dinhe ha tuna, labot han mga tawo kanay mga ngaran nahisurat na han waray pa hihimoa an kalibutan, dida han basahan han mga buhi nga gintatag-iya han Kordero nga ginpatay."
                },
                "9": {
                    "verse_nr": "9",
                    "verse": "\u201cSanglit, pamati, kon may-ada niyo mga durunggan!"
                },
                "10": {
                    "verse_nr": "10",
                    "verse": "Bibihagon manta an birihagon, papatayon manta pinaagi hin espada an paratayon pinaagi hin espada. Nagkikinahanglan ini hin pagpailob ngan pagtoo para han mga magtinuohon.\u201d"
                },
                "11": {
                    "verse_nr": "11",
                    "verse": "Niyan hinkit-an ko liwat in lain nga mapintas nga mananap nga ginmuwa tikang ha tuna. May-ada ini duha nga mga sungay nga sugad hin kanan kordero, ngan an tingog hini sugad hin kanan dragon."
                },
                "12": {
                    "verse_nr": "12",
                    "verse": "Ginggamit hini an dako nga pagburut-an han syahan nga mapintas nga mananap dida ha iya atubangan, ngan ginpirit hini an tuna ngan adton mga nag-uokoy ha tuna hin pagsingba han syahan nga mapintas nga mananap, kanay grabe nga samad nag-upay na."
                },
                "13": {
                    "verse_nr": "13",
                    "verse": "An ikaduha nga mapintas nga mananap nagpakita hin dagko nga mga milagro. Nagpalusad ini hin kalayo tikang ha langit, ha atubangan han ngatanan nga mga tawo."
                },
                "14": {
                    "verse_nr": "14",
                    "verse": "Ngan nalimbongan hini an ngatanan nga mga tawo nga nag-uokoy ha tuna pinaagi han mga milagro nga ginbuhat ha atubangan han syahan nga mapitas nga mananap. Pinapaghimo hira han mapintas nga mananap hin ladawan ha pagpasidungog han mapintas nga mananap nga ginsamad han espada, kundi waray mamatay."
                },
                "15": {
                    "verse_nr": "15",
                    "verse": "Gintugotan an ikaduha nga mapintas nga mananap hin pagginhawa hin kinabuhi ngadto han ladawan han syahan nga mapintas nga mananap, basi makagyakan an ladawan, ngan makahimo hin pamatay hadton mga diri magsisingba hini."
                },
                "16": {
                    "verse_nr": "16",
                    "verse": "Ginpirit han mapintas nga mananap an ngatanan nga mga tawo, gudti ug dagko, riko ug kablas, oripon ug talwas, nga mahipatikan an ira tuo nga mga kamot o an ira mga agtang."
                },
                "17": {
                    "verse_nr": "17",
                    "verse": "Waray makakapalit o makakagbaligya labot kon may-ada niya hini nga nahipatik nga ngaran han mapintas nga mananap o han numero nga natindog hini nga ngaran."
                },
                "18": {
                    "verse_nr": "18",
                    "verse": "Nagkikinahanglan ini hin kinaadman. An may-ada hibaro makakasabot han kahulogan han numero han mapintas nga mananap, tungod kay ini nga numero natindog para hin ngaran hin usa ka tawo. Sais syintos saysenta y sais ini nga numero."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Niyan sinmiplat ako, ngan nakadto an Kordero natindog ha Bukid han Sion. Kaupod niya in syinto kuarenta y kuatro ka yukot nga mga tawo kanay mga agtang nahisurat an ngaran han Kordero ngan an ngaran han iya Amay."
                },
                "2": {
                    "verse_nr": "2",
                    "verse": "Hinbatian ko in tingog tikang ha langit nga sugad han haganas hin dako nga busay ngan sugad hin dako nga dinaguhob hin dalugdog. An akon hinbatian nga tingog sugad han tunog hin mga arpa."
                },
                "3": {
                    "verse_nr": "3",
                    "verse": "Naninindog an syinto kuarenta y kuatro ka yukot nga mga tawo ha atubangan han trono, han upat nga mga buhi nga mga binuhat, ngan han mga katigurangan. Nagkanta hira hin bag-o nga kanta nga hira la an maaram."
                },
                "4": {
                    "verse_nr": "4",
                    "verse": "Ini hira amo an kalalaken-an nga nagpabilin hin ka put-li, kay waray man hira makighilawas hin kababayen-an; mga uray hira. Nasunod hira han Kordero bisan diin hiya kakadto. Ha ngatanan nga katawhan, hira la an gintubos, ngan amo hira an syahan nga iginhalad ngadto han Dyos nga han Kordero."
                },
                "5": {
                    "verse_nr": "5",
                    "verse": "Waray gud ha ira buwaon nga waray sadang igsususon ha ira."
                },
                "6": {
                    "verse_nr": "6",
                    "verse": "Niyan hinkit-an ko in lain nga anghel nga hataas an lupad ha panganuron, dara an waray kataposan nga mensahe han Maupay nga Sumat nga iginpapasaysay ngadto han mga katawhan han tuna, ngadto han tagsa nga tribo, pinulongan, ug nasod."
                },
                "7": {
                    "verse_nr": "7",
                    "verse": "Nagsiring hiya hin dako nga tingog: \u201cPasidunggi niyo an Dyos ngan dayawa an iya pagkaharangdon! Kay inmabot na an panahon nga maghuhukom hiya han katawhan. Pagsingba kamo ha iya nga naghimo han langit, tuna, dagat, ngan han mga burabod!\u201d"
                },
                "8": {
                    "verse_nr": "8",
                    "verse": "Sinmunod han syahan in ikaduha nga anghel, nga nasiring: \u201cNapukan na hiya! Napukan na an gamhanan nga Babilonia! Pinainom hini niya han iya bino an ngatanan nga katawhan\u2014an mapintas nga bino han iya maghilas nga kalaw-ayan!\u201d"
                },
                "9": {
                    "verse_nr": "9",
                    "verse": "Sinmunod han duha nga nahiuna in ikatulo nga anghel, nga nasiring hin dako nga tingog, \u201cAdton magsingba han mapintas nga mananap ngan han iya ladawan nga mapatikan ha iya agtang o ha iya kamot"
                },
                "10": {
                    "verse_nr": "10",
                    "verse": "mainom liwat hiya han bino han Dyos, an bino han iya pagdumot nga iya gin-ipis hin waray sakot ngadto han irimnan han iya kapungot! An ngatanan nga magbuhat hini, pagsasakiton ha kalayo ug asufre, ha atubangan han baraan nga mga anghel ngan han Kordero."
                },
                "11": {
                    "verse_nr": "11",
                    "verse": "An aso hini nga kalayo nga magpapa-antos ha ira mausbok ngan magtitipaigbaw hin waray kataposan. Waray pagpahuway, adlaw gab-i, adton magsingba han mapintas nga mananap ngan han iya ladawan, ngan hadton napatikan an ngaran han mananap.\u201d"
                },
                "12": {
                    "verse_nr": "12",
                    "verse": "Para hadton magtinuohon han Dyos, hadton nagtuman han mga sugo han Dyos, ngan adton mga magtinuohon kan Jesus, nagkikinahanglan ini hin dako nga pag-ilob."
                },
                "13": {
                    "verse_nr": "13",
                    "verse": "Niyan hinbatian ko in tingog tikang ha langit nga nasiring, \u201cIgsurat ini: Kapalaran nira nga tikang yana nga mapatay tungod hin pag-alagad han Ginoo!\u201d\nNabaton an Espiritu, \u201cTinuod gud ini. Makakapahuway na hira han ira magbug-at nga pagbudlay, kay maupod ha ira an mga balos han ira pagkabudlay.\u201d"
                },
                "14": {
                    "verse_nr": "14",
                    "verse": "Niyan tinman-aw ako ngan hinkit-an ko in mabusag nga dampog, ngan nalingkod ha bawbaw han dampog in usa nga sugad hin tawo pagkit-on, nga may-ada korona nga bulawan ha iya ulo, ngan nakakakapot hin matarom nga garab."
                },
                "15": {
                    "verse_nr": "15",
                    "verse": "May-ada liwat usa nga anghel nga ginmawas tikang han templo ngan ginmoliat ngadto han nalingkod ha bawbaw han dampog, \u201cGamita an imo garab ngan pag-ani na, kay inmabot na an igo nga panahon; hinog na an aranihon ha tuna!\u201d"
                },
                "16": {
                    "verse_nr": "16",
                    "verse": "Ngan ginggarab an aranihon ha tuna hadton nalingkod ha bawbaw han dampog."
                },
                "17": {
                    "verse_nr": "17",
                    "verse": "Niyan hinkit-an ko in lain nga anghel nga ginmawas han templo didto ha langit, ngan may-ada liwat niya matarom nga garab."
                },
                "18": {
                    "verse_nr": "18",
                    "verse": "Ngan ginmawas tikang ha altar in lain nga anghel nga amo an tinaporan han kalayo. Ginmoliat hiya ngadto han anghel nga may matarom nga garab, \u201cGamita an imo garab ngan panguhaa an mga ubas tikang han urubasan ha tuna kay hinog na ang mga ubas!\u201d"
                },
                "19": {
                    "verse_nr": "19",
                    "verse": "Sanglit ginggarab han anghel an mga ubas ha tuna, ngan ikinadto han piriihan han makalilisang nga kapungot han Dyos."
                },
                "20": {
                    "verse_nr": "20",
                    "verse": "Ginpuga an mga ubas didto han piriihan ha gawas han syudad, ngan inmawas in dugo tikang han piriihan nga may usa ka dupa an kahilarom nga mga upat ka gatos ka kilometro an kahilaba."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Niyan hinkit-an ko didto ha langit in lain nga urusahon ngan maka-aramdok nga taran-awon. Nakita ko in pito nga mga anghel nga dara in pito nga mga peste nga amo na ini an kataposan na mga kasakitan, kay amo ini an kataposan na nga pagpahayag han kapungot han Dyos."
                },
                "2": {
                    "verse_nr": "2",
                    "verse": "Ngan hinkit-an ko in sugad hin dagat nga salaming, nga sinaktan hin kalayo. Hinkit-an ko adton mga tawo nga nakadaog han mapintas nga mananap ngan han iya ladawan, ngan han usa kanay ngaran tinitindogan hin numero. Naninindog hira ha tabi han dagat nga salaming, nga nakakadara hin mga arpa nga iginhatag ha ira han Dyos."
                },
                "3": {
                    "verse_nr": "3",
                    "verse": "Nagkakaranta hira han karantahon ni Moises nga surugoon han Dyos, ngan han karantahon han Kordero:\n\u201cGinoo nga Dyos nga Labi Kamakagarahum\nhin pagkadako ngan pagkama-aramdok han imo mga buhat!\nHadi han kanasoran,\nhin pagkamatadong ngan pagka-matuod han imo mga paagi!"
                },
                "4": {
                    "verse_nr": "4",
                    "verse": "Hin-o in diri mahahadlok ha imo, O Ginoo?\nHin-o in madiri pagpasangyaw han imo pagkagamhanan?\nIkaw gud la an baraan.\nMakanhi ngan magsisingba ha imo an ngatanan nga kanasoran,\nkay hinkikit-an han ngatanan an imo magtadong nga mga buhat.\u201d"
                },
                "5": {
                    "verse_nr": "5",
                    "verse": "Katapos hini hinkit-an ko nga naabre an templo ha langit diin nakadto ha sulod hini an Tulda han Ginsaaran."
                },
                "6": {
                    "verse_nr": "6",
                    "verse": "Ginmuwa han templo an pito nga mga anghel nga may pito nga mga peste; nakakasul-ot hira hin malinis ngan mainggat nga lino nga bado, ngan may-ada nira mga banda nga bulawan nga isinasangbod han ira mga dughan."
                },
                "7": {
                    "verse_nr": "7",
                    "verse": "Niyan gintagan han usa han upat nga buhi nga mga binuhat an pito nga mga anghel, hin pito nga mga surudlan nga bulawan, nga puno han kapungot han Dyos nga buhi ha kadayonan."
                },
                "8": {
                    "verse_nr": "8",
                    "verse": "Nalukop an templo hin aso nga tikang han himaya ug gahom han Dyos, ngan waray nakakasulod ngadto han templo tubtob han katapos han pito nga mga peste nga dara han pito nga mga anghel."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Niyan hinbatian ko in dako nga tingog nga tikang han templo nga nagsiring ngadto han pito nga mga anghel, \u201cPakadto kamo ha tuna ngan ihuwad niyo didto an pito nga mga surudlan han kapungot han Dyos!\u201d"
                },
                "2": {
                    "verse_nr": "2",
                    "verse": "Linmakat an syahan nga anghel ngan iginhuwad ngadto ha tuna an sulod han iya surudlan. Nahiagom hin mag-undag ngan magngutngot nga mga hubag adton mga tawo nga napatikan han tigaman han mapintas nga mananap ngan adton mga nagsingba han iya ladawan."
                },
                "3": {
                    "verse_nr": "3",
                    "verse": "Niyan ginhuwad han ikaduha nga anghel an sulod han iya surudlan ngadto ha dagat. Nahimo an tubig nga sugad han dugo hin patay nga tawo, ngan nagkamatay an ngatanan nga buhi nga binuhat dida ha dagat."
                },
                "4": {
                    "verse_nr": "4",
                    "verse": "Niyan ginhuwad han ikatulo nga anghel an sulod han iya surudlan ngadto han mga salog ngan mga burabod hin tubig, ngan nahimo nga dugo ini nga mga tubig."
                },
                "5": {
                    "verse_nr": "5",
                    "verse": "Hinbatian ko an anghel nga tinaporan han katubigan nga nasiring: \u201cMatadong ka ha imo mga paghukom, O Baraan nga Dyos nga amo yana, ngan amo hadto!"
                },
                "6": {
                    "verse_nr": "6",
                    "verse": "Gin-ula han mga tawo an dugo han mga magtinuohon ngan han mga manaragna, ngan ginpainom mo hira hin dugo. Amo ini an angay ha ira!\u201d"
                },
                "7": {
                    "verse_nr": "7",
                    "verse": "Ngan hinbatian ko in tingog nga tikang han altar nga nasiring, \u201cO Ginoo nga Dyos nga Makagarahum han Ngatanan! Matuod ngan matadong gud an imo mga paghukom!\u201d"
                },
                "8": {
                    "verse_nr": "8",
                    "verse": "Niyan ginhuwad han ikaupat nga anghel an sulod han iya surudlan ngadto han adlaw, basi masunog in damo nga mga tawo tungod han makalilisang nga kamapaso."
                },
                "9": {
                    "verse_nr": "9",
                    "verse": "Nasunog an mga tawo tungod han makalilisang nga kamapaso, ngan ginpanhimaraot nira an ngaran han Dyos nga may pagburut-an hini nga mga peste. Kundi waray hira bumaya han ira mga sala, ngan waray hira magdayaw han iya pagkaharangdon."
                },
                "10": {
                    "verse_nr": "10",
                    "verse": "Niyan ginhuwad han ikalima nga anghel an sulod han iya surudlan ngadto han trono han mananap. Nalukop hin kasisidman an ginhadian han mapintas nga mananap, ngan ginkagat han mga tawo an ira dila, tungod han ira mabangis nga gin-aantos"
                },
                "11": {
                    "verse_nr": "11",
                    "verse": "ngan ginpanhimaraot nira an Dyos han langit tungod hini nga mga mag-ul-ol ngan mga hubag. Kundi waray hira bumaya han ira magraot nga mga binuhatan."
                },
                "12": {
                    "verse_nr": "12",
                    "verse": "Niyan ginhuwad han ikaunom nga anghel an sulod han iya surudlan ngadto han dako nga Salog Eufrates. Hinmubas ini nga salog, basi kaagian han mga hadi nga tikang han sinirangan."
                },
                "13": {
                    "verse_nr": "13",
                    "verse": "Ngan hinkit-an ko in tulo nga maghugaw nga mga espiritu nga sugad hin mga pakla, nga naguwa tikang han baba han dragon, han baba han mapintas nga mananap, ngan han baba han diri matuod nga manaragna."
                },
                "14": {
                    "verse_nr": "14",
                    "verse": "Amo ini an mga espiritu han mga yawa nga nagbubuhat hin mga milagro. Napakadto ini nga tulo nga mga espiritu ha mga kahadian han kalibutan basi pagtirokon hira para han araway dida han dako nga adlaw han Dyos nga Labi Kamakagarahum."
                },
                "15": {
                    "verse_nr": "15",
                    "verse": "\u201cPamati kamo! Maabot ako sugad hin kawatan! Palaran adton mag-aagma ngan magbabantay han iya panapton, basi diri hiya maglakat nga lubas ngan maalohan ha atubangan han mga tawo!\u201d"
                },
                "16": {
                    "verse_nr": "16",
                    "verse": "Niyan gindara han mga espiritu an kahadian ngadto hin dapit nga ha Hebreo tinatawag nga \u201cArmagedon.\u201d"
                },
                "17": {
                    "verse_nr": "17",
                    "verse": "Niyan ginhuwad han ikapito nga anghel an sulod han iya surudlan ngadto ha kahanginan. Usa nga dako nga tingog hinbatian tikang ha trono didto han templo, nga nasiring, \u201cNahuman na!\u201d"
                },
                "18": {
                    "verse_nr": "18",
                    "verse": "Nagkikidlat, nagdalugdog, naglilinti, ngan linminog hin makusog. Waray pa gud sugad hini hin kamakusog nga linog han paghimoa han tawo; amo ini an gikukusogi han ngatanan nga linog!"
                },
                "19": {
                    "verse_nr": "19",
                    "verse": "Nagkatulo ka bahin an kabuka han dako nga syudad nga nagun-ob an ngatanan nga mga syudad han ngatanan nga mga nasod. Nahinumdom an Dyos han dako nga Babilonia, ngan ginlugos niya hin pagpainom han bino tikang han iya irimnan\u2014an bino han iya mabangis nga kapungot."
                },
                "20": {
                    "verse_nr": "20",
                    "verse": "Naanaw an ngatanan nga mga puro, nawara an ngatanan nga kabukiran."
                },
                "21": {
                    "verse_nr": "21",
                    "verse": "Nagkahuglog tikang ha langit in dagko nga mga yelo nga natimbang hin mga singkuenta ka kilo an kada usa ngada han mga tawo. Ngan ginpanhimaraot han mga tawo an Dyos tungod han peste han dagko nga mga yelo kay makalilisang gud adto nga peste."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Niyan an usa han pito nga mga anghel nga may-ada pito nga mga surudlan dinmaop ha akon ngan nagsiring: \u201cPakadi, ngan ipakikita ko ha imo kon uunanhon an pagsirot han babaye nga maraot an bantog, nga amo an dako nga syudad nga gintindog hirani hin damo nga mga salog."
                },
                "2": {
                    "verse_nr": "2",
                    "verse": "Nakighilawas hini nga maraot nga babaye an kahadian han tuna, ngan nagkahuhubog an mga tawo ha kalibutan tungod han pag-inom han bino han iya maghilas nga kalaw-ayan.\u201d"
                },
                "3": {
                    "verse_nr": "3",
                    "verse": "Sinmakob nganhi ha akon an Espiritu, ngan gindara ako han anghel ngadto hin kamingawan. Didto hinkit-an ko in babaye nga nasakay dida hin pula nga mapintas nga mananap nga luob hin mga ngaran nga nagpapanamastamas han Dyos; an mananap may pito nga mga ulo ngan napulo nga mga sungay."
                },
                "4": {
                    "verse_nr": "4",
                    "verse": "Granate ngan pula an bado han babaye, ngan luob hiya hin bulawan nga mga sabong, mahal nga mga bato, ngan mga perlas. Nakapot hiya hin kupa nga bulawan nga puno hin maglaw-ay ngan maghugaw nga mga butang ngan mga bunga ini han iya maghilas nga kalaw-ayan."
                },
                "5": {
                    "verse_nr": "5",
                    "verse": "Nahisurat ha iya agtang in ngaran nga may tinago nga kahulogan: \u201cAn Bantogan nga Babilonia, iroy han ngatanan nga magraot an dungog nga kababayen-an, ngan han ngatanan nga magngil-ad dinhe ha kalibutan.\u201d"
                },
                "6": {
                    "verse_nr": "6",
                    "verse": "Ngan hinkit-an ko nga an babaye nahubog han dugo han mga magtinumanon han Dyos, ngan han dugo hadton mga pinanmatay tungod kay inmunong hira kan Jesus.\nHan pakakita ko ha iya dako gud an akon paghipausa."
                },
                "7": {
                    "verse_nr": "7",
                    "verse": "Nagpakiana ha akon an anghel, \u201cKay ano nga nahipapausa ka man? Igsusumat ko ha imo an tinago nga kahulogan han babaye ngan han mapintas nga mananap nga sinasakyan niya nga may-ada pito nga mga ulo ngan napulo nga mga sungay."
                },
                "8": {
                    "verse_nr": "8",
                    "verse": "Hadto anay, buhi ito nga mapintas nga mananap, kundi yana patay na; ha diri maiha maigarawas ito tikang han kahiladman, ngan papatayon ito nga mananap. An mga tawo dinhe ha tuna, kanay mga ngaran waray mahisurat han waray pa hihimoa an kalibutan didto ha basahan han mga buhi, mapapausa hira kon kumita hira hito nga mananap. Buhi ito hadto anay; yana patay na, kundi mapakita liwat."
                },
                "9": {
                    "verse_nr": "9",
                    "verse": "\u201cKinahanglan nga may-ada kinaadman nga hibaro hin pakasabot hini nga mga butang. An pito nga mga ulo amo an pito nga mga pungtod nga linilingkoran han babaye. Mahimo liwat nga pito ini nga mga hadi."
                },
                "10": {
                    "verse_nr": "10",
                    "verse": "Napukan na an lima ha ira, naghahadi pa in usa, ngan waray pa umabot an usa; kon umabot na hiya, kinahanglan maghadi hiya hin madaliay."
                },
                "11": {
                    "verse_nr": "11",
                    "verse": "An mananap nga buhi hadto anay, kundi patay na, amo adton ikawalo nga hadi nga kaupod han nahiuna nga pito, ngan papatayon liwat hiya."
                },
                "12": {
                    "verse_nr": "12",
                    "verse": "\u201cAn imo hinkit-an nga napulo nga mga sungay amo adton napulo nga mga hadi nga waray pa makatikang hin paghadi, kundi ihahatag ha ira in gahom hin paghadi upod han mananap, sulod hin usa ka oras."
                },
                "13": {
                    "verse_nr": "13",
                    "verse": "Uusa la an panuyo hini ngatanan nga napulo nga mga hadi, ngan ihahatag nira an ira gahom ngan pagburut-an ngadto han mananap."
                },
                "14": {
                    "verse_nr": "14",
                    "verse": "Makikig-away hira han Kordero, kundi pagdadag-on hira han Kordero upod han iya mga tinawag, mga pinili, ngan magtinumanon nga mga sumusunod, kay amo hiya an Ginoo han mga ginoo ngan Hadi han mga hadi.\u201d"
                },
                "15": {
                    "verse_nr": "15",
                    "verse": "Nagsiring liwat ha akon an anghel: \u201cAn mga tubig nga linilingkoran han babaye nga maraot an bantog amo an mga nasod, mga katawhan, ngan mga pinulongan."
                },
                "16": {
                    "verse_nr": "16",
                    "verse": "An imo hinkit-an nga napulo nga mga sungay ngan an mapintas nga mananap magdudumot han babaye nga maraot an bantog; kukuhaon nira an ngatanan nga aada ha iya, ngan paglulubasan hiya; ngan kakaonon nira an iya unod ngan papatayon hiya pinaagi hin kalayo."
                },
                "17": {
                    "verse_nr": "17",
                    "verse": "Kay iginbutang han Dyos dida ha ira mga kasingkasing an kaburut-on hin pagtuman han kanan Dyos panuyo pinaagi hin pagkaurusa hin pagbuhat ngan paghatag ngadto han mananap han ira gahom hin paghadi tubtob nga matuman an mga pulong han Dyos."
                },
                "18": {
                    "verse_nr": "18",
                    "verse": "\u201cAn hinkit-an mo nga babaye amo an bantogan nga syudad nga naghahadi han ngatanan nga kahadian han tuna.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Kahuman hini, hinkit-an ko in lain nga anghel nga nalusad tikang ha langit. Gamhanan hiya, ngan nalamragan an tuna han iya kaanyag."
                },
                "2": {
                    "verse_nr": "2",
                    "verse": "Ginmoliat hiya, \u201cNapukan na hiya! Napukan na an bantogan nga Babilonia! Pamabloan na la hiya yana ngan nag-uokoy dida ha iya in mga yawa ngan maghugaw nga mga espiritu ngan an ngatanan nga maghugaw nga makaharadlok nga katamsihan."
                },
                "3": {
                    "verse_nr": "3",
                    "verse": "Kay an ngatanan nga mga nasod nakainom han iya bino\u2014an maisog nga bino han iya mahilas nga kalaw-ayan. Nakighilawas ha iya an kahadian han tuna, ngan nagriko an mga negosyante han kalibutan tungod han iya pagpasagad hin pagbuhat han maghilas nga kalaw-ayan.\u201d"
                },
                "4": {
                    "verse_nr": "4",
                    "verse": "Ngan hinbatian ko liwat in lain nga tingog tikang ha langit nga nasiring:\n\u201cGawas kamo, mga tawo ko! Gawas kamo ha iya!\nKinahanglan diri kamo umapi han iya mga sala;\nKinahanglan diri kamo umangbit han iya mga sirot!"
                },
                "5": {
                    "verse_nr": "5",
                    "verse": "Kay maabot na ha langit an tambak han ira mga sala,\nngan nahinunumdom an Dyos han iya magraot nga mga buhat."
                },
                "6": {
                    "verse_nr": "6",
                    "verse": "Buhata niyo ha iya an ginbuhat niya ha iyo;\nbalosa niyo hin doble an ginbuhat niya.\nPun-a niyo an iya kupa hin irimnon nga mapirupintas pa\nkay han irimnon nga gin-andam niya para ha iyo."
                },
                "7": {
                    "verse_nr": "7",
                    "verse": "Paantosa nga bidoa hiya\ntumbas han kalipayan ngan kahimyangan nga iya ginpahimulosan.\nKay nagsiring hiya ha iya kalugaringon:\n\u2018Iini ako nalingkod usa nga rayna!\nDiri ako balo,\nwaray ako mahibaro hin kabidoan!\u2019"
                },
                "8": {
                    "verse_nr": "8",
                    "verse": "Tungod hini magsusunodsunod hin pag-abot sulod hin usa ka adlaw in mga peste\u2014\nan sakit, kabidoan, ngan gutom.\nNgan pagsusunogon hiya,\nkay gamhananan Ginoo nga Dyos nga naghuhukom ha iya.\u201d"
                },
                "9": {
                    "verse_nr": "9",
                    "verse": "Magtatangis ngan magngunguyngoy an kahadian han tuna nga nakaangbit han iya maghilas nga kalaw-ayan, kon hikit-an na nira an aso han kalayo nga nakaugtang han syudad."
                },
                "10": {
                    "verse_nr": "10",
                    "verse": "Pinmahirayo hira kaupay kay nahadlok hira hin pakigsaro han iya mga gin-aantos. Nasiring hira, \u201cHin kamakaharadlok! Hin kamakalilisang! Ini nga bantogan nga gamhanan nga syudad han Babilonia! Sulod la hin usa ka oras naugtang ka ngan amo ini an sirot ha imo!\u201d"
                },
                "11": {
                    "verse_nr": "11",
                    "verse": "Nagtatangis ngan nagmamasurub-on liwat tungod ha iya an mga negosyante ha tuna kay waray naman napalit han ira mga baligya"
                },
                "12": {
                    "verse_nr": "12",
                    "verse": "waray na napalit han ira bulawan, salapi, mga mahal nga bato, ngan mga perlas; han ira mga baligya nga lino, mga tela nga granate, sida, ngan eskarlata; han ngatanan nga de klasi nga kahoy ngan an mga hinimo hin marpil ngan mahal nga kahoy, hin tumbaga, puthaw, ug marmol"
                },
                "13": {
                    "verse_nr": "13",
                    "verse": "han mga kanila, panakot, kamangyan, mira ug insyenso; bino ug lana, harina ug trigo, mga baka ngan mga karnero, mga kabayo ngan mga karuwahe, mga oripon ngan bisan pa ngani an kinabuhi hin tawo."
                },
                "14": {
                    "verse_nr": "14",
                    "verse": "Nasiring ha iya an mga negosyante: \u201cAn ngatanan nga mag-upay nga mga butang nga imo ginhingyap naanaw na ngan an ngatanan nga imo manggad ngan pagkamatahom nagpapas na ngan diri na liwat nimo ini hiaagian!\u201d"
                },
                "15": {
                    "verse_nr": "15",
                    "verse": "An mga negosyante nga nagriko dida hito nga syudad mapahirayo kay nahahadlok hira hin pakigsaro han iya mga gin-aantos. Magtatangis ngan magmamasulob-on hira"
                },
                "16": {
                    "verse_nr": "16",
                    "verse": "ngan masiring: \u201cHin kamakaharadlok! Hin kamakalilisang an nahinabo hini nga bantogan nga syudad! Nahi-ara hiya hin pagbado hin lino, granate, ngan eskarlata, ngan hin pagsabong hin mga bulawan, mga alahas ngan mga perlas!"
                },
                "17": {
                    "verse_nr": "17",
                    "verse": "Ngan sulod la hin usa ka oras nawarayan hiya han iya mga manggad!\u201d\nAn ngatanan nga mga kapitan hin mga barko ngan an mga pasahero, an mga tripulante, ngan an ngatanan nga an panginabuhi aada ha dagat nagpahirayo ha iya"
                },
                "18": {
                    "verse_nr": "18",
                    "verse": "ngan ginmoliat hira han pakakita nira han aso nga tikang han kalayo nga nakaugtang ha iya: \u201cWaray pa gud syudad nga nakatupong ngada yana hini nga bantogan nga syudad!\u201d"
                },
                "19": {
                    "verse_nr": "19",
                    "verse": "Ginsaborakan nira hin tapotapo na ira mga ulo, nagtangis ngan nagmasurob-on hira ngan nagsiring, \u201cHin kamakaharadlok! Hin kamakalilisang han nahinabo hini nga bantogan nga syudad! Amo hiya an syudad diin nagriko tungod han iya manggad an ngatanan nga may-ada barko nga nabiyahe ha kadagatan! Ngan sulod la hin usa ka oras nawarayan hiya han ngatanan!\u201d"
                },
                "20": {
                    "verse_nr": "20",
                    "verse": "Pagkalipay, langit, kay napuo na hiya! Pagkalipay, mga tawo han Dyos, ngan mga apostoles ngan mga manaragna! Kay ginhukman ha karat-an hiya han Dyos tungod han iya ginbuhat ha iyo!"
                },
                "21": {
                    "verse_nr": "21",
                    "verse": "Niyan may-ada usa nga kusgan nga anghel nga pinmurot hin bato nga sugad kadako hin dako nga gilingan nga bato, ngan iginlabog ngadto ha dagat ngan sumiring, \u201cSugad hini an makalilisang nga pagkapukan han bantogan nga syudad han Babilonia, ngan diri nagud hiya hikit-an."
                },
                "22": {
                    "verse_nr": "22",
                    "verse": "Diri na gud hibabatian dida ha imo an tukar han mga arpa, mga plawta, mga trompeta ngan an kanta han mga tawo! Waray nagud hikikit-an dida ha imo nga paratrabaho hin bisan ano nga buruhaton; ngan diri na gud hibabatian an aringasa han gilingan nga bato!"
                },
                "23": {
                    "verse_nr": "23",
                    "verse": "Diri na gud hikikit-an ha imo an kapawa hin suga; diri na gud hibabatian ha imo an mga tingog han karaslon nga babaye ngan lalake. An imo mga negosyante amo an labi kagamhanan ha bug-os nga kalibutan, ngan ginlimbongan mo an ngatanan nga mga katawhan han kalibutan, pinaagi han imo diri matuod nga salamangka!\u201d"
                },
                "24": {
                    "verse_nr": "24",
                    "verse": "Ginsirotan an Babilonia tungod kay nahiagian ha sakob han syudad an dugo han mga manaragna, ngan han mga magtinuohon han Dyos; tinuod, an dugo hadton ngatanan nga pinanmatay dinhe ha tuna."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Kahuman hini hinbatian ko in dako nga tunog nga sugad hin aringasa hin damo nga mga tawo didto ha langit, nga nasiring, \u201cDayawon an Dyos! Kanan Dyos an katalwasan, an himaya, ngan an gahom!"
                },
                "2": {
                    "verse_nr": "2",
                    "verse": "Matuod ngan matadong an iya mga paghukom! Ginhukman niya ha karat-an an babaye nga maraot an bantog nga nakakadarahig han tuna pinaagi han iya maghilas nga kalaw-ayan. Ginsirotan hiya han Dyos kay iya ginpamatay an iya mga surugoon.\u201d"
                },
                "3": {
                    "verse_nr": "3",
                    "verse": "Ginmoliat na liwat hira, \u201cDayawon an Dyos! An aso tikang han nagdidilaab nga kalayo nga nakaugtang han bantogan nga syudad nagtitipaigbaw ha kadayonan!\u201d"
                },
                "4": {
                    "verse_nr": "4",
                    "verse": "An baynte kuatro nga mga katigurangan ngan an upat nga buhi nga mga binuhat nanhapa ngan nagsingba han Dyos nga nalingkod dida han trono, ngan nasiring, \u201cAmen! Dayawon an Dyos!\u201d"
                },
                "5": {
                    "verse_nr": "5",
                    "verse": "Ngan tikang han trono hinbatian in tingog, nga nasiring: \u201cDayawon an aton Dyos, kamo ngatanan nga iya mga surugoon, ngan an ngatanan nga mga tawo, dagko ngan gudti, nga may-ada pagtahod ha iya!\u201d"
                },
                "6": {
                    "verse_nr": "6",
                    "verse": "Ngan hinbatian ko in sugad hin damo nga mga tawo, sugad han haganas hin makusog nga busay, sugad hin mga dinaguhob hin dalugdog. Hinbatian ko hira nga nasiring, \u201cDayawon an Dyos! Kay Hadi an Ginoo, nga aton Dyos nga Labi Kamakagarahum!"
                },
                "7": {
                    "verse_nr": "7",
                    "verse": "Pagrayhak ngan pagkalipay kita; dayawon ta an iya pagkagamhanan! Kay inmabot na an takna han pagkasal han Kordero, ngan andam na an iya pangarasaw-on."
                },
                "8": {
                    "verse_nr": "8",
                    "verse": "Gintagan na hiya hin limpyo ngan mainggat nga lino nga bado.\u201d (An mainggat nga bado amo an mag-upay nga binuhatan han mga magtinuohon han Dyos.)"
                },
                "9": {
                    "verse_nr": "9",
                    "verse": "Niyan nagsiring ha akon an anghel, \u201cIgsurat ini: Palaran adton mga gindapit ngadto han kombite han kasal han Kordero.\u201d Ngan iginsumpay pa han anghel, \u201cAmo ini an matuod nga mga pulong han Dyos.\u201d"
                },
                "10": {
                    "verse_nr": "10",
                    "verse": "Hinmapa ako ha iya tiilan hin pagsingba ha iya, kundi nagsiring hiya ha akon, \u201cAyaw pagbuhata ito! Usa la ako nga imo igkasi surugoon ngan han imo kabugtoan, adton natoo han kamatuoran nga iginpadayag ni Jesus. Pagsingba kamo han Dyos!\u201d\nKay an kamatuoran nga ginpadayag ni Jesus amo an nag-aghat han mga manaragna."
                },
                "11": {
                    "verse_nr": "11",
                    "verse": "Niyan hinkit-an ko nga nabuksan an langit, ngan nakadto in busag nga kabayo. Matinumanon nga Matuod an ngaran han nasakay hini; an iya katadongan amo an naghuhukom ngan nakikig-away."
                },
                "12": {
                    "verse_nr": "12",
                    "verse": "An iya mga mata sugad hin nagdidilaab nga kalayo, ngan damo an mga korona ha iya ulo. May-ada ngaran nga nahisurat dida ha iya, kundi hiya la an maaram hini nga ngaran."
                },
                "13": {
                    "verse_nr": "13",
                    "verse": "Luob hin dugo an iya hilawig nga bado. \u201cAn Pulong han Dyos\u201d amo an iya ngaran."
                },
                "14": {
                    "verse_nr": "14",
                    "verse": "Masunod ha iya an mga kasondalohan han langit, nga nakakasakay hin busag nga mga kabayo, ngan nakakabado hin limpyo ngan mabusag nga lino."
                },
                "15": {
                    "verse_nr": "15",
                    "verse": "Ginmuwa ha iya baba in matarom nga espada, nga amo an iya gagamiton hin pakadaog han mga kanasoran. Maghahadi hiya hin masigpit ha ira, ngan pagpupug-on niya an bino dida han piriihan han makalilisang nga kapungot han Dyos nga Labi Kamakagarahum."
                },
                "16": {
                    "verse_nr": "16",
                    "verse": "Dida han iya bado nga hilawig ngan dida han iya paa nahisurat an ngaran: \u201cHadi han mga hadi ngan Ginoo han mga ginoo.\u201d"
                },
                "17": {
                    "verse_nr": "17",
                    "verse": "Ngan hinkit-an ko in anghel nga natukdaw didto han adlaw. Ginmoliat hiya ngadto han ngatanan nga katamsihan nga nagkakalupad ha kahanginan: \u201cPakadi, ngan pag-urosa kamo para han dako nga kombite han Dyos!"
                },
                "18": {
                    "verse_nr": "18",
                    "verse": "Pakadi, ngan kaon kamo han unod han mga kahadian, mga puno han kasondalohan, ngan mga sondalo, han unod han mga kabayo ngan han mga nasakay ha ira, han unod han ngatanan nga mga tawo, oripon ngan talwas, dagko ngan gudti!\u201d"
                },
                "19": {
                    "verse_nr": "19",
                    "verse": "Ngan hinkit-an ko an mapintas nga mananap ngan an kahadian han tuna, ngan han ira kasondalohan, nga nag-urosa hin pakig-away kontra han nasakay han kabayo ngan han iya kasondalohan."
                },
                "20": {
                    "verse_nr": "20",
                    "verse": "Ginpriso an mapintas nga mananap upod an diri matuod nga manaragna nga nagbuhat hin mga milagro ha atubangan han mananap. (Pinaagi hini mga milagro, ginlipat niya adton may-ada tigaman han mapintas nga mananap ngan adton nagsingba han ladawan han mananap.) Iginlabog nga buhi an mapintas nga mananap ngan an diri matuod nga manaragna ngadto han linaw hin kalayo nga naglalaga hin asufre."
                },
                "21": {
                    "verse_nr": "21",
                    "verse": "An ira kasondalohan pinanmatay pinaagi han espada nga naguwa han baba han usa nga nasakay han kabayo, ngan an ngatanan nga katamsihan nagpatakas hin pagkaon han ira mga unod."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Niyan hinkit-an ko in usa nga anghel nga nalusad tikang ha langit nga nakakakapot han yawi han kaniladman ngan hin mabug-at nga kadena."
                },
                "2": {
                    "verse_nr": "2",
                    "verse": "Gindakop niya an dragon, adton kadaan nga dako nga halas nga amo an Yawa, o Satanas, ngan ginkadenahan hiya sulod hin usa ka yukot ka tuig."
                },
                "3": {
                    "verse_nr": "3",
                    "verse": "Iginlabog hiya han anghel ngadto han kahiladman, gintrangkahan ngan ginsilyohan ini, basi diri na gud hiya makaglimbong han mga nasod, tubtob nga matapos an usa ka yukot ka tuig. Kahuman, bubuhian hiya hin madaliay."
                },
                "4": {
                    "verse_nr": "4",
                    "verse": "Niyan hinkit-an ko in mga trono, ngan adton mga nalingkod hini nga mga trono tinagan hin gahom hin paghukom. Hinkit-an ko liwat an mga kalag hadton mga pinanmatay tungod nga iginpasangyaw nira an kamatuoran nga ginpadayag ni Jesus ngan an pulong han Dyos. Waray ini hira magsingba han mapintas nga mananap, o han ladawan hini, o kumarawat han tigaman han mapintas nga mananap ha ira mga agtang o mga kamot. Nagkababanhaw hira ngan naghadi upod kan Cristo sulod hin usa ka yukot ka tuig."
                },
                "5": {
                    "verse_nr": "5",
                    "verse": "(An iba han mga minatay waray mabanhaw tubtob han katapos han usa ka yukot ka tuig.) Amo ini an syahan nga pagkabanhaw."
                },
                "6": {
                    "verse_nr": "6",
                    "verse": "Malipayon ngan palaran gud adton nahiupod dida hini nga syahan nga pagkabanhaw. Waray na gahom ha ira an ikaduha nga kamatayon; mahihimo hira nga kapadian han Dyos ngan ni Cristo, ngan maghahadi hira upod ha iya sulod hin usa ka yukot ka tuig."
                },
                "7": {
                    "verse_nr": "7",
                    "verse": "Kahuman han usa ka yukot ka tuig, bubuhian hi Satanas tikang han iya prisohan"
                },
                "8": {
                    "verse_nr": "8",
                    "verse": "ngan magawas hiya hin paglimbong ha mga nasod nga nagsasarang ha bug-os nga kalibutan, nga amo hira Gog ug Magog. Paguusahon hira hin pagdara ni Satanas ngadto ha pag-awayan, ngan sugad hira ka damo han kabadsan ha baybayon."
                },
                "9": {
                    "verse_nr": "9",
                    "verse": "Ginlukop nira an bug-os nga tuna ngan gin-alirongan nira an mga kampo han mga magtinuohon han Dyos ngan an syudad nga iya hinigugma. Kundi may-ada kalayo nga linmusad tikang ha langit ngan gin-ugtang hira."
                },
                "10": {
                    "verse_nr": "10",
                    "verse": "Ngan an Yawa nga naglimbong ha ira iginlabog ngadto han linaw han kalayo ug asufre, diin iginlabog na an mapintas nga mananap ngan an diri matuod nga manaragna, ngan pagsasakiton hira didto adlaw gab-i dayon nga mga katuigan."
                },
                "11": {
                    "verse_nr": "11",
                    "verse": "Ngan hinkit-an ko in dako ngan mabusag nga trono ngan an nalingkod dida han trono. Pinmahirayo an tuna ug an langit ha iya atubangan, ngan waray na hira hikit-i."
                },
                "12": {
                    "verse_nr": "12",
                    "verse": "Ngan hinkit-an ko an mga minatay, dagko ngan gudti, nga nanunukdaw ha atubangan han trono. Ginbuksan in mga basahan nga ginbuksan liwat in usa nga basahan, nga amo an basahan han mga buhi. An mga minatay ginhukman sumala han ira mga ginbuhat nga nahisurat dida han mga basahan."
                },
                "13": {
                    "verse_nr": "13",
                    "verse": "Niyan igintubyan han dagat, han kamatayon, ngan han gin-uokyan han mga minatay an mga minatay nga nakada ha ira. Ngan ginhukman an ngatanan sumala han ira mga binuhatan."
                },
                "14": {
                    "verse_nr": "14",
                    "verse": "Ngan iginlabog an kamatayon ngan an gin-uokyan han mga minatay ngadto han linaw han kalayo. (Ini nga linaw han kalayo amo ini an ikaduha nga kamatayon.)"
                },
                "15": {
                    "verse_nr": "15",
                    "verse": "An ngatanan nga waray mahisurat an ira ngaran dida han basahan han mga buhi iginlabog ngadto han linaw han kalayo."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Ngan hinkit-an ko in bag-o nga langit ngan bag-o nga tuna. An syahan nga langit ngan an syahan nga tuna nawara, ngan naanaw an dagat."
                },
                "2": {
                    "verse_nr": "2",
                    "verse": "Hinkit-an ko an Baraan nga Syudad, an bag-o nga Jerusalem, nakunsad ha langit tikang sa Dyos, andam sugad hin karaslon nga babaye, binistihan ngan andam na gud hin pagtapo han iya bana."
                },
                "3": {
                    "verse_nr": "3",
                    "verse": "Hinbatian ko in dako nga tingog tikang han trono, \u201cYana, an Dyos mag-uokoy dinhe han mga tawo. Mag-uokoy hiya upod ha ira ngan mahihimo hira nga iya mga tawo. An Dyos ngahaw maaada ha ira ngan Dyos hira nira."
                },
                "4": {
                    "verse_nr": "4",
                    "verse": "Papahiron niya an ngatanan nga mga luha ha ira mga mata. Waray na kamatayon, waray na kasubo, pagtangis, o kabidoan. Naanaw na an daan nga mga butang.\u201d"
                },
                "5": {
                    "verse_nr": "5",
                    "verse": "Niyan nagsiring an nalingkod ha trono, \u201cNgan yana babag-ohon ko an ngatanan!\u201d Ngan nagsiring pa hiya ha akon, \u201cIgsurat ini, tungod kay matuod ngan katataporan ini nga mga pulong.\u201d"
                },
                "6": {
                    "verse_nr": "6",
                    "verse": "Ngan nagsiring hiya, \u201cNahuman na! Amo ako an syahan ngan an orhe an tinikangan ngan an katapusan. Ha iya nga inuuhaw, ihahatag ko an katungod hin pakainom tikang han burabod han tubig han kinabuhi hin diri hiya mabayad."
                },
                "7": {
                    "verse_nr": "7",
                    "verse": "Adton makakapot han pagdarag-an makarawat hini ha akon. Ako an iya Dyos ngan hiya an akon anak."
                },
                "8": {
                    "verse_nr": "8",
                    "verse": "Kundi adton mga magtalaw, mga maglingo, mga makimalaw-ay, mga parapamatay, mga maghilas, mga salamangkero, mga nagsisingba hin mga diyosdiyos, ngan an mga buwaon\u2014an dapit nga angay ha ira amo an linaw nga naglalaga hin kalayo ug asufre, nga amo an ikaduha nga kamatayon.\u201d"
                },
                "9": {
                    "verse_nr": "9",
                    "verse": "Usa han pito nga mga anghel nga may pito nga mga surudlan nga puno han pito nga katapusan nga mga peste, dinmaop ha akon ngan nagsiring, \u201cPakadi, ngan ipakikita ko ha imo an karaslon nga babaye, nga asawa han Kordero.\u201d"
                },
                "10": {
                    "verse_nr": "10",
                    "verse": "Ginbut-an ako han Espiritu, ngan gindara ako han anghel ngadto ha pungkay hin hitaas hin duro nga bukid. Iginpakita niya ha akon an Jerusalem, an Baraan nga Syudad nga nakunsad ha langit tikang sa Dyos"
                },
                "11": {
                    "verse_nr": "11",
                    "verse": "nga nasilaw han himaya han Dyos. Naranggat an syudad sugad hin mahal nga bato nga haspe, matin-aw sugad hin kristal."
                },
                "12": {
                    "verse_nr": "12",
                    "verse": "May-ada ito hitaas ngan madakmol nga pader, nga may-ada dose nga mga ganghaan, ngan an tagsa nga ganghaan may-ada tinaporan nga anghel. Dida han mga ganghaan nahisurat an mga ngaran han dose nga mga tribo han Israel."
                },
                "13": {
                    "verse_nr": "13",
                    "verse": "Ha kada bayhon may-ada tulo nga ganghaan: tulo ha sinirangan tulo ha salatan, tulo ha amihan, ngan tulo ha katundan."
                },
                "14": {
                    "verse_nr": "14",
                    "verse": "An pader han syudad natindog ha bawbaw hin dose nga mga patukoranan nga bato, diin nahisurat an dose nga ngaran han mga apostoles han Kordero."
                },
                "15": {
                    "verse_nr": "15",
                    "verse": "An anghel nga nagyakan ha akon may-ada bulawan nga isurukol nga kahoy, nga ginagamit hin pagsukol han syudad, han iya mga ganghaan ngan han iya mga pader."
                },
                "16": {
                    "verse_nr": "16",
                    "verse": "Kwadrado gud an syudad, kay an iya kahiluag amo man an kahilaba. Ginsukol han anghel an syudad han iya isurukol: duha ka yukot ug upat ka gatos ka kilometro an kahilaba, an kahiluag, ngan an kahitaas."
                },
                "17": {
                    "verse_nr": "17",
                    "verse": "Ginsukol liwat han anghel an pader, ngan duha ka gatos ug napulog-unom ka pye an kahitaas, sumala han isurukol nga ginggamit niya."
                },
                "18": {
                    "verse_nr": "18",
                    "verse": "Haspe an mga bato han pader, ngan an syudad hinimo hin puraw gud nga bulawan ngan matin-aw sugad hin salaming."
                },
                "19": {
                    "verse_nr": "19",
                    "verse": "An patukoranan nga mga bato han pader inadurnohan han magkadirudilain nga mahal nga mga bato. Haspe an syahan nga patukoran, sapiro an ikaduha, agata an ikatulo, esmeralda an ikaupat"
                },
                "20": {
                    "verse_nr": "20",
                    "verse": "unise an ikalima, kornalina an ika-unom, krisulito an ikapito, birilo an ikawalo, tupasyo an ikasiyam, krisopraso an ikanapulo, hasinto an ika-onse, ngan amatista an ikadose."
                },
                "21": {
                    "verse_nr": "21",
                    "verse": "An dose nga mga ganghaan hinimo hin perlas, an tagsa nga ganghaan hinimo hin usa nga unay nga perlas. Puraw gud nga bulawan an kalsada han syudad ngan masilhag sugad hin salaming."
                },
                "22": {
                    "verse_nr": "22",
                    "verse": "Waray ako hinkit-an nga templo ha sakob han syudad kay an Templo amo an Ginoo nga Dyos nga Labi Kamakagarahum ngan an Kordero."
                },
                "23": {
                    "verse_nr": "23",
                    "verse": "An syudad waray pagkinahanglan han adlaw o han bulan nga makapawa ha iya, tungod kay an himaya han Dyos amo an nahatag hin kapawa ngan an Kordero amo an suga."
                },
                "24": {
                    "verse_nr": "24",
                    "verse": "An mga tawo han kalibutan maglalakat dida han iya kapawa, ngan an kahadian han tuna magdadara han ira mga manggad ngada ha iya."
                },
                "25": {
                    "verse_nr": "25",
                    "verse": "An mga ganghaan han syudad bukas ha bug-os nga adlaw; diri gud magsasada tungod kay waray na gab-i didto."
                },
                "26": {
                    "verse_nr": "26",
                    "verse": "An bantog ngan an manggad han mga nasod pagdadad-on ngadto han syudad."
                },
                "27": {
                    "verse_nr": "27",
                    "verse": "Kundi diri makakasulod han syudad an diri putli ngan adton magbuhat hin maka-aalo nga mga butang, ngan adton mga buwaon. Adton mga tawo kanay ngaran nahisurat dida han kanan Kordero basahan han mga buhi amo la an makakasulod han syudad."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Ginpakita ha akon han anghel an salog han tubig han kinabuhi, matin-aw sugad hin salaming, ngan natikang ha trono han Dyos ngan han Kordero"
                },
                "2": {
                    "verse_nr": "2",
                    "verse": "ngan naawas ha butnga han kalsada han syudad. Ha kada ligid han salog nakada an kahoy han kinabuhi, nga nabunga makakadose ikinatuig, makakausa kada bulan; ngan an iya mga dahon tambal para han mga nasod."
                },
                "3": {
                    "verse_nr": "3",
                    "verse": "Waray hiaagian ha sakob han syudad in bisan ano nga pinanhihimaraot han Dyos.\nAn trono han Dyos ngan han Kordero aada ha sakob han syudad ngan an iya mga surugoon magsisingba ha iya."
                },
                "4": {
                    "verse_nr": "4",
                    "verse": "Igkakaasdang hira ha ira, ngan an iya ngaran ipapatik ha ira mga agtang."
                },
                "5": {
                    "verse_nr": "5",
                    "verse": "Waray na gab-i, ngan diri na hira mag-kikinahanglan hin mga suga o han kalamrag han adlaw, kay an Ginoo nga Dyos amo an ira kapawa, ngan maghahadi hira ha kadayonan."
                },
                "6": {
                    "verse_nr": "6",
                    "verse": "Niyan nagsiring ha akon an anghel, \u201cIni nga mga pulong matuod ngan katataporan. Ngan an Ginoo nga Dyos nga nahatag han iya Espiritu ngadto han mga manaragna, nagpadara han iya anghel hin pagpasabot han iya mga surogoon kon ano in mahinanabo ha diri maiha nga panahon.\u201d"
                },
                "7": {
                    "verse_nr": "7",
                    "verse": "\u201cPamati!\u201d nasiring hi Jesus, \u201cMaabot ako dayon! Palaran adton mga magsusugot han mga pulong han mga tiarabot nga mga butang dida hini nga basahan!\u201d."
                },
                "8": {
                    "verse_nr": "8",
                    "verse": "Ako, hi Juan, nakabati ngan nakakita, hini ngatanan nga mga butang. Kahuman ko la pakabati ngan pakakita hini ngatanan, hinmapa ako ha tiilan han anghel nga nagpakita ha akon hini nga mga butang. Naipagsiringba na ako ha iya"
                },
                "9": {
                    "verse_nr": "9",
                    "verse": "lugaring ginsiring ako niya, \u201cAyaw pagbuhata ito! Usa la ako nga igkasi surugoon nimo ngan han imo mga kabugtoan, an mga manaragna, ngan an ngatanan nga nagsusugot han mga pulong dida hini nga basahan. Pagsingba han Dyos!\u201d"
                },
                "10": {
                    "verse_nr": "10",
                    "verse": "Ngan nagsiring hiya ha akon, \u201cInin mga pulong mahitungod han tiarabot nga mga butang kinahanglan ipadayag nimo kay hirani na an takna nga mahinanabo ini."
                },
                "11": {
                    "verse_nr": "11",
                    "verse": "Adton mga maraot in buhat, kinahanglan magpadayon hin kamaraot; adton mahugaw an buhat, kinahanglan magpadayon hin kamahugaw; adton maupay in buhat, kinahanglan magpadayon hin kama-upay; ngan adton santos in kinabuhi, magpadayon hin kasantos.\u201d"
                },
                "12": {
                    "verse_nr": "12",
                    "verse": "\u201cPamati!\u201d nasiring hi Jesus. \u201cMaabot ako dayon! Dadad-on ko an mga balos nga akon ihahatag ha kada tagsa sumala han iya ginbuhat."
                },
                "13": {
                    "verse_nr": "13",
                    "verse": "Amo ako an syahan ngan an orhe, an tinikangan ngan an katapusan.\u201d"
                },
                "14": {
                    "verse_nr": "14",
                    "verse": "Palaran adton maglimpyo han ira higlawig nga mga bado, basi may-ada nira katungod hin pagkaon han bunga tikang han kahoy han kinabuhi, ngan hin pagsulod han syudad."
                },
                "15": {
                    "verse_nr": "15",
                    "verse": "Kundi ha gawas ha syudad aadto an mga nagbubuhat hin maghilas nga kalaw-ayan ngan adton mga diwatero, adton mga maglaw-ay, mga parapamatay, adton nagsisingba hin mga diyosdiyos, ngan adton mga buwaon ha pulong ngan ha buhat."
                },
                "16": {
                    "verse_nr": "16",
                    "verse": "\u201cAko, hi Jesus, nagpadara han akon anghel hin pagpasangyaw hini nga mga butang ngadto ha iya dida ha mga singbahan. Tulin ako han panimalay ni David; ako amo an mapawa nga bitoon ha kaagahon.\u201d"
                },
                "17": {
                    "verse_nr": "17",
                    "verse": "Masiring an Espiritu ngan an karaslon nga babaye, \u201cPakadi!\u201d An ngatanan nga makabati hini kinahanglan nga magsiring liwat, \u201cPakadi!\u201d\nPakadi, an bisan hin-o nga inuuhaw; karawta, sugad nga hatag, an tubig han kinabuhi, an bisan hin-o nga naruruyag hini."
                },
                "18": {
                    "verse_nr": "18",
                    "verse": "Ako, hi Juan, nagpapahimangno han tagsatagsa ha iyo nga makakabati han panagna nga mga pulong dida hini nga basahan: kon may-ada ha iyo magdugang hin bisan ano hini nga mga pulong, dudugangan liwat han Dyos an iya sirot han mga peste nga ginsumat dida hini nga basahan."
                },
                "19": {
                    "verse_nr": "19",
                    "verse": "Kon may-ada mag-iban han panagna nga mga pulong hini nga basahan, kukuhaon liwat han Dyos ha iya an iya bahin han bunga han kahoy han kinabuhi, ngan han Baraan nga Syudad, nga iginsusumat dinhe hini nga basahan."
                },
                "20": {
                    "verse_nr": "20",
                    "verse": "Adton nahatag han iya madig-on nga pagpamatuod hini ngatanan nasiring, \u201cTinuod gud man! Maabot ako dayon!\u201d\nMatuman kunta. Pakanhi, Ginoo Jesus!"
                },
                "21": {
                    "verse_nr": "21",
                    "verse": "Maada unta ha tagsatagsa ha iyo an grasya han Ginoo Jesus."
                }
            }
        }
    }
}