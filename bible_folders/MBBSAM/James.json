{
    "version": "MBBSAM",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang kan Santiago, surugoon han Dyos ngan han Ginoo Jesu-Cristo:\nNangungumosta ako han ngatanan nga mga tawo han Dyos nga aadto ha bisan diin nga dapit han kalibutan."
                },
                "2": {
                    "verse_nr": "2",
                    "verse": "Kabugtoan ko, hunahunaa niyo nga palaran kamo kon naatubang kamo hin magkalainlain nga mga pagsulay"
                },
                "3": {
                    "verse_nr": "3",
                    "verse": "kay kon nagdadaog an iyo pagtoo hin sugad nga mga pagsulay, pagpakita ito nga nahibaro kamo hin pag-ilob."
                },
                "4": {
                    "verse_nr": "4",
                    "verse": "Seguroha nga magpadayon an iyo kamailobon, basi mahingpit kamo, ngan mawaray kakulangan dida ha iyo."
                },
                "5": {
                    "verse_nr": "5",
                    "verse": "Kundi kon may-ada ha iyo kulang hin kinaadman, kinahanglan mag-ampo hiya sa Dyos nga diri gud magkakawang ha iya kay mahinatagon ngan maluloy-on an Dyos ha ngatanan."
                },
                "6": {
                    "verse_nr": "6",
                    "verse": "Kon mag-aampo kamo, kinahanglan tumoo kamo ngan diri gud magruhaduha. An bisan hin-o nga nagruruhaduha sugad hiya hin balod ha dagat nga iginpapadpad ngan ginhuhuyop han hangin."
                },
                "7": {
                    "verse_nr": "7",
                    "verse": "In sugad hini nga tawo nga waray buot nga tinipigan ngan diri katataporan, kinahanglan diri maghunahuna nga may-ada niya kakarawaton tikang han Ginoo."
                },
                "8": {
                    "verse_nr": "8",
                    "verse": "In sugad hini nga tawo nga waray buot nga tinipigan ngan diri katataporan, kinahanglan diri maghunahuna nga may-ada niya kakarawaton tikang han Ginoo."
                },
                "9": {
                    "verse_nr": "9",
                    "verse": "Kinahanglan magmalipayon an kablas nga bugto kon pahitas-on hiya han Dyos"
                },
                "10": {
                    "verse_nr": "10",
                    "verse": "ngan an riko nga bugto kon paubson hiya han Dyos. Kay magpapapas an manggaranon sugad han bukad han tanom ha kapatagan."
                },
                "11": {
                    "verse_nr": "11",
                    "verse": "Nasirang an adlaw upod an iya maping-it nga kapaso ngan nakakalaya han tanom; narapdag an iya bukad ngan naaanaw an iya katahom. Ha amo man nga kaagi mapupukan an manggaranon ha butnga han iya kalisang hin pagpakabuhi."
                },
                "12": {
                    "verse_nr": "12",
                    "verse": "Palaran an tawo nga nagpapadayon hin kamatinumanon ha butnga hin mga pagsulay, kay kon makadaog hiya han mga pagsulay ha iya, makarawat hiya han kinabuhi, an balos nga iginsaad han Dyos hadton mga nahigugma ha iya."
                },
                "13": {
                    "verse_nr": "13",
                    "verse": "An bisan hin-o nga ginsusulay diri angay sumiring nga ginsusulay hiya han Dyos. Kay an Dyos diri magsusulay hin pagpabuhat hin karat-an, ngan diri hiya nagsusulay bisan kan kanay."
                },
                "14": {
                    "verse_nr": "14",
                    "verse": "Kundi nasusulay an tawo kon nahuhugay ngan nabibitik hiya han iya kalugaringon nga maraot nga ungara."
                },
                "15": {
                    "verse_nr": "15",
                    "verse": "Ngan an iya maraot nga ungara amo an tinikangan nga nabunga hin sala; ngan an sala, kon hinog na, amo an tinikangan han kamatayon."
                },
                "16": {
                    "verse_nr": "16",
                    "verse": "Hinigugma ko nga kabugtoan, ayaw kamo pagpalimbong!"
                },
                "17": {
                    "verse_nr": "17",
                    "verse": "Natikang ha langit an tagsa nga maupay ngan hingpit nga hatag, tikang han Dyos nga Magburuhat han langitnon nga mga kapawa, nga diri nababalhin o nahatag hin kasirom kon hiya nabirik."
                },
                "18": {
                    "verse_nr": "18",
                    "verse": "Ginhimo kita niya ha iya kalugaringon nga kaburut-on, pinaagi han pulong han kamatuoran, basi magin labaw kita han ngatanan niya nga mga binuhat."
                },
                "19": {
                    "verse_nr": "19",
                    "verse": "Panumdoma niyo ini, hinigugma ko nga kabugtoan! Kinahanglan nga madagmit kamo mamati, kundi mahinay hin pagyakan, ngan diri madali masina."
                },
                "20": {
                    "verse_nr": "20",
                    "verse": "Diri nakakatuman han matadong nga tuyo han Dyos an kasina han tawo"
                },
                "21": {
                    "verse_nr": "21",
                    "verse": "Sanglit bayai niyo an ngatanan nga mahugaw nga pamatasan ngan maraot nga panggawi. Pasakop han Dyos ngan karawta niyo an pulong nga iya igtanom ha iyo mga kasingkasing kay amo ini an makakatalwas ha iyo."
                },
                "22": {
                    "verse_nr": "22",
                    "verse": "Ayaw paglimbongi an iyo kalugaringon pinaagi hin pamati la han pulong han Dyos, kundi buhata an iyo hinbatian."
                },
                "23": {
                    "verse_nr": "23",
                    "verse": "An mamati la han pulong kundi diri magbuhat, sugad la hiya hin tawo nga nakita han iya nawong dida hin espeho ngan nakita ha iya la ngahaw."
                },
                "24": {
                    "verse_nr": "24",
                    "verse": "Natan-aw hiya hin maupay ha iya ngahaw, ngan katapos nalakat hiya, ngan hinngangalimtan dayon kon ano an iya hitsura."
                },
                "25": {
                    "verse_nr": "25",
                    "verse": "Kundi kon hin-o in mag-usisa han hingpit nga balaod nga nagtatalwas han mga tawo, ngan nagpapadayon pagtuman hini, diri la kay namamati hiya ngan kahuman mahingalimot, kundi magtutuman hiya han iya ginbubuhat\u2014ini nga tawo pagbebendisyonan han Dyos tungod han iya mga buhat."
                },
                "26": {
                    "verse_nr": "26",
                    "verse": "May-ada ba ha iyo naghuhunahuna nga mainampoon hiya? Waray pulos an iya tuloohan kon diri hiya makapugong han iya dila, ngan ginlilimbongan la niya an iya kalugaringon."
                },
                "27": {
                    "verse_nr": "27",
                    "verse": "Para han Dyos nga Amay, an putli ngan matuod nga tuloohan amo ini: an panimangno han mga ilo ngan mga balo nga babaye dida han ira mga kakurian, ngan an pagbantay nga diri madum-itan an iya kalugaringon han mga kahilayan han kalibutan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kabugtoan ko, kay mga magtinuohon man kamo han aton Ginoo Jesu-Cristo, an harangdon nga Ginoo, kinahanglan upayon niyo an pagtagad han mga tawo."
                },
                "2": {
                    "verse_nr": "2",
                    "verse": "Pananglit sumulod ha iyo katirok in usa nga riko nga nakakasingsing hin bulawan ngan nakakasul-ot hin mahal nga mga panapton, ngan may sumulod liwat nga usa nga kablas nga gisigisi an iya panapton"
                },
                "3": {
                    "verse_nr": "3",
                    "verse": "kon tagdon niyo hin mauroupay an tawo nga diliwan ngan sumiring kamo ha iya, \u201cDidi lingkod hadin maupay nga lingkoran,\u201d kundi sidngon niyo an kablas, \u201cTindog la didto,\u201d o \u201cLingkod na la ha salog hirani ha akon tiilan,\u201d"
                },
                "4": {
                    "verse_nr": "4",
                    "verse": "dida hito nakakasala na kamo hin ka may-ada niyo pinili nga mga tawo ngan hin paghukom nga pinasikad hin magraot nga mga panuyo."
                },
                "5": {
                    "verse_nr": "5",
                    "verse": "Pamatii niyo, hinigugma ko nga kabugtoan! Ginpili han Dyos an kablas nga mga tawo hini nga kalibutan, basi mariko hira hin pagtoo ngan makaangkon han Ginhadian nga iginsaad niya hadton mga nahigugma ha iya."
                },
                "6": {
                    "verse_nr": "6",
                    "verse": "Kundi gintatamay la niyo an mga kablas! Hin-o man an nagpapaantos ha iyo ngan nagdadanas ha iyo ngadto ha atubangan han mga maghurukom? An mga riko!"
                },
                "7": {
                    "verse_nr": "7",
                    "verse": "Amo hira an nagmiminanggad hito nga maupay nga ngaran nga iginhatag han Dyos ha iyo."
                },
                "8": {
                    "verse_nr": "8",
                    "verse": "Matadong an iyo ginbubuhat kon gintutuman niyo an balaod han Ginhadian nga aada ha kasuratan, \u201cHigugmaon mo an imo igkasi-tawo sugad ha imo ngahaw.\u201d"
                },
                "9": {
                    "verse_nr": "9",
                    "verse": "Kundi kon tagdon niyo an mga tawo sumala han iyo nakita ha ira, nakakasala kamo, ngan ginhuhukman kamo han Balaod sugad nga nagtatalapas kamo hin balaod."
                },
                "10": {
                    "verse_nr": "10",
                    "verse": "An nagtatalapas hin usa nga sugo han Balaod, nagtatalapas han ngatanan."
                },
                "11": {
                    "verse_nr": "11",
                    "verse": "Kay an nagsiring, \u201cDiri ka manlibog,\u201d nagsiring liwat, \u201cDiri ka magpatay.\u201d Bisan kon diri ka manlibog, nakatalapas ka han balaod kon magpatay ka."
                },
                "12": {
                    "verse_nr": "12",
                    "verse": "Pagyakan ngan panggawi kamo sugad hin mga tawo nga paghuhukman han balaod nga nagtatalwas han mga tawo."
                },
                "13": {
                    "verse_nr": "13",
                    "verse": "Kay diri malolooy an Dyos kon maghukom na hiya han tawo nga waray pagkalooy. Kundi dinadaog gud han kalooy an paghukom."
                },
                "14": {
                    "verse_nr": "14",
                    "verse": "Kabugtoan ko, ano man in pulos para hin usa nga nasiring, \u201cMay-ada ko pagtoo,\u201d kundi diri man ini hinkikit-an dida han iya mga buhat? Makakatalwas ba ha iya ito nga pagtoo?"
                },
                "15": {
                    "verse_nr": "15",
                    "verse": "Pananglit may-ada kabugtoan nga nagkikinahanglan hin mga panapton ngan kulang hin pagkaon."
                },
                "16": {
                    "verse_nr": "16",
                    "verse": "Ano man in pulos kon magsiring la kamo ha ira, \u201cPaglipayon unta kamo han Dyos! Pagbado ngan kaon kamo hin maupay!\u201d\u2014kon diri niyo tagan han mga kinahanglanon han ira kinabuhi?"
                },
                "17": {
                    "verse_nr": "17",
                    "verse": "Amo man ini an pagtoo: kon pagtoo la, ngan waray padis nga buhat, patay ito nga pagtoo."
                },
                "18": {
                    "verse_nr": "18",
                    "verse": "Kundi may-ada masiring, \u201cMay pagtoo in usa ka tawo ngan may-ada mga buhat an iba.\u201d Amo ini an baton ko, \u201cPakitaa ako kon uunanhon hin usa ka tawo pakaangkon hin pagtoo nga waray mga buhat. Pakikitaon ko ikaw han akon pagtoo pinaagi han akon mga buhat.\u201d"
                },
                "19": {
                    "verse_nr": "19",
                    "verse": "Natoo ka ba nga may uusa la nga Dyos? Maupay! Natoo man liwat hini an mga yawa ngan nangungurog hira hin kahadlok."
                },
                "20": {
                    "verse_nr": "20",
                    "verse": "Lurong ka! Karuyag ba nimo hikit-an nga waray kapulsanan an pagtoo nga diri inupdan hin mga buhat?"
                },
                "21": {
                    "verse_nr": "21",
                    "verse": "Gin-unan-o man pag-isip nga matadong sa Dyos hi Abraham nga aton ginikanan? Pinaagi adto han iya mga buhat han paghalaran niya ha altar kan Isaac nga iya anak."
                },
                "22": {
                    "verse_nr": "22",
                    "verse": "Diri ka ba nakita? Nagkausa an iya pagtoo ngan an iya mga buhat; nahingpit an iya pagtoo pinaagi han iya mga buhat."
                },
                "23": {
                    "verse_nr": "23",
                    "verse": "Ngan natuman an kasuratan nga nagsiring, \u201cTinmoo han Dyos hi Abraham ngan tungod han iya pagtoo, gin-isip han Dyos nga matadong hiya.\u201d Sanglit gintawag hi Abraham nga sangkay han Dyos."
                },
                "24": {
                    "verse_nr": "24",
                    "verse": "Sanglit nakikita niyo nga gin-iisip nga matadong sa Dyos an tawo pinaagi han iya ginbubuhat ngan diri tungod la han iya pagtoo."
                },
                "25": {
                    "verse_nr": "25",
                    "verse": "Amo man liwat an nahinabo han maraot nga babaye nga hi Rahab. Gin-isip hiya nga matadong sa Dyos tungod han iya mga buhat, pinaagi han pagpasudla niya han mga espiya nga mga Judiyo, ngan pagbuligi niya ha ira hin pagpalagiw pinaagi hin iba nga dalan."
                },
                "26": {
                    "verse_nr": "26",
                    "verse": "Sanglit, sugad nga patay an lawas kon waray espiritu; patay man an pagtoo kon waray mga buhat."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kabugtoan ko, diri damo ha iyo in magin magturutdo, kay maaram kamo nga kita nga mga magturutdo paghuhukman hin masigpit kay han iba."
                },
                "2": {
                    "verse_nr": "2",
                    "verse": "Agsob makasayop kita ngatanan. Hingpit an tawo nga diri nagsasayop han iya ginyayakan, ngan maaram liwat magpugong han iya kalugaringon."
                },
                "3": {
                    "verse_nr": "3",
                    "verse": "Itinataod ta an bukado ha baba hin kabayo, basi sumugot ha aton, ngan nakakahimo kita pagdara hini ngadto ha bisan diin nga dapit nga aton karuyag."
                },
                "4": {
                    "verse_nr": "4",
                    "verse": "O paghunahunaa daw an usa nga barko: bisan kon dako ngan ginduduso hin magkusog nga mga hangin, nawawaring an barko pinaagi hin gutiay hin duro nga timon, ngan napakadto bisan diin an karuyag han timonil."
                },
                "5": {
                    "verse_nr": "5",
                    "verse": "Amo man an dila: bisan kon gutiay la, nakakahimo hin pagparayaw mahitungod hin dagko nga mga butang.\nHunahunaa la kon ano kahiluag nga kagurangan an nadadagkotan hin gutiay la nga kalayo!"
                },
                "6": {
                    "verse_nr": "6",
                    "verse": "Ngan sugad hin kalayo an dila. Usa ini nga katig-oban han ngatanan nga karat-an; usa la nga bahin han aton lawas kundi nagpapasarang hin karat-an ha aton bug-os nga pagkatawo. Ginsusuritan hini an bug-os naton nga kinabuhi han kalayo nga natikang ha impyerno ngahaw."
                },
                "7": {
                    "verse_nr": "7",
                    "verse": "Makakahimo an tawo hin pagpaanad ngan nakagpaanad na han ngatanan nga mga binuhat\u2014ihalas nga mga mananap ngan mga tamsi, mga hayop nga nagkakamang ha tuna ngan mga isda."
                },
                "8": {
                    "verse_nr": "8",
                    "verse": "Kundi waray pa gud tawo nga nakagpaanad han dila. Maraot ngan makuri kapugngan, ngan puno hin makamaratay nga hilo."
                },
                "9": {
                    "verse_nr": "9",
                    "verse": "Ginagamit ta an dila hin pagpasalamat han aton Ginoo ngan Amay, ngan ginagamit ta liwat pagpakaraot han aton igkasi-tawo nga ginhimo nga ladawan han Dyos."
                },
                "10": {
                    "verse_nr": "10",
                    "verse": "Naguwa ha usa la nga baba in mga pulong hin pagpasalamat ngan pagpakaraot. Kabugtoan ko, diri ini angay mahinabo!"
                },
                "11": {
                    "verse_nr": "11",
                    "verse": "Diri mahihimo nga matikang hin usa ngan amo la ngahaw nga burabod in matam-is ug mapait nga tubig."
                },
                "12": {
                    "verse_nr": "12",
                    "verse": "Kabugtoan ko, diri mabunga hin mga olibo an kahoy nga igos; diri mabunga hin mga igos an balagon nga ubas; ngan diri man makakahimo nga maawas in marasa nga tubig tikang hin mapag-ad nga burabod hin tubig."
                },
                "13": {
                    "verse_nr": "13",
                    "verse": "May-ada ba usa ha iyo nga may-ada kinaadman ngan hibaro? Kinahanglan hikit-an ini pinaagi han iya maupay nga kinabuhi, ngan pinaagi han iya mag-upay nga mga buhat nga gintutuman dida hin pagpaubos ngan ha kamaaram."
                },
                "14": {
                    "verse_nr": "14",
                    "verse": "Kundi kon ha imo kasingkasing maabugho, madumot, ngan halot ka, ayaw pakasala supak han kamatuoran pinaagi hin pagparayaw han imo kinaadman."
                },
                "15": {
                    "verse_nr": "15",
                    "verse": "Diri natikang ha langit ini nga kinaadman; kinalibutanon la ini, yawan-on ngan diri espirituhanon."
                },
                "16": {
                    "verse_nr": "16",
                    "verse": "Kon hain an pangabugho ngan kahalot, aadto man an kasamok ngan ngatanan nga karat-an."
                },
                "17": {
                    "verse_nr": "17",
                    "verse": "Kundi una han ngatanan, putli an kinaadman nga tikang sa Dyos: malinawon, mapuangoron, ngan makisasangkayon; puno hin pagkalooy ngan nabunga hin mag-upay nga mga buhat; waray pinalabi ngan diri malabyaw."
                },
                "18": {
                    "verse_nr": "18",
                    "verse": "Ngan an pagkamatadong amo an naaani nga bunga han mga binhe nga itinatanom han mga nagbubuhat dida hin kalinaw."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Diin ba titikang an iyo mga aruaraway ngan mga pagkabirubingkil? Natikang ini ha iyo mga karuyagon han kahilayan nga agsob mag-inaraway ha sakob niyo."
                },
                "2": {
                    "verse_nr": "2",
                    "verse": "Karuyag niyo in mga butang, kundi diri niyo naangkon, sanglit andam kamo pagpatay; makusog an iyo pag-ungara hin mga butang, kundi diri niyo nakukuha, sanglit nagkakabirubingkil ngan nag-aaragway kamo. Diri niyo naaangkon an iyo kinaruruyag, kay diri man kamo nangangaro han Dyos."
                },
                "3": {
                    "verse_nr": "3",
                    "verse": "Ngan kon nangangaro kamo, diri kamo nakakarawat, kay maraot man an iyo katuyoanan; nangangaro kamo basi gamiton la niyo para han iyo kalugaringon nga mga kahilayan."
                },
                "4": {
                    "verse_nr": "4",
                    "verse": "Mga tawo nga waray pagtoo! Diri ba kamo maaram nga an pakigsangkay han kalibutan amo an pakig-away han Dyos? Magigin kaaway han Dyos an karuyag magin sangkay han kalibutan."
                },
                "5": {
                    "verse_nr": "5",
                    "verse": "Ayaw kamo paghunahuna nga waray la kahulogan an kasuratan nga nasiring, \u201cAn espiritu nga iginhatag ha aton han Dyos puno hin magpintas nga mga ungara.\u201d"
                },
                "6": {
                    "verse_nr": "6",
                    "verse": "Kundi makurukusog pa an grasya nga iginhahatag han Dyos. Sumala han siring han kasuratan, \u201cKontra sa Dyos an mga mapahitas-on, kundi nahatag hiya hin grasya han mga mapaubsanon.\u201d"
                },
                "7": {
                    "verse_nr": "7",
                    "verse": "Sanglit, pagsugot kamo han Dyos. Atohi niyo an Yawa ngan mapahirayo hiya ha iyo."
                },
                "8": {
                    "verse_nr": "8",
                    "verse": "Pahirani kamo han Dyos, ngan mapahirani hiya ha iyo. Hugasi niyo an iyo mga kamot, kamo nga mga makasasala! Linisi niyo an iyo mga kasingkasing, kamo nga mga maglabyaw!"
                },
                "9": {
                    "verse_nr": "9",
                    "verse": "Pagmabidoon kamo, pagnguyngoy, ngan pagtangis; saliwani niyo hin pagtangis an iyo katatawa, ngan kabidoan an iyo kalipayan!"
                },
                "10": {
                    "verse_nr": "10",
                    "verse": "Pagpaubos kamo ha atubangan han Ginoo ngan pagpapahitas-on kamo niya."
                },
                "11": {
                    "verse_nr": "11",
                    "verse": "Ayaw kamo maggipasusonsuson, kabugtoan ko. Kon hin-o in nasuson o naghuhukom han iya bugto nasuson liwat ngan naghuhukom han Balaod. Sanglit kon nahuhukom ka han Balaod, diri ka na nagsusugot han Balaod, kundi ikaw an naghuhukom han Balaod."
                },
                "12": {
                    "verse_nr": "12",
                    "verse": "An Dyos la an magbaralaod ngan maghurukom. Hiya la an nakakatalwas ngan makakapuo. Baga hin-o ka nga maghuhukom han imo igkasi-tawo?"
                },
                "13": {
                    "verse_nr": "13",
                    "verse": "Yana pamatii ako niyo, kamo nga nasiring, \u201cYana o buwas makadto kami hini nga syudad, diin magpapabilin kami hin usa ka tuig, ngan magpapakabuhi kami basi makapanalapi kami.\u201d"
                },
                "14": {
                    "verse_nr": "14",
                    "verse": "Diri ngani kamo maaram kon ano an mapaabot ha iyo buwas! Sugadsugad la kamo han manipis nga burong nga nakikita hin usa ka dali, ngan nagpapapas dayon."
                },
                "15": {
                    "verse_nr": "15",
                    "verse": "Amo unta ini an angay niyo igsiring, \u201cKon tumugot an Ginoo, mabubuhi pa kami, ngan magbubuhat kami hini o hadto.\u201d"
                },
                "16": {
                    "verse_nr": "16",
                    "verse": "Kundi yana mapinahitas-on ngan nanhahambog kamo; sayop in sugad nga panhambog."
                },
                "17": {
                    "verse_nr": "17",
                    "verse": "Sanglit, nakakasala an tawo nga diri nagbubuhat han maupay nga iya hinbabaroan nga angay niya buhaton."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ngan yana, pamatii ako niyo, kamo nga mga riko! Pagtangis ngan pagnguyngoy kamo tungod han mga kagul-anan nga tiarabot ha iyo!"
                },
                "2": {
                    "verse_nr": "2",
                    "verse": "Nadunot na an iyo mga manggad ngan ginkutkot na an iyo mga panapton."
                },
                "3": {
                    "verse_nr": "3",
                    "verse": "Gintaoy na an iyo bulawan ug salapi, ngan ini nga taoy amo an nahimo nga saksi kontra ha iyo ngan magkakaon han iyo unod sugad hin kalayo. Nagtambak kamo hin mga manggad yana nga kataposan nga mga adlaw."
                },
                "4": {
                    "verse_nr": "4",
                    "verse": "Waray niyo ihatag an suhol han mga tawo nga nagkabudlay ha iyo mga uma. Pamatii niyo an ira mga sumbong! Hinbatian na han Ginoo nga Labi Kamakagarahum an mga araba hadton mga nag-aani han iyo mga tanom."
                },
                "5": {
                    "verse_nr": "5",
                    "verse": "Nagpatakas hin kahimyangan ngan kalipayan an iyo kinabuhi ha tuna. Nagpatambok kamo ha iyo ngahaw, andam para han adlaw han pag-ihaw."
                },
                "6": {
                    "verse_nr": "6",
                    "verse": "Ginsirotan nga ginpatay niyo an tawo nga waray sala, ngan waray hiya umato ha iyo."
                },
                "7": {
                    "verse_nr": "7",
                    "verse": "Sanglit, kabugtoan ko, pagmailobon kamo, tubtob han pag-abot han Ginoo. Kitaa niyo an kamailobon han parauma samtang naghuhulat han pag-ani han abot han iya uma. Naghuhulat hiya nga mapailobon han panahon han kat-uran."
                },
                "8": {
                    "verse_nr": "8",
                    "verse": "Kinahanglan magmailobon liwat kamo. Magmalinaomon gud kamo kay hirani na an adlaw han pag-abot han Ginoo."
                },
                "9": {
                    "verse_nr": "9",
                    "verse": "Kabugtoan ko, ayaw kamo paggipasumbongsumbong, basi diri kamo paghukman han Dyos. Hirani na an Maghurukom, andam na pagsulod!"
                },
                "10": {
                    "verse_nr": "10",
                    "verse": "Kabugtoan ko, hinumdomi niyo an mga manaragna nga nagyakan ha ngaran han Ginoo. Himoa niyo hira nga mga susbaranan hin mapailobon nga pagpadayon ha butnga hin mga pag-antos."
                },
                "11": {
                    "verse_nr": "11",
                    "verse": "Gintatawag ta hira nga malipayon kay inmilob hira. Nakabati man kamo han kamapailobon ni Job, ngan kon ano an iginbalos ha iya han Ginoo ha kataposan. Kay puno hin kalooy ug pagpaid an Ginoo."
                },
                "12": {
                    "verse_nr": "12",
                    "verse": "Labaw han ngatanan, kabugtoan ko, ayaw kamo pagsumpa kon nagsasaad kamo. Ayaw kamo pagsumpa pinaagi han langit o han tuna o hin bisan ano. Siring la kamo, \u201cOo\u201d kon natangdo kamo, ngan \u201cDiri\u201d kon nadiri kamo, basi diri kamo paghukman han Dyos."
                },
                "13": {
                    "verse_nr": "13",
                    "verse": "May-ada ba nagkukuri ha iyo? Kinahanglan mag-ampo hiya. May-ada ba malipayon? Kinahanglan magkanta hiya hin mga pagdayaw."
                },
                "14": {
                    "verse_nr": "14",
                    "verse": "May-ada ba masakit ha iya? Kinahanglan ipatawag niya an mga katigurangan han singbahan, nga mag-aampo para ha iya ngan magdidihog ha iya hin lana ha ngaran han Ginoo."
                },
                "15": {
                    "verse_nr": "15",
                    "verse": "An pag-ampo nga inupdan hin pagtoo nagtatambal han masakiton; igpapahiuli han Ginoo an maupay niya nga panlawas, ngan pasasayloon hiya han iya mga sala."
                },
                "16": {
                    "verse_nr": "16",
                    "verse": "Sanglit, maggiturutug-an kamo han iyo mga sala ngan mag-inampoay kamo basi kamo mag-upay. An pag-ampo hin maupay nga tawo may dako nga gahom."
                },
                "17": {
                    "verse_nr": "17",
                    "verse": "Sugad la ha aton nga tawo hi Elias. Kinasingkasing an iya pag-ampo nga diri umuran, ngan sulod hin tulo ka tuig ngan tunga waray gud umuran ha tuna."
                },
                "18": {
                    "verse_nr": "18",
                    "verse": "Nag-ampo liwat hiya, ngan inmuran ngan nanmunga an mga tanom ha tuna."
                },
                "19": {
                    "verse_nr": "19",
                    "verse": "Kabugtoan ko, kon mahimulag tikang han kamatuoran in usa ha iyo, ngan may-ada usa nga makapabalik ha iya"
                },
                "20": {
                    "verse_nr": "20",
                    "verse": "hinumdomi niyo ini: an bisan hin-o nga makapabalik hin usa nga makasasala tikang han iya maraot nga kinabuhi, magtatalwas han kalag han makasasala tikang han kamatayon, ngan pasasayloon in damo nga mga sala."
                }
            }
        }
    }
}