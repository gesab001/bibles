{
    "version": "MBBSAM",
    "book_name": "Romans",
    "book_nr": "45",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang kan Pablo nga surugoon ni Cristo Jesus ngan apostol nga pinili ngan tinawag han Dyos hin pagwali han Maupay nga Sumat."
                },
                "2": {
                    "verse_nr": "2",
                    "verse": "Maiha na nga iginsaad han Dyos an Maupay nga Sumat pinaagi han iya mga manaragna, ngan iginsurat dida han Baraan nga Kasuratan."
                },
                "3": {
                    "verse_nr": "3",
                    "verse": "Mahitungod ini han iya Anak nga aton Ginoo Jesu-Cristo: ha iya pagkatawo, tulin hiya ni David"
                },
                "4": {
                    "verse_nr": "4",
                    "verse": "ha iya dyosnon nga pagkabaraan, iginpakita hiya nga makagarahom nga Anak han Dyos pinaagi han iya pagkabanhaw ha mga minatay."
                },
                "5": {
                    "verse_nr": "5",
                    "verse": "Pinaagi ha iya kinarawat ko tikang han Dyos an katungdanan han pagkaapostol, basi tungod kan Cristo dad-on ko ngadto ha pagtoo ngan pagsugot an katawhan ha ngatanan nga mga nasod."
                },
                "6": {
                    "verse_nr": "6",
                    "verse": "Upod man liwat kamo nga aada ha Roma nga gintawag han Dyos basi magin sakop ni Jesu-Cristo."
                },
                "7": {
                    "verse_nr": "7",
                    "verse": "Sanglit nagsusurat ako ha iyo ngatanan nga aada ha Roma, nga mga hinigugma han Dyos ngan gintawag nga magin iya kalugaringon nga mga tawo:\nTagan unta kamo han Dyos nga aton Amay ngan han Ginoo Jesu-Cristo han grasya ngan han kamurayaw."
                },
                "8": {
                    "verse_nr": "8",
                    "verse": "Siyahan nagpapasalamat ako han Dyos pinaagi kan Jesu-Cristo tungod ha iyo ngatanan, kay nahibantog an iyo pagtoo ha bug-os nga kalibutan."
                },
                "9": {
                    "verse_nr": "9",
                    "verse": "Saksi ko an Dyos nga matuod an akon iginyayakan\u2014an Dyos nga akon gin-aalagad ha bug-os nga kasingkasing pinaagi hin pagwali ko han Maupay nga Sumat mahitungod han iya Anak. Sayod an Dyos nga dayuday hinunumdoman ko kamo ha akon mga pag-ampo."
                },
                "10": {
                    "verse_nr": "10",
                    "verse": "Gin-aampo ko ha Dyos nga ha iya maupay nga kaburot-on tugotan unta ako niya hin pagduaw ha iyo."
                },
                "11": {
                    "verse_nr": "11",
                    "verse": "Kay karuyag ko gud makigkita ha iyo, basi kabahinan ko kamo hin espirituhanon nga kaupayan nga makakapadasig ha iyo."
                },
                "12": {
                    "verse_nr": "12",
                    "verse": "Karuyag ko sidngon nga magbinuligay kita; kamo pinaagi han akon pagtoo, ngan ako pinaagi han iyo pagtoo."
                },
                "13": {
                    "verse_nr": "13",
                    "verse": "Karuyag ko nga hibaroan niyo, kabugtoan ko, nga nakadamo na ako pakahunahuna hin pagduaw ha iyo, kundi tungod hin mga makaurulang waray ako pakakahimo. Karuyag ko makakabig hin pira ha iyo sugad han akon ginbuhat dida han mga Hentil."
                },
                "14": {
                    "verse_nr": "14",
                    "verse": "Kay may-ada ako katungdanan ha ngatanan nga mga tawo: ngadto han mga idukado ngan han mga burong, ngadto han mga mag-aram ngan ha mga tapang."
                },
                "15": {
                    "verse_nr": "15",
                    "verse": "Sanglit may tinguha liwat ako hin pagwali han Maupay nga Sumat dida ha iyo nga nag-uokoy ha Roma."
                },
                "16": {
                    "verse_nr": "16",
                    "verse": "Diri ko ikinaawod an Maupay nga Sumat; amo ini an gahom han Dyos hin pagtalwas han ngatanan nga may pagtoo, syahan ngadto han mga Judiyo ngan ngadto man liwat han mga Hentil."
                },
                "17": {
                    "verse_nr": "17",
                    "verse": "Kay nagpapadayag an Maupay nga Sumat kon gin-uunan-o han Dyos nga magmatadong ngadto ha iya an mga tawo: pinaagi ini hin pagtoo tikang ha tinikangan ngadto ha kataposan. Sumala han siring han Kasuratan: \u201cAn tawo nga ginpakamatadong han Dyos pinaagi hin pagtoo mabubuhi.\u201d"
                },
                "18": {
                    "verse_nr": "18",
                    "verse": "Ginpapadayag an kapungot han Dyos tikang ha langit kontra han ngatanan nga sala ngan karat-an han mga tawo, kanay magraot nga mga buhat nag-uulang han kamatuoran."
                },
                "19": {
                    "verse_nr": "19",
                    "verse": "Napupungot ha ira an Dyos kay dayag kaupay ha ira an angay nira hibaroan mahitungod han Dyos. An Dyos ngahaw amo an nagpadayag hini ha ira."
                },
                "20": {
                    "verse_nr": "20",
                    "verse": "Tikang pa an Dyos maghimo han kalibutan, an kanan Dyos diri nakikita nga mga kinaiya: an iya waray kataposan nga gahom ngan an iya pagkadyos, hinkit-an na hin dayag han mga tawo pinaagi han mga butang nga ginhimo han Dyos. Sanglit waray na nira sadang ikabaribad!"
                },
                "21": {
                    "verse_nr": "21",
                    "verse": "Kinilala nira an Dyos, kundi waray nira pagpasidunggi o pagpasalamati hiya. Lugod, nawaray la hangkag an ira mga panhunahuna ngan nasidman an ira mga panmurubuot."
                },
                "22": {
                    "verse_nr": "22",
                    "verse": "Nagpakamaaram hira, kundi nahimo lugod hira nga mga lurong."
                },
                "23": {
                    "verse_nr": "23",
                    "verse": "Diri hira nagsisingba han Dyos nga waray kamatayon, kundi asay lugod nira ginsisingba an mga ladawan nga hinimo sugad hin tawo nga may kamatayon, o mga tamsi, o mga mananap nga naglalakat ngan nagkakamang."
                },
                "24": {
                    "verse_nr": "24",
                    "verse": "Sanglit ginpabay-an na la hira han Dyos nga magpatakas hin pagbuhat han maglaw-ay nga kinaruruyag han ira mga kasingkasing, ngan nagbubuhat hira han makaarawod nga mga buhat ha ira igkasi tawo."
                },
                "25": {
                    "verse_nr": "25",
                    "verse": "Ginliliwanan nira hin buwa an kamatuoran mahitungod han Dyos; asay nira ginsisingba ngan gin-aalagad an mga binuhat han Dyos ngan diri lugod an Magburuhat ngahaw nga angay pagdayawon ha kadayonan! Amen."
                },
                "26": {
                    "verse_nr": "26",
                    "verse": "Tungod nga ginbubuhat nira ini, ginpasagdan hira han Dyos hin pagbuhat hin mga maglaw-ay. Bisan an kababayen-an diri na naruruyag hin pakighilawas han kalalaken-an, kundi asay lugod han ira igkasi babaye."
                },
                "27": {
                    "verse_nr": "27",
                    "verse": "Ha amo man nga paagi, an kalalaken-an diri na naruruyag hin pakighilawas han kababayen-an, kundi asay lugod han ira igkasi lalaki. Tungod hini nasirotan hira sumala han ira magraot nga mga buhat."
                },
                "28": {
                    "verse_nr": "28",
                    "verse": "Tungod nga nadiri an mga tawo hin pagkilala han matuod nga Dyos, ginpabay-an na la hira ha ira magngil-ad nga mga panhunahuna ngan han diri angay nga ira ginawian."
                },
                "29": {
                    "verse_nr": "29",
                    "verse": "Puno hira han ngatanan nga panraogdaog, karat-an, kahalot ug panhimaraot; puno hira hin kaawa, pamatay, pakig-away, panlimbong, ug pagtahap."
                },
                "30": {
                    "verse_nr": "30",
                    "verse": "Naglilibak ngan nagpapakaraot ha ira la ngahaw; nagdudumot hira han Dyos, malinarison, mapinahitas-on, ngan parayawnon; mahimohimo hin mga karat-an; masupakon han ira mga kag-anak"
                },
                "31": {
                    "verse_nr": "31",
                    "verse": "waray pagpaid, waray pagtapod, ngan waray paghigugma o pagkalooy."
                },
                "32": {
                    "verse_nr": "32",
                    "verse": "Maaram hira nga nasiring an balaod han Dyos nga an mga tawo nga nagbubuhat hin sugad hini angay pagpatayon. Diri la ini ginbubuhat nira, kundi natugot liwat hira nga pagbuhaton ini han iba."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sangkay ko, naghuhukom ka ba han iba? Kon sugad, diri ka makakabaribad bisan kon hin-o ka. Kay kon ha imo paghukom han iba, ginbubuhat mo liwat an mga butang nga ginbubuhat nira, naghuhukom ka la ngahaw ha karat-an han imo kalugaringon."
                },
                "2": {
                    "verse_nr": "2",
                    "verse": "Maaram kita nga matadong an paghukom han Dyos hadton mga tawo nga nagbubuhat hin sugad hini nga mga butang."
                },
                "3": {
                    "verse_nr": "3",
                    "verse": "Kundi, sangkay ko, kon naghuhukom ka hadton mga nagbubuhat hini nga mga butang nga imo liwat ginbubuhat, makakalikay ka ba han paghukom han Dyos?"
                },
                "4": {
                    "verse_nr": "4",
                    "verse": "O gintatamay mo ba an dako nga kalooy han Dyos ngan an iya pagpaumaya ngan pagpailob? Diri ka ba maaram nga maloloy-on an Dyos kay tinguha niya nga magbasol ka?"
                },
                "5": {
                    "verse_nr": "5",
                    "verse": "Kundi matig-a an imo ulo ngan kubalan na an imo kasingkasing. Sanglit imo ginhihimo nga madarudako an imo sirot ha Adlaw han pagpadayag han Dyos han iya kapungot ngan han iya matadong nga paghukom."
                },
                "6": {
                    "verse_nr": "6",
                    "verse": "Kay magbabalos an Dyos han kada tawo sumala han iya nabuhat."
                },
                "7": {
                    "verse_nr": "7",
                    "verse": "May-ada mga tawo nga nagpapadayon hin pagbuhat hin maupay ngan nangingita han himaya han Dyos, kadungganan, ngan kinabuhi nga waray kamatayon; ihahatag ha ira han Dyos an waray kataposan nga kinabuhi."
                },
                "8": {
                    "verse_nr": "8",
                    "verse": "Ihuhuwad han Dyos an iya kapungot ngan kasina ngadto han iba nga mga tawo nga naghuhunahuna la han ira kalugaringon, ngan nasalikway han matadong basi magbuhat han maraot."
                },
                "9": {
                    "verse_nr": "9",
                    "verse": "Pagpapaantoson ngan pagsasakiton an ngatanan nga nagbubuhat hin maraot, syahan an mga Judiyo, ngan sugad man an mga Hentil."
                },
                "10": {
                    "verse_nr": "10",
                    "verse": "Kundi mahatag an Dyos hin kadarayawon, kadungganan, ngan kalinaw ha ngatanan nga nagbubuhat hin maupay, syahan ha mga Judiyo, ngan sugad man ha mga Hentil."
                },
                "11": {
                    "verse_nr": "11",
                    "verse": "Kay waray han Dyos pinalabi."
                },
                "12": {
                    "verse_nr": "12",
                    "verse": "An ngatanan nga nakasala nga diri sakop han Balaod ni Moises, an mga Hentil, nakakasala ngan nawawara diri tungod han Balaod. Kundi an nakakasala nga sakop han Balaod an mga Judiyo, paghuhukman hira han Balaod."
                },
                "13": {
                    "verse_nr": "13",
                    "verse": "Kay diri an pamati han Balaod an nakakapamatadong han tawo ngadto ha Dyos, kundi an pagtuman han iginsusugo han Balaod."
                },
                "14": {
                    "verse_nr": "14",
                    "verse": "An mga Hentil nga diri sakop han Balaod, kundi kon ha ira kalugaringon nga kaburut-on magtuman hira han Balaod, nahihimo hira nga balaod para ha ira kalugaringon, bisan kon diri hira sakop han Balaod."
                },
                "15": {
                    "verse_nr": "15",
                    "verse": "An ira ginawian nagpapakita nga an mga iginsusugo han Balaod nahisusurat ha ira mga kasingkasing. An ira mga konsensya nagpapakita liwat nga matuod ini, tungod kay usahay nasabot hira kon nasupak an ira mga panhunahuna o kon nauyon ba ini ha ira."
                },
                "16": {
                    "verse_nr": "16",
                    "verse": "Sanglit sumala han Maupay nga Sumat nga akon iginwawali, amo ini an mahinanabo hito nga Adlaw, kon an Dyos pinaagi kan Jesu-Cristo, maghukom na han ngatanan nga tinago nga mga panhunahuna han mga tawo."
                },
                "17": {
                    "verse_nr": "17",
                    "verse": "Ano man an mahitungod ha imo? Ikaw nga usa nga Judiyo, nasarig ka han Balaod ngan naparayaw ka han imo Dyos."
                },
                "18": {
                    "verse_nr": "18",
                    "verse": "Maaram ka han karuyag igpabuhat ha imo han Dyos, ngan nahibaro ka tikang han Balaod hin pagpili han matadong"
                },
                "19": {
                    "verse_nr": "19",
                    "verse": "Nagseguro ka nga makatugway ka han mga buta, makalamrag ka hadton mga aada ha kasisidman"
                },
                "20": {
                    "verse_nr": "20",
                    "verse": "makasagdon ka han mga tapang, ngan makatutdo han mga kabataan, kay aada han Balaod an hingpit nga kinaadman ngan kamatuoran."
                },
                "21": {
                    "verse_nr": "21",
                    "verse": "Ikaw nga nagtututdo han iba, kay ano nga diri ka magtutdo han imo kalugaringon? Nagwawali ka nga diri mangawat, kundi mangangawat ka ngay-an?"
                },
                "22": {
                    "verse_nr": "22",
                    "verse": "Nasiring ka nga diri tugot an panlibog, kundi manlilibog ka ngay-an? Nadiri ka hin mga kadiyosan, kundi maninikas ka ngay-an hin mga templo?"
                },
                "23": {
                    "verse_nr": "23",
                    "verse": "Ikaw nga naparayaw han balaod han Dyos, kundi nagpapakaraot ka ngay-an han Dyos pinaagi hin pagtalapas han iya balaod?"
                },
                "24": {
                    "verse_nr": "24",
                    "verse": "Nasiring an Kasuratan, \u201cTungod ha iyo nga mga Judiyo, an mga Hentil nagpapakaraot han ngaran han Dyos.\u201d"
                },
                "25": {
                    "verse_nr": "25",
                    "verse": "May-ada la pulos an seremonyas han pagtori kon gintutuman mo an Balaod; kundi kon gintatalapas mo an Balaod, gabay ka la waray pagtoria."
                },
                "26": {
                    "verse_nr": "26",
                    "verse": "Kon an Hentil nga diri tinuri magtuman han mga sugo han Balaod, diri ba hiya iisipon han Dyos nga sugad hiya hin tinuri?"
                },
                "27": {
                    "verse_nr": "27",
                    "verse": "Kundi adton mga Hentil nga nagtutuman han Balaod bisan kon diri hira tinori, maghuhukom ha karat-an niyo nga mga Judiyo, kay gintatalapas niyo an Balaod bisan kon iginsurat ini niyo ngan gintori kamo."
                },
                "28": {
                    "verse_nr": "28",
                    "verse": "Kon baga sidngon, hin-o gud an tinuod nga Judiyo? Hin-o gud an tinuod nga tinori? An tinuod nga Judiyo diri adton Judiyo ha panagway la; an tinuod nga tinori diri adton ha lawas la."
                },
                "29": {
                    "verse_nr": "29",
                    "verse": "Lugod an tunay nga Judiyo amo an Judiyo kanay kasingkasing amo an gintori, ngan buhat ini han Espiritu han Dyos, diri ini kanan sinurat nga Balaod. Ini nga tawo pagdadayawon han Dyos, diri han iya igkasi tawo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kon sugad, nakakabintaha ba han mga Hentil an mga Judiyo? O may-ada ba pulos an pagkatinori?"
                },
                "2": {
                    "verse_nr": "2",
                    "verse": "Damo gud! Siyahan igintapod han Dyos an iya mensahe ngadto han mga Judiyo."
                },
                "3": {
                    "verse_nr": "3",
                    "verse": "Ano man kon diri matinumanon an iba ha ira? Karuyag ba sidngon nga an Dyos diri liwat magmamatinumanon?"
                },
                "4": {
                    "verse_nr": "4",
                    "verse": "Diri gud! Kay an Dyos kasasarigan bisan kon buwaon an ngatanan nga mga tawo. Sumala han siring han Kasuratan:\n\u201cNga kinahanglan magmatadong ka ha imo mga pulong;\nngan makadaog ka kon ikaw igsumbong.\u201d"
                },
                "5": {
                    "verse_nr": "5",
                    "verse": "Kundi ano man, kon an aton magraot nga mga buhat makapakita han pagkamatadong han Dyos, ano man an aton masisiring? Nga an Dyos diri matadong kon nagkakastigo hiya ha aton? (Kon baga ha akon la ini nga pagyakan.)"
                },
                "6": {
                    "verse_nr": "6",
                    "verse": "Diri! Kon diri pa matadong an Dyos, uunanhon niya hin pakaghukom han kalibutan?"
                },
                "7": {
                    "verse_nr": "7",
                    "verse": "Kundi ano man kon pinaagi han akon pagbuwa makapaghimaya ako han kamatuoran han Dyos, kay ano man nga paghuhukman pa ako nga makasasala?"
                },
                "8": {
                    "verse_nr": "8",
                    "verse": "Kay ano nga diri magbuhat hin maraot basi gumuwa an maupay? Ngani gintamay ako hin pira nga mga tawo pinaagi han pagsumbongan nira ha akon nga akon daw ini iginyakan! Paghuhukman hira ha karat-an kay amo ito an angay ha ira."
                },
                "9": {
                    "verse_nr": "9",
                    "verse": "Ta, ano man kita nga mga Judiyo, mauruupay ba kita kay han mga Hentil? Diri! Kay iginpakita ko na nga an mga Judiyo ngan an mga Hentil pareho aada ha ilarom han gahom han sala."
                },
                "10": {
                    "verse_nr": "10",
                    "verse": "Sumala han siring han Kasuratan:\n\u201cWaray tawo nga matadong"
                },
                "11": {
                    "verse_nr": "11",
                    "verse": "waray bisan usa nga nakakasabot,\no nangingita han Dyos."
                },
                "12": {
                    "verse_nr": "12",
                    "verse": "Tinmalikod han Dyos an ngatanan nga mga tawo;\nnakasayop hira ngatanan;\nwaray gud tawo nga nagbubuhat hin maupay, waray bisan usa."
                },
                "13": {
                    "verse_nr": "13",
                    "verse": "Sugad hin binuksan nga lubnganan an ira mga baba;\nginagamit nira an ira mga dila hin paglimbong,\nngan an lara hin halas natikang han ira mga im-im"
                },
                "14": {
                    "verse_nr": "14",
                    "verse": "puno hin magpintas nga mga panampalas an ira mga pamulong."
                },
                "15": {
                    "verse_nr": "15",
                    "verse": "Madali la hira makasamad ngan makamatay"
                },
                "16": {
                    "verse_nr": "16",
                    "verse": "bisan diin hira kakadto napabilin an kabungkagan ngan kasakitan."
                },
                "17": {
                    "verse_nr": "17",
                    "verse": "Diri hira maaram han dalan han kamurayawan"
                },
                "18": {
                    "verse_nr": "18",
                    "verse": "ngan waray man nira hibaroi an pagkahadlok han Dyos.\u201d"
                },
                "19": {
                    "verse_nr": "19",
                    "verse": "Yana maaram kita nga an ngatanan nga aada han Balaod iginpapahinungod hadton mga nag-uukoy ha ilarom han Balaod, basi matapos na an ngatanan nga mga baribad han tawo, ngan madara an bug-os nga kalibutan ha ilarom han paghukom han Dyos."
                },
                "20": {
                    "verse_nr": "20",
                    "verse": "Kay waray tawo nga magmamatadong ha atubangan han Dyos pinaagi hin pagtuman han Balaod. Kay pinaagi han Balaod an tawo nakakasabot nga nakakasala hiya."
                },
                "21": {
                    "verse_nr": "21",
                    "verse": "Kundi yana iginpadayag na an kanan Dyos paagi hin pagmatadong han tawo, ngan waray labot hini in balaod, bisan kon nagpapamatuod hini an Balaod ni Moises ngan an mga manaragna."
                },
                "22": {
                    "verse_nr": "22",
                    "verse": "Gin-iisip nga matadong ha atubangan han Dyos an mga tawo pinaagi han ira pagtoo kan Jesu-Cristo. Ginbubuhat ini han Dyos han ngatanan nga natoo kan Cristo, kay pareho la an mga tawo"
                },
                "23": {
                    "verse_nr": "23",
                    "verse": "nagpakasala an ngatanan nga mga tawo ngan nawad-an hira han himaya han Dyos."
                },
                "24": {
                    "verse_nr": "24",
                    "verse": "Kundi pinaagi han libre nga hatag han grasya han Dyos, iniisip niya hira ngatanan nga matadong, pinaagi kan Cristo Jesus nga nagtatalwas ha ira."
                },
                "25": {
                    "verse_nr": "25",
                    "verse": "Iginhalad hi Cristo han Dyos, basi pinaagi han iya kamatayon, mahimo hiya nga paagi nga mapasaylo an mga sala han mga tawo, pinaagi han ira pagtoo ha iya. Ginbuhat ini han Dyos basi igpakita niya an iya pagkamatadong. Ha una nga panahon mapasayloon an Dyos ngan pinabay-an la an mga tawo han ira mga sala."
                },
                "26": {
                    "verse_nr": "26",
                    "verse": "Kundi yana nga panahon gintatagad na niya an mga sala han mga tawo, ha pagpakita han iya pagkamatadong. Dida hini nagpapakita an Dyos nga hiya ngahaw matadong ngan gin-iisip niya nga matadong an ngatanan nga natuo kan Jesus."
                },
                "27": {
                    "verse_nr": "27",
                    "verse": "Niyan, ano man ngay-an an aton sadang iparayaw? Waray! Ngan ano an rason hini? Tungod ba nga nagtutuman kita han Balaod? Diri, kundi tungod nga natoo kita."
                },
                "28": {
                    "verse_nr": "28",
                    "verse": "Kay sayod kita nga gin-iisip nga matadong ha Dyos an tawo pinaagi la han iya pagtuo ngan diri pinaagi hin pagtuman han Balaod."
                },
                "29": {
                    "verse_nr": "29",
                    "verse": "Ngan an Dyos, Dyos ba la hiya han mga Judiyo? Diri ba hiya Dyos liwat han mga Hentil? Oo, Dyos gihapon hiya."
                },
                "30": {
                    "verse_nr": "30",
                    "verse": "Uusa la an Dyos ngan gin-iisip niya nga matadong an mga Judiyo pinaagi han ira pagtoo, ngan an mga Hentil man pinaagi liwat han ira pagtoo."
                },
                "31": {
                    "verse_nr": "31",
                    "verse": "Karuyag ba sidngon hini nga isinasalikway naton an Balaod tungod hini nga pagtoo? Diri; lugod ginpapadig-on naton an Balaod."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Niyan, ano man an masisiring mahitungod kan Abraham nga amay han aton tulin?"
                },
                "2": {
                    "verse_nr": "2",
                    "verse": "Kon gin-isip hiya nga matadong han Dyos pinaagi han iya mga buhat, may-ada unta niya sadang iparayaw. Kundi diri hiya makakaparayaw ha atubangan han Dyos."
                },
                "3": {
                    "verse_nr": "3",
                    "verse": "Nasiring an Kasuratan, \u201cTinmoo han Dyos hi Abraham, ngan tungod han iya pagtoo, gin-isip hiya nga matadong han Dyos.\u201d"
                },
                "4": {
                    "verse_nr": "4",
                    "verse": "An suhol han tawo nga nagkakabudlay diri ini hatag ha iya, kundi katungod niya hin pagkarawat."
                },
                "5": {
                    "verse_nr": "5",
                    "verse": "Diri an tawo nga may mga buhat, kundi an tawo nga may pagtoo, nga natoo han Dyos nga nakakapamatadong han nakakasala, ini nga pagtoo niya an kinakarawat han Dyos, ngan gin-iisip hiya nga matadong."
                },
                "6": {
                    "verse_nr": "6",
                    "verse": "Amo ini an karuyag sidngon ni David han iya paghimangraw mahitungod han kalipayan han tawo nga gin-iisip nga matadong han Dyos, labot hin bisan ano nga ginbuhat hito nga tawo"
                },
                "7": {
                    "verse_nr": "7",
                    "verse": "\u201cPalaran hira kanay mga kasaypanan ginpasaylo han Dyos,\nkanay mga sala iya ginpara!"
                },
                "8": {
                    "verse_nr": "8",
                    "verse": "Palaran an tawo kanay mga sala\ndiri na hinunumdoman han Ginoo!\u201d"
                },
                "9": {
                    "verse_nr": "9",
                    "verse": "Para ba la ini han mga tinori nga kalipayan nga hinnabihan ni David? Diri! Ira liwat ini han diri mga tinori. Kay nasiring man an Kasuratan, \u201cTinmoo han Dyos hi Abraham, ngan tungod han iya pagtoo, gin-isip hiya nga matadong han Dyos.\u201d"
                },
                "10": {
                    "verse_nr": "10",
                    "verse": "Kakan-o man ini mahinabo? Dida ba han waray pa o han katima na ba pagturia kan Abraham? Han waray pa, diri han katima na."
                },
                "11": {
                    "verse_nr": "11",
                    "verse": "Urhe na an pagtori ha iya, ngan an pagtori ha iya usa nga tigaman hin pagpamatuod nga gin-isip hiya nga matadong han Dyos tungod han iya pagtoo han waray pa hiya pagtotoria. Sanglit hi Abraham amo an espirituhanon nga amay han ngatanan nga natoo han Dyos ngan gin-isip nga matadong bisan kon diri hira mga tinori."
                },
                "12": {
                    "verse_nr": "12",
                    "verse": "Amay liwat hi Abraham han mga tinori, diri la tungod nga mga tinori hira, kundi tungod nga an ira kinabuhi hin pagtoo sugad han kinabuhi ni Abraham nga aton amay han waray pa hiya pagtotoria."
                },
                "13": {
                    "verse_nr": "13",
                    "verse": "An saad han Dyos kan Abraham ngan han iya katulinan nga magtatag-iya hira han kalibutan, ginhimo diri tungod nga nagtuman hi Abraham han Balaod, kundi tungod nga tinmoo hiya, ngan gin-isip hiya nga matadong han Dyos."
                },
                "14": {
                    "verse_nr": "14",
                    "verse": "Kay kon an mga iginsaad han Dyos ihahatag hadton mga nagtutuman han Balaod, waray la kahulogan an pagtoo han tawo, ngan waray la pulos an saad han Dyos."
                },
                "15": {
                    "verse_nr": "15",
                    "verse": "Nagdadara an Balaod han kasina han Dyos; kundi kon waray balaod, waray man liwat pagtalapas han balaod."
                },
                "16": {
                    "verse_nr": "16",
                    "verse": "Sanglit ipinasikad an saad dida ha pagtoo, basi makita nga hatag ini han Dyos ha ngatanan nga mga tulin ni Abraham\u2014diri la hadton mga nagtutuman han Balaod, kundi hadton mga natoo liwat sugad kan Abraham. Kay hi Abraham amo an espirituhanon nga amay naton ngatanan"
                },
                "17": {
                    "verse_nr": "17",
                    "verse": "sumala han siring han Kasuratan, \u201cGinhimo ko ikaw nga amay hin damo nga mga nasod.\u201d Sanglit may hinungdan an saad ha atubangan han Dyos nga gintuohan ni Abraham\u2014an Dyos nga nagbabanhaw han mga minatay, ngan nagtutuha han ngatanan nga mga butang."
                },
                "18": {
                    "verse_nr": "18",
                    "verse": "Nagtoo ngan naglaom hi Abraham bisan kon waray na niya paglaom, sanglit nahimo hiya nga \u201camay hin damo nga mga nasod.\u201d Sumala han siring han Kasuratan, \u201cMasusugad hini ka damo an imo katulinan.\u201d"
                },
                "19": {
                    "verse_nr": "19",
                    "verse": "Harani na hin gatos an iya panuigon; kundi waray lumuya an iya pagtoo bisan kon lagas na hiya ngan baw-as pa liwat hi Sara nga iya asawa."
                },
                "20": {
                    "verse_nr": "20",
                    "verse": "Waray gud hiya magturaw ngan waray gud hiya magruhaduha han saad han Dyos; kundi naghatag hin kusog an iya pagtoo, ngan gindayaw niya an Dyos."
                },
                "21": {
                    "verse_nr": "21",
                    "verse": "Waray gud hiya magruhaduha nga makakahimo an Dyos han iya iginsaad."
                },
                "22": {
                    "verse_nr": "22",
                    "verse": "Sanglit \u201chi Abraham gin-isip han Dyos nga matadong hiya\u201d pinaagi hin pagtoo."
                },
                "23": {
                    "verse_nr": "23",
                    "verse": "Ini nga mga pulong, \u201cgin-isip hiya nga matadong,\u201d diri la ini iginsurat para ha iya."
                },
                "24": {
                    "verse_nr": "24",
                    "verse": "Ginsurat liwat ini para ha aton nga pag-iisipon nga matadong, nga natoo ha iya nga nagbanhaw kan Jesus nga aton Ginoo."
                },
                "25": {
                    "verse_nr": "25",
                    "verse": "Tungod han aton mga sala igintubyan hiya basi patayon, ngan ginbanhaw hiya basi isipon kita nga matadong."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Yana, tungod nga gin-isip na kita nga matadong sa Dyos pinaagi hin pagtoo, may-ada na naton malinaw nga pakig-usa sa Dyos, pinaagi han aton Ginoo Jesu-Cristo."
                },
                "2": {
                    "verse_nr": "2",
                    "verse": "Gindara kita niya pinaagi hin pagtoo, ngan kinarawat naton an grasya han Dyos nga amo an nahatag hin kinabuhi ha aton yana. Sanglit nalilipay kita ha paglaom nga makakaangbit kita han himaya han Dyos!"
                },
                "3": {
                    "verse_nr": "3",
                    "verse": "Ngan nalilipay liwat kita dida han aton mga pag-antos, kay maaram kita nga dida han pag-antos aada an pag-ilob"
                },
                "4": {
                    "verse_nr": "4",
                    "verse": "dida han pag-ilob aada an pagpahimuot han Dyos, ngan dida han pagpahimuot han Dyos aada an paglaom."
                },
                "5": {
                    "verse_nr": "5",
                    "verse": "Diri nakakapaturaw ha aton ini nga paglaom kay ginbubo han Dyos an iya gugma ha aton mga kasingkasing pinaagi han Espiritu Santo nga hatag han Dyos ha aton."
                },
                "6": {
                    "verse_nr": "6",
                    "verse": "Kay han waray pa naton sadang mahimo, nagpakamatay hi Cristo para han mga magpakasasala, ha amo nga panahon nga gintalaan han Dyos."
                },
                "7": {
                    "verse_nr": "7",
                    "verse": "Makuri an pagpakamatay para hin tawo nga matadong. Bangin may umilob pagpakamatay para hin maupay nga tawo."
                },
                "8": {
                    "verse_nr": "8",
                    "verse": "Kundi iginpakita han Dyos an iya dako nga paghigugma ha aton nga dida han magpakasasala pa kita, nagpakamatay hi Cristo para ha aton."
                },
                "9": {
                    "verse_nr": "9",
                    "verse": "Pinaagi han iya kamatayon nagmatadong kita; sanglit tatalwason pa gud kita niya tikang han kapungot han Dyos."
                },
                "10": {
                    "verse_nr": "10",
                    "verse": "Hadto anay mga kaaway kita han Dyos, kundi ginhimo kita niya nga iya mga sangkay pinaagi han kamatayon han iya Anak. Yana nga mga sangkay na kita han Dyos, tatalwason pa gud kita niya pinaagi han kinabuhi ni Cristo!"
                },
                "11": {
                    "verse_nr": "11",
                    "verse": "Kundi diri amo la ini; nalilipay kita tungod han ginbuhat han Dyos pinaagi han aton Ginoo Jesu-Cristo nga naghimo na ha aton yana nga mga sangkay han Dyos."
                },
                "12": {
                    "verse_nr": "12",
                    "verse": "Nakasulod ha kalibutan an sala pinaagi hin usa ka tawo, ngan nagdara hin kamatayon an iya sala. Tungod hini an ngatanan nga mga tawo nahiagom han kamatayon, kay nakasala man an ngatanan nga mga tawo."
                },
                "13": {
                    "verse_nr": "13",
                    "verse": "May-ada na sala dinhe ha kalibutan san-o ihatag an Balaod; kundi kon waray balaod, waray man liwat sala."
                },
                "14": {
                    "verse_nr": "14",
                    "verse": "Kundi tikang pa han panahon ni Adan ngada han panahon ni Moises, naghadi na an kamatayon ha ngatanan nga mga tawo, lakip adton waray makasala sugad han nabuhat ni Adan han iya pagtalapas han sugo han Dyos.\nNgan hi Adan amo an ladawan han usa nga tawo nga tiarabot"
                },
                "15": {
                    "verse_nr": "15",
                    "verse": "kundi may pagkalainan hira nga duha; kay an pagtalapas ni Adan diri sama han hatag han Dyos. Matuod nga damo an nagkamatay tungod han sala hadto nga usa ka tawo. Kundi labaw pa gud ka dako an grasya han Dyos ngan sugad man an iya hatag ngadto han kadam-an nga mga tawo, pinaagi han grasya han usa ka tawo, hi Jesu-Cristo."
                },
                "16": {
                    "verse_nr": "16",
                    "verse": "Ngan may-ada kalainan an hatag han Dyos ngan han sala han usa ka tawo. Kahuman mabuhat an usa nga sala, inmabot an paghukom han nakasala; kundi kahuman hin pagbuhat hin damo nga mga sala, an hatag han Dyos nakahimo nga magmatadong an tawo nga nakasala."
                },
                "17": {
                    "verse_nr": "17",
                    "verse": "Matuod ito nga pinaagi han sala han usa ka tawo, nagtikang paghadi an kamatayon, tungod hadto nga usa ka tawo. Kundi labaw pa gud ka dako an bunga han ginbuhat han usa nga tawo nga amo hi Jesu-Cristo! Maghahadi pinaagi kan Cristo adton ngatanan nga nakarawat han hura nga grasya han Dyos ngan han hatag han Dyos han iya pagkamatadong."
                },
                "18": {
                    "verse_nr": "18",
                    "verse": "Sanglit sugad nga tungod han usa nga sala nasirotan an ngatanan nga mga tawo; ha amo man nga paagi, tungod han usa nga matadong nga buhat natatalwas an ngatanan nga mga tawo, ngan natatagan hira hin kinabuhi."
                },
                "19": {
                    "verse_nr": "19",
                    "verse": "Ngan sugad nga tungod han pagtalapas hin usa ka tawo nahimo nga makasasala in damo nga mga tawo, sugad man tungod han pagsugot han usa ka tawo, pag-iisipon nga matadong ha Dyos in damo nga mga tawo."
                },
                "20": {
                    "verse_nr": "20",
                    "verse": "Iginhatag an Balaod basi magdugang an kasaypanan; kundi kon hain magdugang an sala, naglabaw pa hin ka dako an grasya han Dyos."
                },
                "21": {
                    "verse_nr": "21",
                    "verse": "Sanglit sugad nga naghadi an sala pinaagi han kamatayon, sugad man naghahadi an grasya han Dyos pinaagi han pagkamatadong, nga nagtutugway ha aton ngadto ha kinabuhi nga dayon pinaagi kan Jesu-Cristo nga aton Ginoo."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ano man ngay-an an aton isisiring? Magpapadayon ba kita hin pagpinakasala basi tumubo ha aton an grasya han Dyos?"
                },
                "2": {
                    "verse_nr": "2",
                    "verse": "Diri ini mahihimo! Namatay na kita dida han sala\u2014uunanhon pa naton hin pagpadayon hin pagkabuhi dida han sala?"
                },
                "3": {
                    "verse_nr": "3",
                    "verse": "Kay maaram na kamo hini: han pagbunyagi ha aton, nahiusa kita kan Cristo Jesus, nabunyagan kita ngan nahiusa kita han iya kamatayon."
                },
                "4": {
                    "verse_nr": "4",
                    "verse": "Sanglit dida han pagbunyagi ha aton, iginlubong kita upod ha iya ngan inmangbit kita han iya kamatayon, basi sugad nga ginbanhaw hi Cristo pinaagi han mahimayaon nga gahom han Amay, mag-ukoy man liwat kita hin bag-o nga kinabuhi."
                },
                "5": {
                    "verse_nr": "5",
                    "verse": "Kay kon nahiusa kita ha iya ha kamatayon, ha amo man nga paagi, magigin kausa kita ha iya pinaagi han aton pagkabanhaw sugad ha iya."
                },
                "6": {
                    "verse_nr": "6",
                    "verse": "Ngan maaram kita hini: nga an aton daan nga pagkatawo namatay upod kan Cristo dida ha iya kros, basi mabungkag an gahom han makasasala nga kinaiya, ngan diri na kita maoripon han sala."
                },
                "7": {
                    "verse_nr": "7",
                    "verse": "Kay kon napatay an tawo, waray na gahom an sala ha iya."
                },
                "8": {
                    "verse_nr": "8",
                    "verse": "Tungod nga namatay na kita upod kan Cristo, natoo kita nga mabubuhi man liwat kita upod ha iya."
                },
                "9": {
                    "verse_nr": "9",
                    "verse": "Kay sayod kita nga ginbanhaw hi Cristo ngan diri na gud mamamatay\u2014waray na gahom ha iya an kamatayon."
                },
                "10": {
                    "verse_nr": "10",
                    "verse": "Tungod nga namatay na hiya, waray na gahom ha iya an sala; ngan yana nabubuhi hiya dida ha pakig-usa sa Dyos."
                },
                "11": {
                    "verse_nr": "11",
                    "verse": "Ha amo man nga paagi, kinahanglan hunahunaon niyo nga patay na kamo ha sala, kundi buhi dida ha pakigkausa sa Dyos pinaagi kan Cristo Jesus."
                },
                "12": {
                    "verse_nr": "12",
                    "verse": "Kinahanglan diri na maghadi an sala dida ha iyo lawas nga may kamatayon, basi diri na niyo pagtumanon an iyo lawasnon nga mga karuyagon."
                },
                "13": {
                    "verse_nr": "13",
                    "verse": "Ngan kinahanglan diri na niyo itubyan ha sala an bisan ano nga bahin han iyo lawas para hin magraot nga katuyoan. Lugod ihatag sa Dyos an iyo kalugaringon sugad nga mga tawo nga ginbanhaw na, ngan itubyan ha iya an iyo bug-os nga lawas para hin matadong nga katuyoan."
                },
                "14": {
                    "verse_nr": "14",
                    "verse": "Kinahanglan diri na maghadi ha iyo an sala; kay diri na kamo nag-uukoy ha ilarom han Balaod, kundi ha ilarom na han grasya han Dyos."
                },
                "15": {
                    "verse_nr": "15",
                    "verse": "Ta, ano man? Magpipinakasala ba kita, kay diri man ngay-an kita aada ha ilarom han Balaod, kundi aada kita ha ubos han grasya han Dyos? Diri gud mahihimo!"
                },
                "16": {
                    "verse_nr": "16",
                    "verse": "Sayod na kamo nga kon napaoripon kamo hin pagsugot hin usa ka tawo, ha tinuod oripon kamo han agaron nga iyo ginsusugot\u2014kon magsugot kamo han sala, oripon kamo han sala nga nabunga hin kamatayon, o kon magsugot kamo han Dyos iniisip kamo nga matadong sa Dyos."
                },
                "17": {
                    "verse_nr": "17",
                    "verse": "Kundi salamat han Dyos! Kay hadto anay mga oripon kamo han sala; kundi yana nagsusugot na kamo hin kinasingkasing han mga kamatuoran nga aada han pagturon-an nga iyo kinarawat."
                },
                "18": {
                    "verse_nr": "18",
                    "verse": "Natalwas na kamo han sala ngan nahimo kamo nga mga oripon han pagkamatadong."
                },
                "19": {
                    "verse_nr": "19",
                    "verse": "(Nagamit ako hin yano nga mga pulong kay mahinay pa kamo makasabot.) Hadto anay igintubyan niyo an iyo bug-os nga kalugaringon sugad hin mga oripon kamo han maglaw-ay ngan magraot nga mga buhat para hin magraot nga katuyoan. Ha amo man nga paagi kinahanglan itubyan na niyo yana hin hingpit an iyo kalugaringon sugad nga mga oripon kamo han pagkamatadong, para hin baraan nga katuyoan."
                },
                "20": {
                    "verse_nr": "20",
                    "verse": "Han mga oripon pa kamo han sala, diri kamo oripon han pagkamatadong."
                },
                "21": {
                    "verse_nr": "21",
                    "verse": "Ano man an nakuha niyo nga balos han pagbinuhat niyo han mga butang nga iyo ikinaaawod na yana? An dadangatan niyo amo an kamatayon!"
                },
                "22": {
                    "verse_nr": "22",
                    "verse": "Kundi yana natalwas na kamo han sala ngan mga oripon na kamo han Dyos; an balos amo an iyo bug-os nga kinabuhi nga ginhalad ngadto ha iya, ngan an kataposan amo an kinabuhi nga dayon."
                },
                "23": {
                    "verse_nr": "23",
                    "verse": "Kay an bayad han sala amo an kamatayon, kundi an libre nga hatag han Dyos amo an dayon nga kinabuhi dida ha pakig-usa kan Cristo Jesus nga aton Ginoo."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Waray ruhaduha masabot gud kamo kon ano an akon igsisiring, kabugtoan ko, kay maaram man kamo ngatanan hin balaod. Ngan an balaod gintutuman la han mga tawo samtang buhi pa hira."
                },
                "2": {
                    "verse_nr": "2",
                    "verse": "Pananglitan an usa nga inasaw-an nga babaye, sumala han balaod nasasakop hiya han iya bana samtang buhi pa an bana; kundi kon patay na an bana, gawas na hiya hini nga balaod."
                },
                "3": {
                    "verse_nr": "3",
                    "verse": "Sanglit kon makigtampo hiya hin lain nga lalake samtang buhi pa an iya bana, pagngangaranan hiya nga paralibog; kundi kon patay na an iya bana, talwas na hiya han balaod, ngan diri na hiya pagngangaranan nga paralibog kon mangasawa hiya hin lain nga lalake."
                },
                "4": {
                    "verse_nr": "4",
                    "verse": "Amo man liwat ini para ha iyo, kabugtoan ko. Mahitungod hin Balaod namatay liwat kamo, kay bahin man kamo han lawas ni Cristo; ngan yana sakop kamo niya nga ginbanhaw ha mga minatay, basi magmapulsanon kita dida ha pag-alagad han Dyos."
                },
                "5": {
                    "verse_nr": "5",
                    "verse": "Kay han nag-uukoy kita dida han aton lawasnon nga kinaiya, an salaan nga mga karuyagon nga ginpukaw han Balaod amo an tinikangan han magraot nga mga buhat ha aton mga lawas nga nakahatag han kamatayon."
                },
                "6": {
                    "verse_nr": "6",
                    "verse": "Kundi yana talwas na kita han Balaod, kay namatay na kita ha balaod nga hadto anay nakabihag ha aton. Nag-aalagad na kita yana han Dyos, diri ha ubos hin sinurat nga balaod, kundi han bag-o nga kinabuhi pinaagi han Espiritu."
                },
                "7": {
                    "verse_nr": "7",
                    "verse": "Niyan, ano man an aton isisiring? Nga maraot ngay-an an Balaod? Diri! Kundi kon diri tungod han Balaod, diri ako nakilala kon ano an sala. Diri unta ako nasasayod kon ano an pagkaipa kon waray magsiring an Balaod, \u201cDiri ka maipa.\u201d"
                },
                "8": {
                    "verse_nr": "8",
                    "verse": "Pinaagi hini nga sugo, an sala nakapukaw ha sulod nakon han ngatanan nga kaipahon. Kay kon bulag ha Balaod, patay an sala."
                },
                "9": {
                    "verse_nr": "9",
                    "verse": "Hadto anay buhi ako nga bulag ha Balaod; kundi han pag-abot hini nga sugo, nabuhi an sala"
                },
                "10": {
                    "verse_nr": "10",
                    "verse": "ngan namatay ako. Ngan an amo ngahaw nga sugo nga nahatag hin kinabuhi nagdara lugod ha akon hin kamatayon."
                },
                "11": {
                    "verse_nr": "11",
                    "verse": "Namay-ada higayon an sala ngan pinaagi hini nga sugo nalimbongan ako ngan ginpatay ako han sala."
                },
                "12": {
                    "verse_nr": "12",
                    "verse": "Sanglit baraan an Balaod ngan baraan, matadong, ngan maupay man liwat an sugo."
                },
                "13": {
                    "verse_nr": "13",
                    "verse": "Karuyag ba sidngon hini nga an maupay amo an nagdara han akon kamatayon? Diri! An sala an nagbuhat hini; pinaagi hin paggamit han maupay gindara nganhi ha akon han sala an kamatayon, basi mahipadayag an matuod nga kinaiya han sala. Sanglit pinaagi han sugo iginpakita nga oraora gud kamaraot an sala."
                },
                "14": {
                    "verse_nr": "14",
                    "verse": "Maaram kita nga espirituhanon an Balaod; kundi tawo ako nga may kamatayon, nga iginbaligya sugad nga oripon han sala."
                },
                "15": {
                    "verse_nr": "15",
                    "verse": "Diri ako nasabot han akon ginbubuhat; kay diri ako nagbubuhat han akon karuyag pagbuhaton, kundi asay ko lugod ginbubuhat an diri ko karuyag."
                },
                "16": {
                    "verse_nr": "16",
                    "verse": "Kon ginbubuhat ko an diri ko karuyag pagbuhaton, nagpapakita ini nga nauyon ako nga matadong an Balaod."
                },
                "17": {
                    "verse_nr": "17",
                    "verse": "Sanglit diri gud ako an nagbubuhat hini nga butang, kundi an sala nga nag-uokoy dinhe ha akon."
                },
                "18": {
                    "verse_nr": "18",
                    "verse": "Maaram ako nga waray maupay nga nag-uokoy dinhe ha akon. Kay bisan kon may tinguha ako hin pagbuhat hin maupay, kundi diri ako nakakahimo."
                },
                "19": {
                    "verse_nr": "19",
                    "verse": "Diri ko ginbubuhat an maupay nga karuyag ko pagbuhaton; asay ko lugod ginbubuhat an maraot nga diri ko karuyag pagbuhaton."
                },
                "20": {
                    "verse_nr": "20",
                    "verse": "Kon ginbubuhat ko an diri ko karuyag pagbuhaton, karuyag sidngon hini nga diri na ako amo an nagbubuhat hini, kundi an sala nga nag-uukoy dinhe ha akon."
                },
                "21": {
                    "verse_nr": "21",
                    "verse": "Sanglit hinsabtan ko ini nga balaod: nga kon karuyag ko magbuhat hin maupay, an maraot la lugod an akon ginpipili."
                },
                "22": {
                    "verse_nr": "22",
                    "verse": "Nalilipay gud ako han balaod han Dyos ha sag-od han akon kasingkasing."
                },
                "23": {
                    "verse_nr": "23",
                    "verse": "Kundi kinikita ko in lain nga balaod nga aanhi ha akon lawas\u2014usa nga balaod nga natipa han balaod nga inuuyonan han akon hunahuna. Tungod hini nag-ooripon ha akon an balaod han sala nga aanhi ha akon lawas."
                },
                "24": {
                    "verse_nr": "24",
                    "verse": "Kamakalolooy ko nga tawo! Hin-o in magtatalwas ha akon tikang hini nga lawas nga nagdadara ha akon ngadto ha kamatayon?"
                },
                "25": {
                    "verse_nr": "25",
                    "verse": "Salamat han Dyos, may-ada ko Magtaralwas, hi Jesu-Cristo nga aton Ginoo!\nSanglit amo ini an akon kahimtang: nag-aalagad ako han balaod han Dyos pinaagi la han akon hunahuna, kundi nag-aalagad ako han balaod han sala pinaagi han akon lawasnon nga kinaiya."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Sanglit yana diri na paghuhukman ha karat-an adton mga nahiusa na kan Cristo Jesus"
                },
                "2": {
                    "verse_nr": "2",
                    "verse": "kay an balaod han Espiritu nga nahatag ha aton hin kinabuhi dida ha pakig-usa kan Cristo Jesus, amo an nagtalwas ha akon han balaod han sala ug kamatayon."
                },
                "3": {
                    "verse_nr": "3",
                    "verse": "An waray mahimo han Balaod tungod han kamaluya han aton kinaiya ginbuhat han Dyos. Ginhukman niya ha karat-an an sala ha aton lawasnon nga kinaiya pinaagi hin pagpadara han iya kalugaringon nga Anak; nga kinmanhi nga may kinaiya nga sugad han kinaiya hin salaan nga tawo, basi pagpuohon an sala."
                },
                "4": {
                    "verse_nr": "4",
                    "verse": "Ginbuhat ini han Dyos basi an matadong nga mga turumanon han Balaod matuman dinhe ha aton nga nabubuhi sumala han Espiritu, diri sumala han lawasnon nga kinaiya."
                },
                "5": {
                    "verse_nr": "5",
                    "verse": "Adton nabubuhi sumala han gintututdo han ira lawasnon nga kinaiya, dayuday naghuhunahuna bahin hin mga butang nga lawasnon, kundi adton nabubuhi sumala han gintututdo han Espiritu, dayuday naghuhunahuna hira bahin han mga butang nga espirituhanon."
                },
                "6": {
                    "verse_nr": "6",
                    "verse": "Adton dayuday naghuhunahuna han mga butang nga lawasnon, an ira sangpotanan amo an kamatayon; kundi adton dayuday naghuhunahuna han mga butang nga espirituhanon, an ira sangpotanan amo an kinabuhi ngan an kamurayaw."
                },
                "7": {
                    "verse_nr": "7",
                    "verse": "Sanglit nagigin kaaway han Dyos an tawo nga lawasnon la an iya panhunahuna; kay diri hiya nasugot han Balaod han Dyos, ngan ha pagkatinuod, diri gud hiya makakahimo hin pagsugot."
                },
                "8": {
                    "verse_nr": "8",
                    "verse": "Diri nakakalipay han Dyos an nagsusugot han ira lawasnon nga kinaiya."
                },
                "9": {
                    "verse_nr": "9",
                    "verse": "Kundi diri na kamo nabubuhi sumala han mando han iyo lawasnon nga kinaiya, kundi han espirituhanon\u2014kon ha tinuod nag-uokoy dida ha iyo an Espiritu han Dyos. Adton waray Espiritu ni Cristo, diri sakop ni Cristo."
                },
                "10": {
                    "verse_nr": "10",
                    "verse": "Kundi kon nag-uukoy hi Cristo dida ha iyo, an Espiritu amo an iyo kinabuhi bisan kon an iyo mga lawas mamatay tungod han sala, kay ginpakamatadong na kamo han Dyos."
                },
                "11": {
                    "verse_nr": "11",
                    "verse": "Kon naguukoy dida ha iyo an Espiritu han Dyos nga nagbanhaw kan Jesus, hiya nga nagbanhaw kan Cristo mahatag hin kinabuhi ha iyo mga lawas nga may kamatayon pinaagi han iya Espiritu nga aada ha iyo."
                },
                "12": {
                    "verse_nr": "12",
                    "verse": "Sanglit, kabugtoan ko, may-ada naton katungdanan nga mabuhi kita diri ha pagsunod han karuyag han aton lawasnon nga kinaiya."
                },
                "13": {
                    "verse_nr": "13",
                    "verse": "Kay kon mabuhi kamo sumala han iyo lawasnon nga kinaiya, mapatay kamo, kundi mabubuhi kamo kon patayon niyo an iyo salaan nga mga binuhatan pinaagi han Espiritu."
                },
                "14": {
                    "verse_nr": "14",
                    "verse": "Mga anak han Dyos an ginmamandoan han Espiritu han Dyos."
                },
                "15": {
                    "verse_nr": "15",
                    "verse": "Kay an Espiritu nga iginhatag han Dyos ha iyo diri mag-ooripon ha iyo ngan diri maghahadlok ha iyo; lugod hihimoon kamo han Espiritu nga mga anak han Dyos, ngan pinaagi han gahom han Espiritu matawag kita han Dyos, \u201cAmay ko!\u201d"
                },
                "16": {
                    "verse_nr": "16",
                    "verse": "An Espiritu han Dyos nakikig-usa han aton espiritu hin pagpamatuod nga mga anak kita han Dyos."
                },
                "17": {
                    "verse_nr": "17",
                    "verse": "Kay mga anak man kita niya, makakaangkon kita han mga kaupayan nga iginggahin para han iya mga tawo, ngan makakaangkon man liwat kita upod kan Cristo, han iginggahin han Dyos para ha iya; kay kon naangbit kita han mga pag-antos ni Cristo, maangbit man liwat kita han iya himaya."
                },
                "18": {
                    "verse_nr": "18",
                    "verse": "Gin-isip ko nga an mga gin-aantos naton hini nga panahon diri gud sadang mahitanding han himaya nga ipadadayag ha aton."
                },
                "19": {
                    "verse_nr": "19",
                    "verse": "An ngatanan nga mga binuhat naghuhulat upod in malaomon nga paghingyap nga igpapadayag han Dyos an iya mga anak."
                },
                "20": {
                    "verse_nr": "20",
                    "verse": "Kay ginhukman ha karat-an nga mawaray hinungdan an ngatanan nga mga binuhat, diri ha ira kalugaringon nga karuyag, kundi tungod nga pagbuot ini han Dyos. Kundi nagpabilin an paglaom"
                },
                "21": {
                    "verse_nr": "21",
                    "verse": "nga may adlaw nga matatalwas an mga binuhat ngahaw tikang han ira pagkaoripon hin pagkadunot ngan makakaangbit han mahimayaon nga kagawasan han mga anak han Dyos."
                },
                "22": {
                    "verse_nr": "22",
                    "verse": "Kay maaram kita nga ngada yana nga panahon nag-aaraba hin kasakit an ngatanan nga mga binuhat, sugad hin babaye nga tipag-aranak."
                },
                "23": {
                    "verse_nr": "23",
                    "verse": "Kundi diri an mga binuhat la; pati kita nga kinmarawat na han Espiritu sugad nga syahan han mga hatag han Dyos, nag-aaraba liwat ha aton kalugaringon samtang naghuhulat kita kon san-o kita hihimoa han Dyos nga iya mga anak, ngan kon san-o liwat an aton hingpit nga katalwasan."
                },
                "24": {
                    "verse_nr": "24",
                    "verse": "Kay natalwas kita pinaagi hin paglaom; kundi kon nakita na kita han aton ginlalaoman, diri na ito tinuod nga paglaom. Kay hin-o in naglalaom pa han kinikita na niya?"
                },
                "25": {
                    "verse_nr": "25",
                    "verse": "Kundi kon naglalaom kita han diri naton nakikita, nagpapaabot kita hito hin mailobon."
                },
                "26": {
                    "verse_nr": "26",
                    "verse": "Ha amo nga paagi, an Espiritu nabulig liwat ha aton dida han aton kamaluya. Kay diri kita maaram kon uunanhon naton an pag-ampo; kundi an Espiritu ngahaw an nanginginyupo han Dyos para ha aton pinaagi hin mga pangaraba nga makuri ipagawas ha mga pulong."
                },
                "27": {
                    "verse_nr": "27",
                    "verse": "Ngan an Dyos nga nakita han mga kasingkasing han tawo maaram han ginhuhunahuna han Espiritu; kay an Espiritu han Dyos nanginginyupo para han iya mga tawo, ngan sumala han iya kaburut-on."
                },
                "28": {
                    "verse_nr": "28",
                    "verse": "Maaram kita nga ha ngatanan nga mga butang nagbubuhat an Dyos para hin kaupayan ngadto hadton mga nahigugma ha iya; nga gintawag niya sumala han iya tuyo."
                },
                "29": {
                    "verse_nr": "29",
                    "verse": "Ginggahin liwat han Dyos adton mga ginpili na niya nga magin ladawan han iya Anak, basi mahimo nga suhag an iya Anak hin damo nga kabugtoan."
                },
                "30": {
                    "verse_nr": "30",
                    "verse": "Sanglit gintawag han Dyos adton iya mga ginggahin; ngan ginpakamatadong liwat niya adton mga gintawag niya; ngan ginpaangbit liwat niya han iya himaya adton mga ginpakamatadong niya."
                },
                "31": {
                    "verse_nr": "31",
                    "verse": "Ano pa man an aton masisiring mahitungod hini ngatanan? Kon naugop ha aton an Dyos, hin-o pa man in matipa ha aton?"
                },
                "32": {
                    "verse_nr": "32",
                    "verse": "Waray ngani niya pugngi an iya kalugaringon nga Anak, kundi iginhalad hiya niya para ha aton ngatanan! Iginhatag ngani niya ha aton an iya Anak\u2014diri ba niya liwat ihahatag ha aton an ngatanan nga mga butang?"
                },
                "33": {
                    "verse_nr": "33",
                    "verse": "Hin-o man in masumbong kontra han pinili nga mga tawo han Dyos? An Dyos ngahaw an naghukom nga diri hira salaan!"
                },
                "34": {
                    "verse_nr": "34",
                    "verse": "Hin-o man ngay-an an maghuhukom ha ira ha karat-an? Diri hi Cristo Jesus nga namatay, nga ginbanhaw, ngan aadto na ha tuo han Dyos. Nanginginyupo hiya han Dyos para ha aton!"
                },
                "35": {
                    "verse_nr": "35",
                    "verse": "Niyan, hin-o man in makakapabulag ha aton tikang han gugma ni Cristo? Makakahimo ba an kagul-anan, o an kakurian, o an pagpakurii, o an kagutom, o an kakablasan, o an kataragman, o an kamatayon?"
                },
                "36": {
                    "verse_nr": "36",
                    "verse": "Sumala han siring han Kasuratan:\n\u201cTungod ha iyo aada kami ha kataragman hin kamatayon ha bug-os nga adlaw;\nginpareho kami hin mga karnero nga irihawon.\u201d"
                },
                "37": {
                    "verse_nr": "37",
                    "verse": "Diri, ha butnga hini ngatanan may-ada kita hingpit nga pagdarag-an pinaagi ha iya nga naghigugma ha aton!"
                },
                "38": {
                    "verse_nr": "38",
                    "verse": "Kay maaram ako nga waray gud bisan ano nga makakapabulag ha aton han iya gugma: bisan pa an kamatayon o an kinabuhi; bisan pa an mga anghel o an iba nga kagamhanan; bisan pa an panahon yana o an tiarabot"
                },
                "39": {
                    "verse_nr": "39",
                    "verse": "bisan pa an mga kahitas-an o an mga kahiladman\u2014waray gud bisan ano ha ngatanan nga mga binuhat nga makakapabulag ha aton han gugma han Dyos pinaagi kan Cristo Jesus nga aton Ginoo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Nagyayakan ako han kamatuoran; tag-iya ko hi Cristo ngan diri ako nagbubuwa. Saksi ko liwat an akon panhunahuna nga ginlaladngan han Espiritu Santo nga diri gud ako nagbubuwa"
                },
                "2": {
                    "verse_nr": "2",
                    "verse": "nga dako gud an akon kabidoan, nga daw diri matapos an kasakit ha akon kasingkasing tungod han akon mga tawo nga akon gud mga kadugo!"
                },
                "3": {
                    "verse_nr": "3",
                    "verse": "Tungod han ira kaupayan, minamaupay ko nga pakaraoton ako han Dyos ngan mahimulag ako kan Cristo."
                },
                "4": {
                    "verse_nr": "4",
                    "verse": "Mga pinili hira nga mga tawo han Dyos; ginhimo hira han Dyos nga iya mga anak ngan ginpaangbit han iya himaya; ginhimo niya ha ira an ginsabotan ngan iginhatag ha ira an Balaod; ira an matuod nga pagsingba ngan nakarawat nira an mga saad han Dyos"
                },
                "5": {
                    "verse_nr": "5",
                    "verse": "mga tulin hira han mga patriyarka; ngan tikang han ira tulin natawo hi Cristo. Pagdayawon unta ha kagihaponan an Dyos nga naghahadi han ngatanan! Amen."
                },
                "6": {
                    "verse_nr": "6",
                    "verse": "Diri ako nasiring nga nakawang an saad han Dyos; kay diri ngatanan nga mga tawo han Israel mga pinili han Dyos."
                },
                "7": {
                    "verse_nr": "7",
                    "verse": "Ngan diri liwat an ngatanan nga mga tulin ni Abraham mga anak han Dyos. Nagsiring an Dyos kan Abraham, \u201cPinaagi kan Isaac mamamay-ada ka mga tulin nga ginsaad ko ha imo.\u201d"
                },
                "8": {
                    "verse_nr": "8",
                    "verse": "Karuyag sidngon hini nga diri mga anak han Dyos an mga gin-anak ha natural nga paagi; lugod kinikilala nga matuod nga mga tulin an mga anak nga natawo tungod han saad han Dyos."
                },
                "9": {
                    "verse_nr": "9",
                    "verse": "Kay nahimo an saad han Dyos dida hini nga mga pulong: \u201cMabalik ako ha igo nga panahon, ngan mag-aanak hin lalake hi Sara.\u201d"
                },
                "10": {
                    "verse_nr": "10",
                    "verse": "Ngan diri amo la ini. Kay an duha nga mga anak ni Rebecca uusa la an amay nga amo hi Isaac nga aton ginikanan."
                },
                "11": {
                    "verse_nr": "11",
                    "verse": "Kundi basi an pagpili hin usa nga anak magtikang han kanan Dyos kalugaringon nga tuyo, nagsiring an Dyos kan Rebecca, \u201can magurang mag-aalagad han manghod.\u201d Ginsiring ini niya han waray pa hira katatawo, han waray pa nira nabuhat nga maupay o maraot; sanglit iginpasikad an pagpili han Dyos dida han iya pagtawag, ngan diri dida hin ano man nga ira nabuhat."
                },
                "12": {
                    "verse_nr": "12",
                    "verse": "Kundi basi an pagpili hin usa nga anak magtikang han kanan Dyos kalugaringon nga tuyo, nagsiring an Dyos kan Rebecca, \u201can magurang mag-aalagad han manghod.\u201d Ginsiring ini niya han waray pa hira katatawo, han waray pa nira nabuhat nga maupay o maraot; sanglit iginpasikad an pagpili han Dyos dida han iya pagtawag, ngan diri dida hin ano man nga ira nabuhat."
                },
                "13": {
                    "verse_nr": "13",
                    "verse": "Sumala han siring han Kasuratan, \u201cGinhigugma ko hi Jacob, kundi gindumtan ko hi Esau.\u201d"
                },
                "14": {
                    "verse_nr": "14",
                    "verse": "Kon sugad, makakasiring ba kita nga diri matadong an Dyos? Diri!"
                },
                "15": {
                    "verse_nr": "15",
                    "verse": "Kay nagsiring an Dyos kan Moises, \u201cMalolooy ako hadton buot ko kaluoyan, mapaid ako hadton buot ko pairan.\u201d"
                },
                "16": {
                    "verse_nr": "16",
                    "verse": "Sanglit an ngatanan nasandig diri han kinaruruyag o binubuhat han tawo, kundi han kalooy la han Dyos."
                },
                "17": {
                    "verse_nr": "17",
                    "verse": "Kay an Kasuratan nagsiring kan Paraon, \u201cGinhimo ko ikaw nga hadi basi gamiton ko ikaw hin pagpakita han akon gahom ngan pagpakilala han akon ngaran ha bug-os nga kalibutan.\u201d"
                },
                "18": {
                    "verse_nr": "18",
                    "verse": "Sanglit nalolooy an Dyos han iya buot kalooyan, ngan pinapatig-a niya an kasingkasing han buot niya patig-ahon."
                },
                "19": {
                    "verse_nr": "19",
                    "verse": "Niyan mapakiana ha akon in usa ha iyo, \u201cKon amo man ini, kay ano nga babasolon pa han Dyos in usa ka tawo? Hin-o man ngani in makakalaris han iya kaburot-on?\u201d"
                },
                "20": {
                    "verse_nr": "20",
                    "verse": "Kundi hin-o ka man ngay-an, sangkay ko, nga mabaton han Dyos? Diri napakiana an daba han naghimo ha iya, \u201cKay ano nga ginsugad man nimo hini an paghimo ha akon?\u201d"
                },
                "21": {
                    "verse_nr": "21",
                    "verse": "Ha pagkamatuod, may-ada katungod an maghirimo hin daba paggamit han minasa nga lutak sumala han iya karuyag, ngan paghimo tikang hin usa la nga minasa nga lutak hin duha nga daba, an usa para hin talagsaon nga paggamit, ngan an usa para hin inadlaw-adlaw nga paggamit."
                },
                "22": {
                    "verse_nr": "22",
                    "verse": "Ngan amo man liwat an ginbuhat han Dyos. Karuyag niya ipakita an iya kapungot ngan ipakilala an iya gahom. Kundi mapinailobon gud hiya hadton mga tawo nga iya napupungtan, nga angay na unta pukanon."
                },
                "23": {
                    "verse_nr": "23",
                    "verse": "Ngan karuyag liwat niya ipadayag an iya hura nga kaupayan nga ginbubo niya ha aton nga iya nalolooyan, ha aton nga gin-andam niya pagkarawat han iya kaupayan."
                },
                "24": {
                    "verse_nr": "24",
                    "verse": "Kay amo kita an iya tinawag, diri tikang la han mga Judiyo, kundi tikang liwat han mga Hentil."
                },
                "25": {
                    "verse_nr": "25",
                    "verse": "Amo ini an iya siring ha basahan ni Oseas:\n\u201cAn mga tawo nga diri akon,\ntatawgon ko nga \u2018Akon mga tawo.\u2019\nAn nasod nga waray ko higugmaa,\ntatawgon ko nga \u2018Akon Hinigugma.\u2019"
                },
                "26": {
                    "verse_nr": "26",
                    "verse": "Ngan dida hito ngahaw nga dapit nga iginsiring ha ira, \u2018Diri kamo akon mga tawo,\u2019\ndidto tatawgon hira nga mga anak han buhi nga Dyos.\u201d"
                },
                "27": {
                    "verse_nr": "27",
                    "verse": "Ngan amo ini an ginpasangyaw ni Isaias mahitungod han Israel: \u201cBisan kon masugad kadamo han baras han baybayon an mga tawo han Israel, gutiay la ha ira in matatalwas"
                },
                "28": {
                    "verse_nr": "28",
                    "verse": "kay tutumanon dayon han Ginoo an iya paghukom han bug-os nga kalibutan.\u201d"
                },
                "29": {
                    "verse_nr": "29",
                    "verse": "Sugad ini han iginsiring hadto ni Isaias, \u201cKon waray pa kita salini hin mga tulin han Ginoo nga Labi Kamakagarahum, nasusugad kita han Sodoma ug Gomora.\u201d"
                },
                "30": {
                    "verse_nr": "30",
                    "verse": "Ano man yana an aton masisiring? Amo ini: nga an mga Hentil nga waray magtinguha nga maisip hira nga matadong sa Dyos, naisip lugod nga matadong pinaagi hin pagtuo"
                },
                "31": {
                    "verse_nr": "31",
                    "verse": "samtang an pinili nga mga tawo nga nagpapangita hin balaod nga makakapaisip ha ira nga matadong sa Dyos, waray lugod nira hiagii."
                },
                "32": {
                    "verse_nr": "32",
                    "verse": "Ngan kay ano? Tungod kay waray hira magsarig han pagtoo, kundi ha ira la mga buhat. Nanhipakdol hira dida han \u201cbato nga hiparakdolan\u201d"
                },
                "33": {
                    "verse_nr": "33",
                    "verse": "nga hinnanabihan han Kasuratan:\n\u201cKitaa, iginbubutang ko ha Sion in bato\nnga hipapakdolan hin mga tawo,\nbato nga magpupukan ha ira.\nKundi diri magtuturaw an bisan hin-o nga matoo ha iya.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Kabugtoan ko, akon gud ungara ug pag-ampo ha bug-os ko nga kasingkasing nga matalwas unta an kalugaringon ko nga mga tawo!"
                },
                "2": {
                    "verse_nr": "2",
                    "verse": "Makakapatapod ako ha iyo nga mapaso gud an ira pag-alagad sa Dyos, kundi diri pinasikad hin matuod nga kinaadman."
                },
                "3": {
                    "verse_nr": "3",
                    "verse": "Waray nira hibaroi an paagi han pagkamatadong nga tikang sa Dyos, ngan naghimo hira hin ira kalugaringon nga paagi; sanglit waray hira magtubyan han ira kalugaringon ngadto han kanan Dyos paagi hin pagmatadong han tawo."
                },
                "4": {
                    "verse_nr": "4",
                    "verse": "Kay gintapos na ni Cristo an Balaod, basi isipon nga matadong sa Dyos an bisan hin-o nga natoo."
                },
                "5": {
                    "verse_nr": "5",
                    "verse": "Amo ini an iginsurat ni Moises mahitungod han pagkamatadong sa Dyos han tawo pinaagi hin pagtuman han Balaod: \u201cMabubuhi adton bisan hin-o nga magtuman han mga sugo han Balaod.\u201d"
                },
                "6": {
                    "verse_nr": "6",
                    "verse": "Kundi amo ini an iginsiring mahitungod han pagkamatadong sa Dyos han tawo pinaagi hin pagtoo: \u201cAyaw pagpakiana ha imo kalugaringon, \u2018Hin-o in masaka ngadto ha langit?\u2019\u201d (Ha aton pa, pagpalusad kan Cristo)."
                },
                "7": {
                    "verse_nr": "7",
                    "verse": "\u201cAyaw liwat pagpakiana, \u2018Hin-o in malusad ngadto ha kahiladman?\u2019\u201d (Ha aton pa, pagbanhaw kan Cristo tikang han mga minatay)."
                },
                "8": {
                    "verse_nr": "8",
                    "verse": "An karuyag sidngon amo ini: \u201cHaraniay ha iyo an mensahe han Dyos; aada ha iyo mga im-im ngan ha iyo mga kasingkasing\u201d\u2014ha aton pa, an mensahe hin pagtoo nga amon ginwawali."
                },
                "9": {
                    "verse_nr": "9",
                    "verse": "Matatalwas ka kon itug-an mo ha imo mga im-im nga \u201cGinoo hi Jesus,\u201d ngan tumoo ka ha imo kasingkasing nga ginbanhaw hiya han Dyos."
                },
                "10": {
                    "verse_nr": "10",
                    "verse": "Kay natoo an tawo ha iya kasingkasing, ngan nagmamatadong hiya sa Dyos; nagtutug-an hiya pinaagi han iya mga im-im, ngan natatalwas hiya."
                },
                "11": {
                    "verse_nr": "11",
                    "verse": "Nasiring an Kasuratan, \u201cAdton natoo ha iya diri makakaawod.\u201d"
                },
                "12": {
                    "verse_nr": "12",
                    "verse": "Para ini han ngatanan, kay waray kalainan an mga Judiyo ngan an mga Hentil; an Dyos uusa la nga Ginoo han ngatanan, ngan ginpapakaupay gud an ngatanan nga natawag ha iya."
                },
                "13": {
                    "verse_nr": "13",
                    "verse": "Sumala han siring han Kasuratan, \u201cMatatalwas an bisan hin-o nga natawag han ngaran han Ginoo.\u201d"
                },
                "14": {
                    "verse_nr": "14",
                    "verse": "Kundi uunanhon hin pakagtawag nira ha iya kon waray hira tumoo? Ngan uunanhon hin pagtoo nira kon waray hira makabati han mensahe? Ngan uunanhon hin pakabati nira kon diri igsangyaw an mensahe?"
                },
                "15": {
                    "verse_nr": "15",
                    "verse": "Ngan uunanhon hin paghisangyaw han mensahe kon diri ipadara an mga magsarangyaw? Sumala han siring han Kasuratan, \u201cKamaruruyag han pag-abot hadton mga nagdadara han Maupay nga Sumat!\u201d"
                },
                "16": {
                    "verse_nr": "16",
                    "verse": "Kundi diri ngatanan kinmarawat han Maupay nga Sumat. Nagsiring hi Isaias ngahaw, \u201cGinoo, hin-o in tinmoo han amon mensahe?\u201d"
                },
                "17": {
                    "verse_nr": "17",
                    "verse": "Sanglit an pagtoo natikang hin pamati han mensahe, ngan an mensahe natikang han pagwali kan Cristo."
                },
                "18": {
                    "verse_nr": "18",
                    "verse": "Kundi napakiana ako: Matuod ba nga waray hira makabati han mensahe? Waray ruhaduha nakabati hira\u2014sumala han siring han Kasuratan:\n\u201cInmabot an ira tingog ngadto han bug-os nga kalibutan,\ninmabot an ira mga pulong ngadto han mga sidsid han tuna.\u201d"
                },
                "19": {
                    "verse_nr": "19",
                    "verse": "Napakiana pa ako: Waray ba makasabot an katawhan han Israel? Hi Moises ngahaw an syahan nga mabaton:\n\u201cHihimoon ko nga mangabugho\nka hin katawhan nga diri matuod nga nasod;\nhihimoon ko nga masina ka\nhin usa nga nasod hin mga lurong.\u201d"
                },
                "20": {
                    "verse_nr": "20",
                    "verse": "Ngan hi Isaias hin waray lipodlipod nasiring,\n\u201cHin-agian ako hadton waray mamiling ha akon,\npinmakita ako hadton waray magpakiana ha akon.\u201d"
                },
                "21": {
                    "verse_nr": "21",
                    "verse": "Kundi nasiring hiya mahitungod han Israel: \u201cMagkulop an akon paghinulat hin malinarisnon ngan masupilon nga mga tawo.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Niyan mapakiana ako: Iginsalikway ba han Dyos an iya kalugaringon nga mga tawo? Waray! Ako ngahaw usa nga Israelita, tulin ni Abraham, kaapi han tribo ni Benjamin."
                },
                "2": {
                    "verse_nr": "2",
                    "verse": "Waray magsalikway an Dyos han iya mga tawo nga iya ginpili tikang pa ha tinikangan. Sayod man kamo han bahin han Kasuratan diin hi Elias nakimalooy han Dyos kontra han Israel"
                },
                "3": {
                    "verse_nr": "3",
                    "verse": "\u201cGinoo, pinanmatay nira an imo mga manaragna ngan pinangun-ob an imo mga altar; ako na la an nahibilin, ngan tuyo nira hin pagpatay pa ha akon.\u201d"
                },
                "4": {
                    "verse_nr": "4",
                    "verse": "Ano an baton han Dyos ha iya? \u201cNagsalin ako para ha akon hin pito ka yukot nga mga tawo nga waray magsingba han buwa nga diyosdiyos nga hi Baal.\u201d"
                },
                "5": {
                    "verse_nr": "5",
                    "verse": "Amo man ito an paagi yana nga panahon: may-ada gutiay nga hugpo nga ginpili han Dyos tungod han iya kalooy."
                },
                "6": {
                    "verse_nr": "6",
                    "verse": "Ginpasikad an iya pagpili dida han iya kalooy, diri dida han ira nabuhat. Kay kon an pagpili han Dyos ginpasikad pa dida han ginbubuhat hin tawo, diri na tinuod nga kalooy an iya kalooy."
                },
                "7": {
                    "verse_nr": "7",
                    "verse": "Ano man yana? Waray makaagi an mga tawo han Israel han ira ginpapangita. An nakaagi amo la an gutiay nga hugpo nga ginpili han Dyos; nagpakabungol an iba han tawag han Dyos."
                },
                "8": {
                    "verse_nr": "8",
                    "verse": "Sumala han siring han Kasuratan, \u201cGinpatig-a han Dyos an ira kasingkasing ug ira hunahuna; ngada yana nga adlaw diri hira nakakakita pinaagi han ira mga mata o nakakabati pinaagi han ira mga durunggan,\u201d"
                },
                "9": {
                    "verse_nr": "9",
                    "verse": "ngan nasiring hi David,\n\u201cMabitik ngan madakop unta hira dida han ira mga kombite;\nmapukan unta hira, makastigo unta hira!"
                },
                "10": {
                    "verse_nr": "10",
                    "verse": "Mabuta unta an ira mga mata basi diri na hira makakita;\nngan mabuktot hira ha ilarom han ira mga kakurian ha ngatanan nga panahon.\u201d"
                },
                "11": {
                    "verse_nr": "11",
                    "verse": "Niyan mapakiana ako: Han paghipakdol han mga Judiyo, napukan ba hira ngadto han ira kabungkagan? Waray! Tungod nga nakasala hira, inmabot an katalwasan ngadto han mga Hentil, basi an mga Judiyo mangabugho ha ira."
                },
                "12": {
                    "verse_nr": "12",
                    "verse": "An sala han mga Judiyo nagdara nganhi ha kalibutan hin damo nga mga kaupayan, ngan an ira espirituhanon nga kakulangan nagdara ngadto han mga Hentil hin damo nga kaupayan. Sanglit hin pagkadarudamo pa gud nga mga kaupayan kon makabig na an ngatanan nga mga Judiyo!"
                },
                "13": {
                    "verse_nr": "13",
                    "verse": "Naghihimangraw ako yana ha iyo nga mga Hentil: naparayaw ako hinin akon buruhaton samtang apostol pa ako ngadto han mga Hentil"
                },
                "14": {
                    "verse_nr": "14",
                    "verse": "basi mangabugho an akon igkasi mga Judiyo, ngan tungod hito matalwas an iba ha ira."
                },
                "15": {
                    "verse_nr": "15",
                    "verse": "Kay han pagsalikwaya ha ira, an mga tawo nga hadto mga kaaway han Dyos nahimo nga mga sangkay niya. Sanglit ano man an mahinanabo kon karawaton na hira? Magigin kinabuhi ini para han mga patay!"
                },
                "16": {
                    "verse_nr": "16",
                    "verse": "Kon ihinahatag ngadto sa Dyos an syahan nga pinit han tinapay, iya liwat an bug-os nga tinapay; ngan kon ihinahalad ngadto sa Dyos an mga gamot hin kahoy, iya liwat an mga sanga."
                },
                "17": {
                    "verse_nr": "17",
                    "verse": "Pinanmanggi an iba nga mga sanga han tinanom nga kahoy nga olibo ngan iginpungot ngada hini an sanga hin ihalas nga kahoy nga olibo. Pareho kamo nga mga Hentil hadto nga ihalas nga sanga nga olibo, ngan yana nakakaangbit na kamo han makusog nga espirituhanon nga kinabuhi han mga Judiyo."
                },
                "18": {
                    "verse_nr": "18",
                    "verse": "Sanglit kinahanglan diri niyo pagtamayon adton mga nahimulag sugad han mga nasanggi nga mga sanga. Kay ano nga maparayaw kamo? Usa la kamo hin usa nga sanga; diri kamo nagbubuhi han gamot\u2014an gamot an nagbubuhi ha iyo."
                },
                "19": {
                    "verse_nr": "19",
                    "verse": "Kundi masiring kamo, \u201cOo, kundi ginbanggi an mga sanga paghatag hin lugar ha amon.\u201d"
                },
                "20": {
                    "verse_nr": "20",
                    "verse": "Matuod ito. Ginbanggi hira kay waray man hira tumoo, samtang nagpapabilin kamo kay natoo man kamo. Kundi ayaw pagparayaw; lugod kahadlok kamo."
                },
                "21": {
                    "verse_nr": "21",
                    "verse": "Waray malooy an Dyos han mga Judiyo nga pareho hin tinuod nga mga sanga; naghuhunahuna ba kamo nga malolooy hiya ha iyo?"
                },
                "22": {
                    "verse_nr": "22",
                    "verse": "Nakikita naton dinhe an pagkamaloloy-on ngan pagkamakuri han Dyos. Makuri hiya hadton mga nanhimulag, kundi maloloy-on hiya ha iyo\u2014kon magpabilin kamo dida han iya kalooy; kay kon diri, babanggion liwat kamo."
                },
                "23": {
                    "verse_nr": "23",
                    "verse": "Ngan kon bayaan han mga Judiyo an ira diri pagtoo, ibabalik hira ngada han ira daan nga lugar, kay nakakahimo man an Dyos hin pagpabalik ha ira."
                },
                "24": {
                    "verse_nr": "24",
                    "verse": "Kamo nga mga Hentil, sugad kamo han sanga nga nabanggi tikang han ihalas nga kahoy nga olibo, ngan supak ha kinaiya iginpapungot ngada han tinanom nga kahoy nga olibo. An mga Judiyo sugad hini nga tinanom nga olibo; sanglit masarusayon para han Dyos an pagpabalik hini nga nabanggi nga mga sanga ngada han ira kalugaringon nga kahoy."
                },
                "25": {
                    "verse_nr": "25",
                    "verse": "Kabugtoan ko, may tinago nga kamatuoran nga karuyag ko hibaroan niyo, kay makakapugong ini ha iyo hin paghunahuna nga maaram gud kamo. Amo ini an buot ko sidngon: diri kadayonan an pagkamatig-a han mga tawo han Israel, kundi tubtob la ini nga dumangop ha Dyos an igo nga kadamo han mga Hentil."
                },
                "26": {
                    "verse_nr": "26",
                    "verse": "Ngan amo na ini an pagkatalwas han bug-os nga Israel. Sumala han siring han Kasuratan,\n\u201cMaabot an Magtaralwas tikang ha Sion,\nngan kukuhaon an ngatanan nga karat-an tikang han katulinan ni Jacob."
                },
                "27": {
                    "verse_nr": "27",
                    "verse": "Hihimoon ko ini nga ginsabotan ha ira,\nkon kuhaon ko na an ira mga sala.\u201d"
                },
                "28": {
                    "verse_nr": "28",
                    "verse": "Tungod nga ginsasalikway han mga Judiyo an Maupay nga Sumat, nahimo hira nga mga kaaway han Dyos tungod ha iyo nga mga Hentil. Kundi tungod nga pinili hira nga mga tawo han Dyos, mga sangkay gihapon hira niya tungod han mga patriyarka."
                },
                "29": {
                    "verse_nr": "29",
                    "verse": "Kay diri nababalhin an hunahuna han Dyos mahitungod han iya ginpipili ngan ginpapakaupay."
                },
                "30": {
                    "verse_nr": "30",
                    "verse": "Mahitungod ha iyo nga mga Hentil, sinmupak kamo han Dyos han nag-agi nga panahon; kundi yana kinarawat na niyo an kalooy han Dyos kay sinmupak man an mga Judiyo."
                },
                "31": {
                    "verse_nr": "31",
                    "verse": "Ha sugad nga kaagi, tungod han kinarawat niyo nga kalooy, an mga Judiyo nasupak na yana han Dyos basi karawaton liwat nira yana an kalooy han Dyos."
                },
                "32": {
                    "verse_nr": "32",
                    "verse": "Kay ginhimo han Dyos an ngatanan nga mga tawo nga mga masupakon, basi makapakita hiya hin kalooy ha ira ngatanan."
                },
                "33": {
                    "verse_nr": "33",
                    "verse": "Hin pagkabahandianon gud han Dyos! Hin ka hilarom gud han iya kinaadman ngan hibaro! Hin-o in makakagsaysay han iya mga paghukom? Hin-o in makakasabot han iya mga paagi?"
                },
                "34": {
                    "verse_nr": "34",
                    "verse": "Sumala han siring han Kasuratan,\n\u201cHin-o in maaram han hunahuna han Ginoo?\nHin-o in makakawaydong ha iya?"
                },
                "35": {
                    "verse_nr": "35",
                    "verse": "Hin-o in nakahatag na ha iya hin bisan ano,\nbasi makagbalos hiya?\u201d"
                },
                "36": {
                    "verse_nr": "36",
                    "verse": "Kay ginhimo niya an ngatanan nga mga butang, ngan nagpapabilin an ngatanan nga mga butang pinaagi ha iya ngan para ha iya. Ngadto ha Dyos an himaya ha kadayonan! Amen."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Sanglit, kabugtoan ko, tungod han dako nga kalooy han Dyos ha aton, nanginginyupo ako ha iyo; ighalad niyo ngadto sa Dyos an iyo kalugaringon sugad hin buhi nga halad nga tinubyan ha pag-alagad ha iya, ngan nakakalipay ha iya. Amo ini an matuod nga pagsingba nga angay niyo ighalad."
                },
                "2": {
                    "verse_nr": "2",
                    "verse": "Ayaw na kamo pag-uyon han mga paagi hini nga kalibutan, kundi tugoti niyo an Dyos hin pagbag-o ha iyo pinaagi han hingpit nga pagkabalhin han iyo hunahuna. Ngan mahibabaro na kamo han kaburot-on han Dyos\u2014kon ano an maupay, an hingpit, ngan nakakalipay ha iya."
                },
                "3": {
                    "verse_nr": "3",
                    "verse": "Ngan tungod han grasya nga hatag han Dyos ha akon, nasiring ako ha iyo ngatanan: ayaw paghunahunaa an iyo kalugaringon nga labaw han iyo tinuod nga kahimtang. Lugod magmananong kamo ha iyo panhunahuna ngan maghukom han iya kalugaringon an kada usa ha iyo sugad han kadako han pagtoo nga iginhatag han Dyos ha iyo."
                },
                "4": {
                    "verse_nr": "4",
                    "verse": "May damo nga bahin an usa ta nga lawas, ngan magkalainlain an mga buruhaton hini ngatanan nga mga bahin."
                },
                "5": {
                    "verse_nr": "5",
                    "verse": "Ha sugad nga kaagi, bisan kon damo kita, usa la kita nga lawas ha pakigkausa kan Cristo, ngan urosa kita ngatanan nga magkalainlain nga mga bahin hin usa nga lawas."
                },
                "6": {
                    "verse_nr": "6",
                    "verse": "Sanglit angay ta gamiton an aton magkalainlain nga mga upa, sumala han maupay nga kaburut-on nga iginhatag ha aton han Dyos. Kon paghimangraw han mensahe han Dyos amo an upa ha aton, kinahanglan buhaton ta ito sumala han aton pagtoo."
                },
                "7": {
                    "verse_nr": "7",
                    "verse": "Kon pag-alagad, kinahanglan mag-alagad kita. Kon pagtutdo, kinahanglan magtutdo kita."
                },
                "8": {
                    "verse_nr": "8",
                    "verse": "Kon pagdasig han iba, kinahanglan buhaton ta ini. An nagpapaangbit han iya mga butang ha iba nga mga tawo, kinahanglan nga kinasingkasing an iya pagbuhat; an nagdudumara, kinahanglan nga magmaduruto; an nagbubuhat hin kalooy ha iba, kinahanglan nga malipayon an iya pagbuhat hini."
                },
                "9": {
                    "verse_nr": "9",
                    "verse": "Kinahanglan kinasingkasing gud an iya paghigugma. Pagdumti niyo an maraot, ngan pagpadayon kamo hin pagbuhat han maupay."
                },
                "10": {
                    "verse_nr": "10",
                    "verse": "Magmapaso an paghigugma niyo sugad hin magburugto dida kan Cristo, ngan pagtinahoray kamo."
                },
                "11": {
                    "verse_nr": "11",
                    "verse": "Pagmaduruto kamo ngan ayaw kahubya. Pag-alagad kamo han Ginoo nga madasigon."
                },
                "12": {
                    "verse_nr": "12",
                    "verse": "Pagmalipayon kamo ha iyo paglaom, pagmapinailobon ha iyo mga kakurian, ngan pag-ampo kamo ha ngatanan nga panahon."
                },
                "13": {
                    "verse_nr": "13",
                    "verse": "Paangbita niyo han iyo mga butang an kabugtoan nga nagkikinahanglan, ngan karawata niyo adton mga nadangop ha iyo."
                },
                "14": {
                    "verse_nr": "14",
                    "verse": "Hangyoa niyo an Dyos nga pakaupayon niya adton mga nagpapakuri ha iyo; tinuod, hangyoa niyo nga pakaupayon niya, ngan diri niya panhimaraoton."
                },
                "15": {
                    "verse_nr": "15",
                    "verse": "Duyogi hin kalipay adton mga malipayon; duyogi pagtangis adton mga nagtatangis."
                },
                "16": {
                    "verse_nr": "16",
                    "verse": "Pagpakita kamo hin pareho nga panginlabot ha ngatanan. Ayaw pagpalabilabi, kundi karawata niyo an ubos nga mga katungdanan. Ayaw kamo pagpakamaaram ha iyo kalugaringon."
                },
                "17": {
                    "verse_nr": "17",
                    "verse": "Kon may magbuhat hin maraot ha iyo, ayaw niyo bulsa hiya hin maraot. Tinguhaa niyo hin pagbuhat an ginhuhunahuna nga maupay han ngatanan."
                },
                "18": {
                    "verse_nr": "18",
                    "verse": "Buhata an ngatanan nga mahihimo niyo hin pakigsangkay han ngatanan nga mga tawo."
                },
                "19": {
                    "verse_nr": "19",
                    "verse": "Ayaw gud kamo pagbulos, kasangkayan ko, kundi lugod an Dyos an papagbuhata hini, kay nasiring an Kasuratan, \u201cAko an mabulos, ako an mabayad, nasiring an Ginoo.\u201d"
                },
                "20": {
                    "verse_nr": "20",
                    "verse": "Lugod, sumala han siring han Kasuratan: \u201cKon gutomon an imo kaaway, pakaona hiya; kon uhawon, paimna hiya; kay ha pagbuhat mo hini, maaawod hiya han iya ginbuhat ha imo.\u201d"
                },
                "21": {
                    "verse_nr": "21",
                    "verse": "Ayaw kamo pagpadaog han maraot; lugod dag-a niyo an maraot pinaagi han maupay."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Kinahanglan an ngatanan magpasakop han mga punoan han bungto kay waray pumunoan nga diri tikang sa Dyos, ngan an mga punoan yana iginpahimutang ini han Dyos."
                },
                "2": {
                    "verse_nr": "2",
                    "verse": "Adton nasupak han pamunoan yana, nasupak han kanan Dyos iginpahimutang; ngan an bisan hin-o nga magbuhat hini, pagsisirotan."
                },
                "3": {
                    "verse_nr": "3",
                    "verse": "An mga punoan diri angay kahadlokan hadton mga nagbubuhat hin maupay, kundi hadton mga nagbubuhat hin maraot. Karuyag ba nimo nga diri ka mahadlok han punoan? Buhata an maupay ngan pagdadayawon ka niya."
                },
                "4": {
                    "verse_nr": "4",
                    "verse": "Kay kanan Dyos hiya surugoon nga nagbubuhat para han imo kalugaringon nga kaupayan. Kundi kon magbuhat ka hin maraot, kahadloki hiya kay may gahom hiya hin pagkastigo. Surugoon hiya han Dyos ngan gintutuman niya an pagsirot han Dyos hadton mga nagbubuhat hin maraot."
                },
                "5": {
                    "verse_nr": "5",
                    "verse": "Tungod hini kinahanglan magsugot kamo han mga punoan\u2014diri tungod la hin paglikay han sirot han Dyos, kundi tungod liwat han iyo konsensya."
                },
                "6": {
                    "verse_nr": "6",
                    "verse": "Amo liwat ini an hinungdan kay ano nga nabayad kamo han iyo mga buhis, kay an mga punoan nag-aalagad para han Dyos, ha ira pagtuman han ira mga katungdanan."
                },
                "7": {
                    "verse_nr": "7",
                    "verse": "Sanglit bayari niyo an iyo mga nautang ha ira; bayari hira han ngatanan nga mga buhis nga kinahanglan niyo pagbayaran, ngan tahora ngan pasidunggi niyo hira ngatanan."
                },
                "8": {
                    "verse_nr": "8",
                    "verse": "Mawaray gud kamo utang bisan kan kanay, labot la han utang hin paghigugmaay. Nakatuman na han Balaod an bisan hin-o nga nahigugma han iya igkasi\u2014tawo."
                },
                "9": {
                    "verse_nr": "9",
                    "verse": "An ngatanan nga mga sugo nga \u201cDiri ka manlibog; diri ka magpatay; diri ka mangawat; diri ka maipa,\u201d ngan an iba pa nga mga sugo, natitig-ob ini dida hin usa nga sugo nga nasiring, \u201cHigugmaon mo an imo igkasi tawo sugad ha imo ngahaw.\u201d"
                },
                "10": {
                    "verse_nr": "10",
                    "verse": "An nahigugma han iya igkasi tawo diri gud magbubuhat ha iya hin maraot. Sanglit an paghigugma amo an pagtuman han bug-os nga Balaod."
                },
                "11": {
                    "verse_nr": "11",
                    "verse": "Kinahanglan buhaton niyo ini kay maaram kamo nga inmabot na an takna nga kinahanglan magmata na kamo. Kay an takna han aton katalwasan haruharani na yana kay hadto han pagtikang ta hin pagtoo."
                },
                "12": {
                    "verse_nr": "12",
                    "verse": "Harapit na matapos an kagab-ihon, haraniay na an adlaw. Hunong na kita hin pagbuhat han mga butang han kasisidman, ngan isul-ot ta an mga hinganiban hin pakig-away dida ha kapaw-an."
                },
                "13": {
                    "verse_nr": "13",
                    "verse": "Manggawi na kita hin maupay sugad nga mga tawo nga aada ha kalamragan; waray na malaw-ay nga mga pagkalipay o paghinubog, waray na kalaw-ayan o kahugawan, waray na pag-inaragway o pangabugho."
                },
                "14": {
                    "verse_nr": "14",
                    "verse": "Kundi dad-a niyo an mga hinganiban han Ginoo Jesu-Cristo ngan ayaw na niyo pagtagda an iyo salaan nga kinaiya ngan ayaw patumani an ira mga ungara."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Karawata niyo an tawo nga maluya an pagtoo, kundi ayaw pakiglantugi ha iya mahitungod han iya kalugaringon nga panhunahuna."
                },
                "2": {
                    "verse_nr": "2",
                    "verse": "An pagtoo hin usa ka tawo natugot ha iya hin pagkaon hin bisan ano, kundi an tawo nga maluya an pagtoo nakaon la hin utan."
                },
                "3": {
                    "verse_nr": "3",
                    "verse": "An nakaon hin bisan ano diri magtamay hadton nakaon hin utan la; ngan adton nakaon hin utan la diri man maghukom hadton nakaon hin bisan ano, kay ginkarawat man hiya han Dyos."
                },
                "4": {
                    "verse_nr": "4",
                    "verse": "Hin-o ka nga maghuhukom han surugoon han iba? An iya kalugaringon nga Agaron amo an magbubuot kon magmamainuswagon ba hiya o diri. Ngan magmamainuswagon hiya kay makakapauswag man ha iya an Ginoo."
                },
                "5": {
                    "verse_nr": "5",
                    "verse": "Nakahunahuna in usa ka tawo nga in usa nga adlaw labi ka importante kay han iba, samtang nakahunahuna in lain nga tawo nga pareho la ka importante an ngatanan nga mga adlaw. Kinahanglan magdig-on an kada usa han iya kalugaringon nga panhunahuna."
                },
                "6": {
                    "verse_nr": "6",
                    "verse": "An bisan hin-o nga nagmamahal hin usa nga adlaw nagpapasidungog han Ginoo; adton nakaon hin bisan ano nagpapasidungog han Ginoo kay nagpapasalamat hiya han Dyos tungod kan pagkaon. Adton diri nakaon hin iba nga mga karaonon nagpapasidungog liwat han Ginoo ngan nagpapasalamat hiya han Dyos."
                },
                "7": {
                    "verse_nr": "7",
                    "verse": "Waray usa ha aton nga nabubuhi ha iya la kalugaringon, waray usa ha aton nga namamatay ha iya la kalugaringon"
                },
                "8": {
                    "verse_nr": "8",
                    "verse": "kon nabubuhi o namamatay kita, tungod ito han Ginoo. Sanglit mamatay o mabuhi kita, kanan Ginoo gihapon kita."
                },
                "9": {
                    "verse_nr": "9",
                    "verse": "Namatay ngan nabanhaw liwat hi Cristo basi magin Ginoo hiya han mga buhi ngan han mga minatay."
                },
                "10": {
                    "verse_nr": "10",
                    "verse": "Sanglit ikaw nga nakaon hin utan la, kay ano nga naghuhukom ka han imo bugto? Ngan ikaw nga nakaon hin bisan ano, kay ano nga nagtatamay ka han imo bugto? Matindog kita ngatanan ha atubangan han Dyos basi paghukman kita niya."
                },
                "11": {
                    "verse_nr": "11",
                    "verse": "Kay nasiring an Kasuratan,\n\u201cSamtang buhi ako, nasiring an Ginoo,\nmaluhod an ngatanan ha akon atubangan ngan magtutug-an an ngatanan nga ako amo an Dyos.\u201d"
                },
                "12": {
                    "verse_nr": "12",
                    "verse": "Sanglit an kada usa ha aton mahatag hin kasayoran ngadto ha Dyos han iya kalugaringon."
                },
                "13": {
                    "verse_nr": "13",
                    "verse": "Sanglit undang na kita hin paghinukom han aton igkasi tawo. Lugod talinguhaon niyo ini: ayaw kamo pagbuhat hin bisan ano nga hipapakdolan han iyo bugto o makakahulog ha iya ngadto han sala."
                },
                "14": {
                    "verse_nr": "14",
                    "verse": "Tungod han akon pakig-usa han Ginoo nga Jesus, nasayod gud ako nga waray pagkaon nga mahugaw ha iya la ngahaw, kundi kon in usa ka tawo natoo nga mahugaw in usa nga pagkaon, nagmamahugaw ito para ha iya."
                },
                "15": {
                    "verse_nr": "15",
                    "verse": "Kon pagdaoton niyo an iyo bugto tungod han iyo kinakaon, an iyo ginbuhat diri tungod hin gugma. Ayaw itugot nga an pagkaon nga imo kinakaon makadaot han tawo nga naunongan ni Cristo!"
                },
                "16": {
                    "verse_nr": "16",
                    "verse": "Ayaw itugot nga adton iyo gintatagad nga maupay pagtamayon han iba."
                },
                "17": {
                    "verse_nr": "17",
                    "verse": "Kay diri hiunong hin pagkaon ngan pag-inom an Ginhadian han Dyos, kundi hiunong hin pagkamatadong, kalinaw, ngan kalipay nga ihinahatag han Espiritu Santo."
                },
                "18": {
                    "verse_nr": "18",
                    "verse": "Ngan nalilipayan han Dyos ngan naruruyagan han mga tawo an bisan hin-o nga nag-aalagad kan Cristo hin sugad hini nga paagi."
                },
                "19": {
                    "verse_nr": "19",
                    "verse": "Sanglit kinahanglan dayuday talinguhaon ta an mga butang nga nagdadara hin kalinaw ngan nakakaparig-on han tagsa tagsa ha aton."
                },
                "20": {
                    "verse_nr": "20",
                    "verse": "Ayaw pagbungkaga an ginbuhat han Dyos tungod la hin pagkaon. Mahihimo kaonon an ngatanan nga pagkaon, kundi sayop an pagkaon hin bisan ano nga magigin tinikangan hin pakasala han iba."
                },
                "21": {
                    "verse_nr": "21",
                    "verse": "An angay buhaton amo an diri na la pagkaon hin karne, pag-inom hin bino, o pagbuhat hin bisan ano nga makakapasala han iyo bugto."
                },
                "22": {
                    "verse_nr": "22",
                    "verse": "Sanglit tipigi ha iyo kalugaringon ngan sa Dyos an iyo tinutoohan mahitungod hini nga butang. Malipayon an tawo nga diri naabat hin pakasala kon an iya ginbubuhat matadong para ha iya!"
                },
                "23": {
                    "verse_nr": "23",
                    "verse": "Kundi kon may niya pagruhaduha mahitungod han iya kinakaon, sisirotan hiya han Dyos kon kumaon hiya, kay diri pinasikad hin pagtoo an iya buhat. Ngan sala an bisan ano nga diri pinasikad hin pagtoo."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Kita nga magdig-on an pagtoo kinahanglan bumulig hadton magluya hin pagpas-an han ira magbug-at nga mga darad-on, ngan diri magpahalipay han aton la kalugaringon."
                },
                "2": {
                    "verse_nr": "2",
                    "verse": "Lugod magpahalipay kita ngatanan han aton kabugtoan tungod han ira kaupayan, basi magmarig-on an ira pagtoo."
                },
                "3": {
                    "verse_nr": "3",
                    "verse": "Kay waray hi Cristo magpahalipay han iya la kalugaringon. Lugod, sumala han siring han Kasuratan, \u201cAn mga pagtamay nga iginyubit ha imo nahinganhi ha akon.\u201d"
                },
                "4": {
                    "verse_nr": "4",
                    "verse": "Iginsurat an ngatanan nga nahisurat ha Kasuratan hin pagtutdo ha aton, basi mamay-ada unta naton paglaom pinaagi han pagpailob ngan pagpadasig nga iginhatag ha aton han Kasuratan."
                },
                "5": {
                    "verse_nr": "5",
                    "verse": "Hinaot unta nga an Dyos nga burabod han pagpailob ngan pagpadasig, an mag-usa han iyo panhunahuna, pinaagi hin pagsunod han susbaranan ni Cristo Jesus"
                },
                "6": {
                    "verse_nr": "6",
                    "verse": "basi mag-urusa unta kamo ngatanan hin pagdayaw han Dyos nga Amay han aton Ginoo Jesu-Cristo."
                },
                "7": {
                    "verse_nr": "7",
                    "verse": "Sanglit tungod han himaya han Dyos, karawata an iyo igkasi mga magtinuohon sugad han pagkarawat ni Cristo ha iyo."
                },
                "8": {
                    "verse_nr": "8",
                    "verse": "Kay nagsusumat ako ha iyo nga nagin surugoon hi Cristo tungod han mga Judiyo pagpakita nga matinumanon an Dyos, basi an mga saad han Dyos ngadto han mga Patriyarka matuman"
                },
                "9": {
                    "verse_nr": "9",
                    "verse": "ngan basi liwat makahimo an mga Hentil hin pagdayaw han Dyos tungod han iya kalooy. Sumala han siring han Kasuratan,\n\u201cSanglit pagdadayawon ko ikaw dida han mga Hentil,\nmagkakanta ako hin mga pagdayaw ha imo.\u201d"
                },
                "10": {
                    "verse_nr": "10",
                    "verse": "Nasiring liwat,\n\u201cPaglipay kamo, mga Hentil, upod han pinili nga mga tawo han Dyos!\u201d"
                },
                "11": {
                    "verse_nr": "11",
                    "verse": "Ngan nasiring pa,\n\u201cDayawa an Ginoo, ngatanan kamo nga mga Hentil;\ndayawa hiya, ngatanan kamo nga mga tawo!\u201d"
                },
                "12": {
                    "verse_nr": "12",
                    "verse": "Ngan nasiring liwat hi Isaias,\n\u201cMaabot in usa nga tulin ni Isai;\nmakanhi hiya hin paghadi han mga Hentil,\nngan aada ha iya an ira paglaom.\u201d"
                },
                "13": {
                    "verse_nr": "13",
                    "verse": "Pun-on unta kamo han Dyos nga burabod han paglaom, han ngatanan nga kalipay ngan kalinaw, pinaagi han iyo pagtoo ha iya, basi magpadayon hin pagtubo an iyo paglaom pinaagi han gahom han Espiritu Santo."
                },
                "14": {
                    "verse_nr": "14",
                    "verse": "Kabugtoan ko: waray ko pagruhaduha nga puno kamo hin pagkamaupay, nga puno kamo han ngatanan nga hibaro, ngan nakakahimo kamo hin pagtutdo han tagsatagsa ha iyo."
                },
                "15": {
                    "verse_nr": "15",
                    "verse": "Kundi dida hini nga surat nagmaisog ako mahitungod hin mga butang nga akon iginpahinumdom ha iyo. Nagmaisog ako tungod kay iginhatag ha akon han Dyos an talagsaon nga higayon"
                },
                "16": {
                    "verse_nr": "16",
                    "verse": "hin ka surugoon ni Cristo Jesus ha pag-alagad para han mga Hentil. Nag-aalagad ako sugad hin padi hin pagwali han Maupay nga Sumat nga tikang sa Dyos, basi an mga Hentil magin halad nga kakarawaton han Dyos ngan itinubyan ha iya pinaagi han Espiritu Santo."
                },
                "17": {
                    "verse_nr": "17",
                    "verse": "Sanglit dida han pakig-usa ko kan Cristo Jesus, makakaparayaw ako han akon pag-alagad para han Dyos."
                },
                "18": {
                    "verse_nr": "18",
                    "verse": "Magmamaisog ngan maghihimangraw ako mahitungod la han mga butang nga nahimo ni Cristo pinaagi ha akon hin pagtugway han mga Hentil ha pagsugot han Dyos. Gintuman ini niya pinaagi hin mga pulong ngan mga buhat"
                },
                "19": {
                    "verse_nr": "19",
                    "verse": "pinaagi han gahom hin orosahon nga mga tigaman ngan mga milagro, ngan pinaagi han gahom han Espiritu han Dyos. Sanglit ha paglakaton ko tikang ha Jerusalem ngadto ha Ilirico, iginsangyaw ko hin hingpit an Maupay nga Sumat mahitungod kan Cristo."
                },
                "20": {
                    "verse_nr": "20",
                    "verse": "An akon dayuday nga tinguha amo an pagsangyaw han Maupay nga Sumat ha mga dapit nga waray pa hibatii hi Cristo, basi diri ako magtukod dida han patukoranan nga iginbutang na hin iba nga tawo."
                },
                "21": {
                    "verse_nr": "21",
                    "verse": "Sumala han siring han Kasuratan,\n\u201cMakakakita adton waray kasumati hiunong ha iya,\nngan makakasabot adton waray makabati.\u201d"
                },
                "22": {
                    "verse_nr": "22",
                    "verse": "Tungod hini waray ako hinanayon hin pagkada ha iyo."
                },
                "23": {
                    "verse_nr": "23",
                    "verse": "Kundi yana nga nahuman na an akon buruhaton didi hini nga mga dapit, ngan tungod han akon pagtalinguha hin pagduaw ha iyo sulod hin damo nga mga tuig"
                },
                "24": {
                    "verse_nr": "24",
                    "verse": "naglalaom ako nga mahihimo ko na ini yana. Karuyag ko makigkita ha iyo ha akon paghapit ha iyo tipakadto ha Espa\u00f1a, ngan iyo unta ako buligan nga mahinayon ako hin pagkadto didto katapos ko pagpahimulos hin pagduaw ha iyo hin halipot nga panahon."
                },
                "25": {
                    "verse_nr": "25",
                    "verse": "Kundi ito yana tipakadto ako ha Jerusalem hin pag-alagad han mga magtinuohon didto."
                },
                "26": {
                    "verse_nr": "26",
                    "verse": "Kay nagkasarabot an mga singbahan ha Macedonia ug Acaya hin paghatag hin mga halad ha pagbulig han mga kablas nga mga magtinuohon didto ha Jerusalem."
                },
                "27": {
                    "verse_nr": "27",
                    "verse": "Ira gud la adto nga pagkasarabot. Kundi kon baga sidngon, may-ada nira katungdanan hin pagbulig hito nga mga kablas; tungod kay nagpaangbit an mga Judiyo han ira espirituhanon nga mga kaupayan ha mga Hentil, sanglit an mga Hentil kinahanglan maggamit han ira tunan-on nga mga kaupayan hin pagbulig han mga Judiyo."
                },
                "28": {
                    "verse_nr": "28",
                    "verse": "Kon mahuman ko na ini nga buruhaton, ngan mahatag ko na ha ira an ngatanan nga kwarta nga gintirok para ha ira, mapakadto na ako ha Espa\u00f1a, ngan maduaw ako ha iyo ha akon paghapit ha iyo tipakadto."
                },
                "29": {
                    "verse_nr": "29",
                    "verse": "Kon kumada ako ha iyo, maaram ako nga maabot ako dara an bug-os nga bendisyon ni Cristo."
                },
                "30": {
                    "verse_nr": "30",
                    "verse": "Inaaghat ko kamo, kabugtoan, pinaagi han aton Ginoo Jesu-Cristo ngan pinaagi han gugma nga ihinahatag han Espiritu: duyogi ako niyo hin kinasingkasing nga pag-ampo sa Dyos para ha akon."
                },
                "31": {
                    "verse_nr": "31",
                    "verse": "Pag-ampo kamo nga mahigawas ako han mga karat-an tikang han diri mga magtinuohon ha Judea, ngan makarawat unta an akon pag-alagad ha Jerusalem, han mga magtinuohon didto."
                },
                "32": {
                    "verse_nr": "32",
                    "verse": "Sanglit mapakada ako ha iyo nga puno hin kalipay, kon amo ito an kaburot-on han Dyos, ngan magpapahimulos ako hin makalilipay nga pagduaw ha iyo."
                },
                "33": {
                    "verse_nr": "33",
                    "verse": "Maada unta ha iyo ngatanan an Dyos nga aton burabod han kamurayaw. Amen."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Iginpapakilala ko ha iyo hi Febe nga aton bugto nga babaye, nga nag-ataman han singbahan ha Cencrea."
                },
                "2": {
                    "verse_nr": "2",
                    "verse": "Karawata niyo hiya ha ngaran han Ginoo, sugad han angay nga pagkarawat han mga magtinuohon, ngan ihatag ha iya an bisan ano nga bulig nga iya pagkinahanglanon ha iyo; kay damo an iya nabuligan, lakip ako."
                },
                "3": {
                    "verse_nr": "3",
                    "verse": "Ipangumosta ako kanda Priscila ug Aquila, an mga nagbulig ha akon ha pag-alagad kan Cristo Jesus"
                },
                "4": {
                    "verse_nr": "4",
                    "verse": "nga nahingada hin dako nga kataragman an ira kinabuhi tungod ha akon. Nagpapasalamat ako ha ira, ngan diri ako la, kundi sugad man an ngatanan nga mga singbahan nga Hentil."
                },
                "5": {
                    "verse_nr": "5",
                    "verse": "Ipangumosta man liwat ako hadton mga magtinuohon nga nagkakatirok ha ira balay.\nIpangumosta ako kan Epeneto, an akon hinigugma nga sangkay, nga amo an syahan nga nakabig para kan Cristo didto ha lalawigan han Asia."
                },
                "6": {
                    "verse_nr": "6",
                    "verse": "Ipangumosta man ako kan Maria nga nagkabudlay hin duro para ha iyo."
                },
                "7": {
                    "verse_nr": "7",
                    "verse": "Ipangumosta ako niyo kanda Andronico ug Junias, igkasi mga Judiyo nga kaupod ko ha bilanggoan; ngan kilala hira kaupay han mga apostoles, ngan nacristiano hira una pa ha akon."
                },
                "8": {
                    "verse_nr": "8",
                    "verse": "Ipangumosta ako kan Ampliato, an hinigugma ko nga sangkay dida hin minagburugto nga pakig-urosa tungod han Ginoo."
                },
                "9": {
                    "verse_nr": "9",
                    "verse": "Ipangumosta man ako kan Urbano, an akon igkasi magburudlay ha pag-alagad kan Cristo, ngan kan Estaquis, an akon hinigugma nga sangkay."
                },
                "10": {
                    "verse_nr": "10",
                    "verse": "Ipangumosta ako kan Apeles nga nasarihan na han iya pagkamaunongon kan Cristo. Ipangumosta ako han mga sakop han panimalay ni Aristobulo."
                },
                "11": {
                    "verse_nr": "11",
                    "verse": "Ipangumosta liwat ako kan Herodion nga akon urupod, ngan han mga magtinuohon han panimalay ni Narciso."
                },
                "12": {
                    "verse_nr": "12",
                    "verse": "Ipangumosta ako kanda Trifena ug Trifosa nga nagbubudlay ha pag-alagad han Ginoo, ngan han akon minahal nga sangkay Persida nga nagkabudlay gud hin duro para han Ginoo."
                },
                "13": {
                    "verse_nr": "13",
                    "verse": "Ihatag an akon mga pangumosta kan Rufo, an bantogan nga magburudlay ha pag-alagad han Ginoo, ngan han iroy niya nga dayuday nag-ataman ha akon sugad hin iya anak."
                },
                "14": {
                    "verse_nr": "14",
                    "verse": "Ipangumosta ako kanda Asincrito, Flegonte, Hermes, Patrobas, Hermas, ngan iba nga mga magtinuohon nga kaupod nira."
                },
                "15": {
                    "verse_nr": "15",
                    "verse": "Ipangumosta ako kanda Filologo ug Julia, kanda Nerio ngan han iya bugto nga babaye, hi Olimpas, ngan han ngatanan nga mga magtinuohon nga kaupod nira."
                },
                "16": {
                    "verse_nr": "16",
                    "verse": "Paggikumostahay kamo pinaagi hin minagburugto nga harok. Nangungumosta ha iyo an ngatanan nga mga singbahan ni Cristo."
                },
                "17": {
                    "verse_nr": "17",
                    "verse": "Nanginginyupo ako ha iyo, kabugtoan ko, nga magbantay kamo hadton mga nagtatalinguha nga magkabahinbahin kamo ngan nagsasamok han pagtoo han mga tawo ha pagsupak han mga pagturon-an nga iyo kinarawat; paglikay kamo ha ira."
                },
                "18": {
                    "verse_nr": "18",
                    "verse": "Kay ini nga mga tawo diri nag-aalagad kan Cristo nga aton Ginoo, kundi han ira la kalugaringon nga mga karuyagon. Pinaagi han ira magtahom ngan magnamit nga mga pulong, ginlilimbongan nira an inosente nga mga tawo."
                },
                "19": {
                    "verse_nr": "19",
                    "verse": "Nahibaroan na han ngatanan an iyo pagkamatinumanon han maupay nga sumat, ngan tungod hini, nalilipay ako mahitungod ha iyo. Karuyag ko nga magmaaram kamo mahitungod han maupay, kundi mainosente kamo nahitungod han maraot."
                },
                "20": {
                    "verse_nr": "20",
                    "verse": "Ngan diri maiha dudugmokon han Dyos nga burabod han kalinaw hi Satanas ha ilarom han iyo mga tiil.\nMaada unta ha iyo an grasya han aton Ginoo nga Jesus."
                },
                "21": {
                    "verse_nr": "21",
                    "verse": "Nangungumosta ha iyo hi Timoteo nga akon kabulig; ngan sugad man hira Lucio, Jason, ug Sosipatro nga igkasi mga Judiyo."
                },
                "22": {
                    "verse_nr": "22",
                    "verse": "Ako, hi Tercio nga tagsurat hini nangungumosta ha iyo sugad nga iyo igkasi-cristiano."
                },
                "23": {
                    "verse_nr": "23",
                    "verse": "Nangungumosta ha iyo hi Gayo nga akon sinasak-an, kanay balay amo an ginkakatirokan han mga magtinuohon. Nangungumosta man ha iyo hira Erasto, an tesorero han syudad, ug Cuarto nga aton bugto.\n["
                },
                "24": {
                    "verse_nr": "24",
                    "verse": "Maada unta ha iyo ngatanan an grasya han aton Ginoo Jesu-Cristo. Amen.]"
                },
                "25": {
                    "verse_nr": "25",
                    "verse": "Dayawa ta an Dyos! Nakakaparig-on hiya han iyo pagtoo, sumala han iginwawali ko nga Maupay nga Sumat mahitungod kan Jesu-Cristo, ngan sumala han pagpadayag han tinago nga kamatuoran nga ginhipos ha maiha na nga naglabay nga katuigan."
                },
                "26": {
                    "verse_nr": "26",
                    "verse": "Kundi yana iginpadayag na ini nga kamatuoran pinaagi han mga sinurat han mga manaragna; ngan iginpahibaro ini ha ngatanan nga mga nasod pinaagi han sugo han Dyos nga waray kataposan, basi tumoo ngan sumugot an ngatanan."
                },
                "27": {
                    "verse_nr": "27",
                    "verse": "Ngadto han uusa la nga Dyos nga amo la an makinaadmananon han ngatanan, maiya an himaya ha kagihaponan pinaagi kan Jesu-Cristo! Amen."
                }
            }
        }
    }
}