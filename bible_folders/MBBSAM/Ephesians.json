{
    "version": "MBBSAM",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang kan Pablo nga apostol ni Cristo Jesus, tungod han kaburut-on han Dyos\u2014\nNgadto han mga magtinuohon nga nag-uukoy ha Efeso, nga mga matinumanon kan Cristo Jesus"
                },
                "2": {
                    "verse_nr": "2",
                    "verse": "Tagan unta kamo han Dyos nga aton Amay ngan han Ginoo Jesu-Cristo hin grasya ngan kamurayaw."
                },
                "3": {
                    "verse_nr": "3",
                    "verse": "Magpasalamat kita han Dyos nga Amay han aton Ginoo Jesu-Cristo! Kay ha aton pakig-usa kan Cristo gintagan kita niya hin mga kaupayan pinaagi hin paghatag ha aton han ngatanan nga espirituhanon nga kaupayan tikang ha langit."
                },
                "4": {
                    "verse_nr": "4",
                    "verse": "Ginpili kita ngadaan han Dyos nga maiya kita dida kan Cristo, han waray pa paghimoa an kalibutan, basi mabaraan kita ngan mawaray sayop ha atubangan niya.\nTungod han iya gugma"
                },
                "5": {
                    "verse_nr": "5",
                    "verse": "an Dyos daan naglarang nga pinaagi kan Jesu-Cristo, aangkonon kita nga iya mga anak\u2014amo ini an iya kalipay ngan an iya tuyo."
                },
                "6": {
                    "verse_nr": "6",
                    "verse": "Pagdayawon ta an Dyos tungod han iya mahimayaon nga grasya nga iginhatag ha aton pinaagi han iya hinigugma nga Anak!"
                },
                "7": {
                    "verse_nr": "7",
                    "verse": "Kay natalwas kita pinaagi han kamatayon ni Cristo, ha aton pa, ginpasaylo an aton mga sala. Pagkadako han grasya han Dyos"
                },
                "8": {
                    "verse_nr": "8",
                    "verse": "nga iya iginhatag ha aton hin waray sukol!\nHa bug-os niya nga kinaadman ngan hibaro"
                },
                "9": {
                    "verse_nr": "9",
                    "verse": "ginbuhat han Dyos an iya nahunahunaan, ngan iginpasabot niya ha aton an iya kaburut-on hin paghingpit pinaagi kan Cristo."
                },
                "10": {
                    "verse_nr": "10",
                    "verse": "Ini nga kaburut-on hin paghingpit han mga butang kon umabot na an igo nga panahon, amo an pag-urosa han ngatanan nga mga binuhat ha langit ngan ha tuna, dida kan Cristo nga amo an pangulo."
                },
                "11": {
                    "verse_nr": "11",
                    "verse": "Nahihimo an ngatanan nga mga butang sumala han kaburut-on ngan paglarang han Dyos. Ginpili han Dyos kami nga mga Judiyo nga maiya kalugaringon nga mga tawo pinaagi hin pakig-usa kan Cristo, tungod han iya kalugaringon nga tuyo nga pinasikad dida han iya pagbuot tikang pa gud ha tinikangan."
                },
                "12": {
                    "verse_nr": "12",
                    "verse": "Sanglit kita nga una maglaom kan Cristo magdayaw kita han himaya han Dyos."
                },
                "13": {
                    "verse_nr": "13",
                    "verse": "Ngan amo liwat an mahitungod ha iyo: han pakabati niyo han matuod nga mensahe, an Maupay nga Sumat nga nagdara ha iyo han katalwasan, nahimo kamo nga mga tawo han Dyos. Nagtoo kamo kan Cristo, ngan ipinatik han Dyos dida ha iyo an iya pagkatag-iya ha iyo, pinaagi hin paghatag ha iyo han iya iginsaad nga Espiritu Santo."
                },
                "14": {
                    "verse_nr": "14",
                    "verse": "An Espiritu amo an karig-on nga makarawat kita han kanan Dyos iginsaad han iya mga tawo, ngan nagpasarig liwat ha aton nga mahatag an Dyos hin hingpit nga kagawasan ngadto han iya mga sakop. Pagdayawon ta an iya himaya!"
                },
                "15": {
                    "verse_nr": "15",
                    "verse": "Tungod hini, tikang ako makabati han iyo pagtoo han Ginoo nga Jesus ngan han iyo paghigugma han ngatanan nga mga tawo han Dyos"
                },
                "16": {
                    "verse_nr": "16",
                    "verse": "waray ako humunong hin pagpasalamat han Dyos tungod ha iyo. Hinnunumdoman ko kamo ha akon mga pag-ampo."
                },
                "17": {
                    "verse_nr": "17",
                    "verse": "Nahangyo ako han Dyos han aton Ginoo Jesu-Cristo, an harangdon nga Amay, nga ihatag ha iyo an Espiritu han kinaadman basi magmaaram kamo, ngan amo an magpapadayag han Dyos ha iyo, basi kumilala kamo ha iya."
                },
                "18": {
                    "verse_nr": "18",
                    "verse": "Ginhahangyo ko nga mabuksan unta an iyo mga hunahuna, basi hibaroan niyo an paglaom nga tungod hini gintawag kamo niya, kon ano kahura an makaaramdok nga mga kaupayan nga iya iginsaad han iya mga tawo"
                },
                "19": {
                    "verse_nr": "19",
                    "verse": "ngan kon ano ka dako an iya gahom nga nagbubuhat dinhe ha aton nga natoo. Ini nga gahom nga aanhi ha aton amo ngahaw an gamhanan nga kusog"
                },
                "20": {
                    "verse_nr": "20",
                    "verse": "nga ginamit niya hin pagbanhaw ngan pagpalingkod kan Cristo ha iya tuo didto ha langit."
                },
                "21": {
                    "verse_nr": "21",
                    "verse": "Naghahadi hi Cristo didto labaw han ngatanan nga langitnon nga mga punoan, mga magburuot, kagamhanan, ngan mga ginoo. May-ada niya ngaran nga labaw han ngatanan nga ngaran hin kagamhanan dinhe hini nga kalibutan ngan didto han masunod."
                },
                "22": {
                    "verse_nr": "22",
                    "verse": "Iginbutang han Dyos ha ubos han pagdumara ni Cristo an ngatanan nga mga butang, ngan igintubyan hiya ngada han singbahan usa nga labaw nga Ginoo han ngatanan nga mga butang."
                },
                "23": {
                    "verse_nr": "23",
                    "verse": "An singbahan amo an lawas ni Cristo, an kahingpitan niya nga amo ngahaw an naghihingpit han ngatanan nga mga butang ha ngatanan nga dapit."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Hadto anay mga patay kamo ha espiritu tungod han iyo mga pagtalapas ngan mga sala."
                },
                "2": {
                    "verse_nr": "2",
                    "verse": "Ginsunod niyo hadto an maraot nga paagi han kalibutan; nagsugot kamo han punoan han espirituhanon nga mga gahom ha kahiluagan ha kahitas-an, an espiritu nga naghahadi han mga tawo nga nalaris han Dyos."
                },
                "3": {
                    "verse_nr": "3",
                    "verse": "Sugad kita ngatanan ha ira hadto anay, ngan nag-ukoy kita sumala han aton lawasnon nga mga karuyagon ngan asay naton ginbuhat an naangay han mga karuyagon han aton kalugaringon nga mga lawas ngan hunahuna. Sugad han iba, dida hini nga aton hin-aaraan nga kamutangan, aton kapalaran an pag-antos han kapungot han Dyos."
                },
                "4": {
                    "verse_nr": "4",
                    "verse": "Kundi labis an pagkalooy han Dyos ha aton, ngan labi na an iya paghigugma ha aton"
                },
                "5": {
                    "verse_nr": "5",
                    "verse": "nga samtang mga patay pa kita ha espiritu tungod han aton mga pagtalapas, ginbanhaw kita niya upod kan Cristo. Natalwas kamo tungod han grasya han Dyos."
                },
                "6": {
                    "verse_nr": "6",
                    "verse": "Ha aton pakig-usa kan Cristo Jesus, ginbanhaw kita upod ha iya basi maghadi kita kaupod niya didto ha langit."
                },
                "7": {
                    "verse_nr": "7",
                    "verse": "Ginbuhat ini niya ha pagpakita ha ngatanan nga tiarabot nga panahon han labi nga pagkadako han iya grasya, dida han gugma nga iginpakita niya ha aton pinaagi kan Cristo Jesus."
                },
                "8": {
                    "verse_nr": "8",
                    "verse": "Kay pinaagi hin pagtoo, natalwas kamo tungod han grasya han Dyos. Diri ini iyo kalugaringon nga buhat, kundi hatag gud la ini han Dyos."
                },
                "9": {
                    "verse_nr": "9",
                    "verse": "Waray gud niyo dinhe sadang ipanhambog, tungod nga diri ini bunga han iyo kalugaringon nga mga buhat."
                },
                "10": {
                    "verse_nr": "10",
                    "verse": "An Dyos amo an aton Magburuhat, ngan ha aton pakig-usa kan Cristo Jesus, ginhimo kita niya para hin kinabuhi nga mag-upay an mga binuhatan, nga gin-aandam na niya nga aton pagtutumanon."
                },
                "11": {
                    "verse_nr": "11",
                    "verse": "Kamo nga mga Hentil ha pagkatawo\u2014siring pa han mga Judiyo \u201can diri mga tinori\u201d\u2014ngan nasiring nga mga tinori hira, panumdoma niyo kon ano an iyo kahimtang hadto anay. (An ha lawas la ini nga buhat.)"
                },
                "12": {
                    "verse_nr": "12",
                    "verse": "Bulag kamo kan Cristo hadto nga panahon. Mga lumalangyaw la kamo ngan diri kamo sakop han pinili nga mga tawo han Dyos. Waray kamo labot han mga ginsaaran nga natikang han mga saad han Dyos han iya mga tawo. Nag-ukoy kamo dinhe hini nga kalibutan hin waray paglaom ngan waray Dyos."
                },
                "13": {
                    "verse_nr": "13",
                    "verse": "Kundi yana ha pakig-usa kan Cristo Jesus, kamo nga hadto anay nahirayo han Dyos, nahirani na pinaagi han kamatayon ni Cristo."
                },
                "14": {
                    "verse_nr": "14",
                    "verse": "Kay hi Cristo ngahaw an nagdara nganhi ha aton han kalinaw pinaagi hin paghimoa han mga Judiyo ngan han mga Hentil nga usa la nga mga tawo han Dyos. Pinaagi han iya kalugaringon nga lawas ginbungkag niya an bungbong nga nagbulag ngan naghimo ha ira nga magkaaway."
                },
                "15": {
                    "verse_nr": "15",
                    "verse": "Ginpara niya an Balaod han mga Judiyo, upod an mga sugo ngan mga turumanon basi maghimo tikang han mga Judiyo ngan mga Hentil hin usa nga bag-o nga mga tawo nga kausa niya ngahaw, ngan tungod hini ihahatag an kalinaw."
                },
                "16": {
                    "verse_nr": "16",
                    "verse": "Pinaagi han iya kamatayon ha kros ginbungkag ni Cristo an ira pagkaaway; pinaagi han kros gintig-ob niya an duha nga katawhan ngadto hin usa la nga lawas, ngan iginpahioli hira ngadto sa Dyos."
                },
                "17": {
                    "verse_nr": "17",
                    "verse": "Sanglit inmabot hi Cristo ngan nagwali han Maupay nga Sumat han kalinaw ha ngatanan\u2014ha iyo nga mga Hentil nga hirayo ha Dyos ngan ha iyo nga mga Judiyo nga hirani ha iya."
                },
                "18": {
                    "verse_nr": "18",
                    "verse": "Pinaagi kan Cristo kita ngatanan, an mga Judiyo ngan mga Hentil, makakadangop na kita, dida hin usa la nga Espiritu, ha atubangan han Amay."
                },
                "19": {
                    "verse_nr": "19",
                    "verse": "Sanglit diri na mga lumalangyaw o mga dumuruong kamo nga mga Hentil; mga igkasi mga tuminungnong na kamo han mga tawo han Dyos, ngan mga kaapi na han panimalay han Dyos."
                },
                "20": {
                    "verse_nr": "20",
                    "verse": "Gintukod na liwat kamo ha patukoranan nga iginpahimutang han mga apostoles ngan mga manaragna, nga hi Cristo Jesus ngahaw amo an puno nga patukoranan."
                },
                "21": {
                    "verse_nr": "21",
                    "verse": "Amo hiya an nahawid han bug-os nga balay, ngan nagpapadako ngadto hin usa nga templo nga baraan han Ginoo."
                },
                "22": {
                    "verse_nr": "22",
                    "verse": "Ha pakig-usa ha iya, kaupod an ngatanan nga mga magtinuohon, gintitindog liwat kamo nga usa nga balay diin nag-uokoy an Dyos pinaagi han iya Espiritu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tungod hini, ako, hi Pablo nga binilanggo tungod kan Cristo Jesus para ha iyo nga mga Hentil nag-aampo ngadto han Dyos."
                },
                "2": {
                    "verse_nr": "2",
                    "verse": "Waray ruhaduha nga hinbatian na niyo nga an Dyos pinaagi han iya grasya, naghatag ha akon hini nga buruhaton para han iyo kaupayan."
                },
                "3": {
                    "verse_nr": "3",
                    "verse": "Iginpadayag han Dyos an iya tinago nga pagburot-an ngan iginpahibaro niya ha akon. (Nagsurat ako hin halipot hiunong hini"
                },
                "4": {
                    "verse_nr": "4",
                    "verse": "ngan kon iyo basahon an akon ginsurat, hibabaroan niyo an akon hinsabotan mahitungod han tinago mahitungod kan Cristo.)"
                },
                "5": {
                    "verse_nr": "5",
                    "verse": "Han naglabay nga mga panahon waray pagsumati an mga tawo hini nga tinago, kundi iginpadayag na yana han Dyos ngadto han iya baraan nga mga apostoles ngan mga manaragna pinaagi han Espiritu."
                },
                "6": {
                    "verse_nr": "6",
                    "verse": "Amo ini an tinago: pinaagi han Maupay nga Sumat may bahin na an mga Hentil, kaupod han mga Judiyo, han mga kaupayan han Dyos; mga kaapi na hira han usa la nga lawas, ngan naangbit na hira han iginsaad han Dyos pinaagi kan Cristo Jesus."
                },
                "7": {
                    "verse_nr": "7",
                    "verse": "Ginhimo ako nga surugoon han Maupay nga Sumat tungod han kanan Dyos talagsaon nga hatag, nga iginhatag niya ha akon pinaagi han iya gahom."
                },
                "8": {
                    "verse_nr": "8",
                    "verse": "Uruubos pa ako han giuubosi han ngatanan nga mga tawo han Dyos; kundi iginhatag ha akon han Dyos ini nga talagsaon nga higayon hin pagdara ngadto han mga Hentil han Maupay nga Sumat mahitungod han diri maiihap nga mga manggad ni Cristo"
                },
                "9": {
                    "verse_nr": "9",
                    "verse": "ngan pagpakita ha ngatanan nga mga tawo kon uunanhon hin katuman an tinago nga pagburot-an han Dyos. Han naglabay nga mga panahon waray ini nga tinago ipadayag han Dyos nga Magburuhat han ngatanan nga mga butang"
                },
                "10": {
                    "verse_nr": "10",
                    "verse": "basi yana nga panahon, pinaagi han singbahan, hibaroan unta han langitnon nga mga punoan ngan mga kagamhanan ha langit an kinaadman han Dyos, ha magkalainlain niya nga mga paagi."
                },
                "11": {
                    "verse_nr": "11",
                    "verse": "Ginbuhat ini han Dyos sumala han iya dayon nga panuyo, nga iya nahimo pinaagi kan Cristo Jesus nga aton Ginoo."
                },
                "12": {
                    "verse_nr": "12",
                    "verse": "Ha pakig-usa ha iya, ngan pinaagi han aton pagsarig ha iya, may-ada na kita kagawasan hin pagdangop ha atubangan han Dyos upod an bug-os nga pagtapod."
                },
                "13": {
                    "verse_nr": "13",
                    "verse": "Sanglit nahangyo ako ha iyo nga diri kamo magturaw tungod nga nag-aantos ako para ha iyo; para ha iyo kaupayan ini ngatanan."
                },
                "14": {
                    "verse_nr": "14",
                    "verse": "Sanglit tungod hini, naluhod ako ha atubangan han Amay"
                },
                "15": {
                    "verse_nr": "15",
                    "verse": "nga amo an nahatag han matuod nga ngaran ha tagsa nga panimalay ha langit ngan ha tuna."
                },
                "16": {
                    "verse_nr": "16",
                    "verse": "Ginhahangyo ko an Dyos tungod han damo nga grasya, nga tagan kamo hin gahom pinaagi han iya Espiritu hin pagparig-on han iyo espirituhanon nga kinabuhi"
                },
                "17": {
                    "verse_nr": "17",
                    "verse": "ngan mag-ukoy hi Cristo dida ha iyo mga kasingkasing pinaagi hin pagtoo. Nag-aampo ako nga an gugma an maghadi han iyo kinabuhi"
                },
                "18": {
                    "verse_nr": "18",
                    "verse": "basi kaupod an ngatanan nga mga tawo han Dyos, makaangkon kamo han gahom hin pagsabot kon ano an kahiluag, kahilaba, kahitaas, nga kahilarom han gugma ni Cristo."
                },
                "19": {
                    "verse_nr": "19",
                    "verse": "Tinuod, hibaroan unta niyo an iya gugma\u2014bisan kon diri hingpit an iyo paghibaro\u2014nga tungod hini mapuno kamo han hingpit nga kabug-osan han pagka Dyos."
                },
                "20": {
                    "verse_nr": "20",
                    "verse": "Dayawon an Dyos kanay gahom aanhi ha aton ngan angay makahatag hin labaw pa han aton inaaro ug ginhuhunahuna"
                },
                "21": {
                    "verse_nr": "21",
                    "verse": "dayawon ta hiya dida ha singbahan ug dida kan Cristo tubtob ha katubtoban. Matuman kunta."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sanglit ako nga binilanggo tungod kay nag-aalagad han Ginoo, nag-aaghat ha iyo nga mag-ukoy kamo hin kinabuhi nga angay han buruhaton nga ginhatag han Dyos dida han pagtawga ha iyo."
                },
                "2": {
                    "verse_nr": "2",
                    "verse": "Dayuday mapinaubsanon kamo, maaghop, ngan mailobon kamo. Ipakita an iyo gugma pinaagi hin pakialayon han iba."
                },
                "3": {
                    "verse_nr": "3",
                    "verse": "Talinguhaa an pagpadayon han pagkaurosa nga iginhatag han Espiritu, pinaagi han kamurayaw nga naggagapos ha iyo."
                },
                "4": {
                    "verse_nr": "4",
                    "verse": "May-ada usa nga lawas ngan usa nga Espiritu, sugad nga may-ada usa nga paglaom nga tungod hini gintawag kamo han Dyos."
                },
                "5": {
                    "verse_nr": "5",
                    "verse": "May-ada usa nga Ginoo, usa nga pagtoo, usa nga pagbunyag"
                },
                "6": {
                    "verse_nr": "6",
                    "verse": "may-ada usa nga Dyos ngan Amay han ngatanan nga katawhan, nga amo an Ginoo han ngatanan, nga nagbubuhat pinaagi han ngatanan, ngan aada han ngatanan."
                },
                "7": {
                    "verse_nr": "7",
                    "verse": "An kada usa ha aton tinagan hin upa, sumala han ginbahinbahin ni Cristo."
                },
                "8": {
                    "verse_nr": "8",
                    "verse": "Sumala han siring han Kasuratan,\n\u201cHan pagsaka niya ha kahitas-an,\nigin-upod niya in damo nga mga bihag;\ngintagan niya hin mga upa an mga tawo.\u201d"
                },
                "9": {
                    "verse_nr": "9",
                    "verse": "Niyan ano man an kahulogan han \u201cpagsaka niya\u201d? Karuyag sidngon nga linmusad hiya anay\u2014ha aton pa, ngadto ha kahiladman han tuna."
                },
                "10": {
                    "verse_nr": "10",
                    "verse": "Sanglit adton linmusad amo ngahaw an sinmaka ngadto ha igbaw ngan lapos pa han kalangitan, basi hisabotan nga aadto hiya bisan diin nga dapit han bug-os nga kalibutan."
                },
                "11": {
                    "verse_nr": "11",
                    "verse": "Amo hiya an \u201cnaghatag hin mga upa ha mga tawo\u201d; gintudlok niya an iba nga magin mga apostoles, an iba nga magin mga manaragna, an iba nga magin ebanghelista, an iba nga magin mga pastor ngan mga magturutdo."
                },
                "12": {
                    "verse_nr": "12",
                    "verse": "Ginbuhat niya ini hin pag-andam han ngatanan nga magtinuohon para han Cristiano nga pag-alagad hin pagparig-on han lawas ni Cristo."
                },
                "13": {
                    "verse_nr": "13",
                    "verse": "Sanglit magkakaurosa kita dida hin usa la nga pagtoo ngan pagkilala han Anak han Dyos. Katataporan na kita nga mga tawo ngan masusugad kita kan Cristo."
                },
                "14": {
                    "verse_nr": "14",
                    "verse": "Diri na kita masusugad han kabataan nga gin-aanod-anod han mga balod ngan ginpapalidpalid han hangin han pagturon-an han maglimbong nga mga tawo nga nagpapasimang han iba ngadto ha kasaypanan, pinaagi han ira hinimohimo nga mga panhugay."
                },
                "15": {
                    "verse_nr": "15",
                    "verse": "Lugod pinaagi hin paghimangraw han kamatuoran, upod an paghigugma, kinahanglan tumubo kita ha ngatanan nga paagi ngadto kan Cristo nga amo an ulo."
                },
                "16": {
                    "verse_nr": "16",
                    "verse": "Ha ilarom han iya pagbuot, nahimumutang hin maupay an ngatanan nga magkalainlain nga bahin han lawas, ngan nagkakaturugkop an bug-os nga lawas pinaagi han tagsa nga kaluluthan nga iginbutang para hini nga tuyo. Sanglit kon nagbubuhat an tagsa nga bahin han iya katungdanan, natubo ngan nagmamakusog an bug-os nga lawas pinaagi hin gugma."
                },
                "17": {
                    "verse_nr": "17",
                    "verse": "Sanglit ha ngaran han Ginoo, ginpapahimangno ta kamo: ayaw kamo pagpadayon hin pag-ukoy hin kinabuhi sugad han mga diri nakilala han Dyos nga waray pulos an mga panhunahuna"
                },
                "18": {
                    "verse_nr": "18",
                    "verse": "ngan kanay mga hunahuna aada pa ha kasisidman. Waray hira bahin han kinabuhi nga iginhahatag han Dyos, kay oraora pa hira hin ka mga tapang ngan ka magtig-a an ulo."
                },
                "19": {
                    "verse_nr": "19",
                    "verse": "Waray hira mga alo; damo an ira magraot nga binuhatan, ngan maglaw-ay hin duro."
                },
                "20": {
                    "verse_nr": "20",
                    "verse": "Diri amo ini an iyo hinbaroan hiunong kan Cristo!"
                },
                "21": {
                    "verse_nr": "21",
                    "verse": "Ha waray ruhaduha nakabati na kamo mahitungod ha iya, ngan tungod kay mga sumusunod man kamo, gintutdoan na kamo han kamatuoran nga aada kan Jesus."
                },
                "22": {
                    "verse_nr": "22",
                    "verse": "Sanglit isalikway na niyo an iyo daan nga pagkatawo nga iyo nahigaraan\u2014an daan nga pagkatawo nga mapatay tungod han iya malimbongon nga mga ungara."
                },
                "23": {
                    "verse_nr": "23",
                    "verse": "Kinahanglan mabag-o hin hingpit an iyo mga kasingkasing ngan mga hunahuna."
                },
                "24": {
                    "verse_nr": "24",
                    "verse": "Kinahanglan isul-ot niyo an bag-o nga pagkatawo nga ginhimo nga ladawan han Dyos, ngan nagpapahayag ha iya ngahaw dida han matuod nga kinabuhi nga matadong ngan baraan."
                },
                "25": {
                    "verse_nr": "25",
                    "verse": "Sanglit ayaw na kamo pagbinuwa! Kinahanglan igsumat niyo an kamatuoran ngadto han iyo bugto, kay mga kaapi kita ngatanan han lawas ni Cristo."
                },
                "26": {
                    "verse_nr": "26",
                    "verse": "Kon masina kamo, ayaw itugot nga an kasina matinikangan han imo pakasala; ngan ayaw pagkinasina ha bug-os nga adlaw."
                },
                "27": {
                    "verse_nr": "27",
                    "verse": "Ayaw pagtagi hin higayon an Yawa."
                },
                "28": {
                    "verse_nr": "28",
                    "verse": "Kinahanglan umukoy na panikas an tikasan, ngan magbudlay hiya basi makaagi hin tangkod nga pakabuhi para han iya kalugaringon, basi makabulig man hiya han mga kablas."
                },
                "29": {
                    "verse_nr": "29",
                    "verse": "Ayaw kamo paggamit ha iyo pagyakan hin makapupungot nga mga pulong. Gamita niyo an mga pulong la nga nakakatabang, an nakakapadasig, ngan angay han kahimtang, basi makaupay an iyo iginyayakan han mga namamati ha iyo."
                },
                "30": {
                    "verse_nr": "30",
                    "verse": "Ngan ayaw niyo pagbidoa an Espiritu Santo han Dyos; kay an Espiritu amo an kanan Dyos tigaman nga iya na kamo, usa nga karig-onan nga maabot an Adlaw nga tatalwason kamo han Dyos."
                },
                "31": {
                    "verse_nr": "31",
                    "verse": "Bayai niyo an ngatanan nga maraot nga buot, kapungot, ngan kasina. Ayaw na kamo pagginuliatay o pagpakaalo han iba. Bayai na niyo an bisan ano nga madumtanon nga mga pagbati."
                },
                "32": {
                    "verse_nr": "32",
                    "verse": "Lugod magmaloloy-on ngan magmalumo ha kasingkasing para han iba, ngan magpinasayloay kamo sugad han pagpasaylo ha iyo han Dyos pinaagi kan Cristo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kay mga hinigugma man kamo nga mga anak han Dyos, kinahanglan magtinguha kamo hin pagsubad ha iya."
                },
                "2": {
                    "verse_nr": "2",
                    "verse": "An gugma kinahanglan maghadi han iyo kinabuhi sugad han paghigugma ni Cristo ha aton, ngan iginhatag an iya kinabuhi tungod ha aton, sugad hin mahamot nga halad nga nakakalipay han Dyos."
                },
                "3": {
                    "verse_nr": "3",
                    "verse": "Tungod kay mga tawo man kamo han Dyos, diri maupay nga hinabihan dida ha iyo in magraot nga buhat sugad han lawasnon nga kalaw-ayan an kamahilas, ug an kahalot."
                },
                "4": {
                    "verse_nr": "4",
                    "verse": "Ngan diri liwat naangay para ha iyo an paggamit hin maglaw-ay, tinuyaw, o maghugaw nga mga pulong. Gabay lugod magpasalamat kamo han Dyos."
                },
                "5": {
                    "verse_nr": "5",
                    "verse": "Masisiguro ini niyo: waray tawo nga malaw-ay, mahilas, o halot (kay an kahalot usa nga paagi hin pagsingba hin diyosdiyos) nga makarawat hin bahin didto han Ginhadian ni Cristo ngan han Dyos."
                },
                "6": {
                    "verse_nr": "6",
                    "verse": "Ayaw kamo pagpalimbong bisan kan kanay pinaagi hin tinuyaw nga mga pulong; tungod hini nga mga butang maabot an kapungot han Dyos ha mga diri nagsusugot ha iya."
                },
                "7": {
                    "verse_nr": "7",
                    "verse": "Sanglit likayi niyo an sugad nga mga tawo."
                },
                "8": {
                    "verse_nr": "8",
                    "verse": "Nahigara kamo ngahaw ha pag-ukoy ha kasisidman, kundi tikang kamo mahimo nga mga tawo han Ginoo, aada na kamo ha kapawa. Sanglit kinahanglan mag-ukoy kamo hin kinabuhi sugad hin mga tawo nga sakop na han kapawa."
                },
                "9": {
                    "verse_nr": "9",
                    "verse": "Kay an kapawa amo an nag-aani han bunga han pagkamaupay, pagkamatadong, ngan kamatuoran."
                },
                "10": {
                    "verse_nr": "10",
                    "verse": "Tinguhaa nga mahibaroan niyo an nakakalipay han Ginoo."
                },
                "11": {
                    "verse_nr": "11",
                    "verse": "Ayaw kamo kalisang han waray pulos nga mga butang nga binubuhat han mga tawo nga kanan kasisidman. Lugod dad-a hira ha kapaw-an. ("
                },
                "12": {
                    "verse_nr": "12",
                    "verse": "Makaarawod gudman bisan hin paghimangraw la mahitungod han mga butang nga binubuhat nira hin tago.)"
                },
                "13": {
                    "verse_nr": "13",
                    "verse": "Ngan kon madara na ha kapaw-an an ngatanan nga mga butang, dida hito madadayag na hin maupay an ira tinuod nga kinaiya"
                },
                "14": {
                    "verse_nr": "14",
                    "verse": "kay an bisan ano nga nadadayag hin maupay nahihimo nga kapawa. Sanglit nasiring,\n\u201cPagmata na, ikaw nga nakaturog,\nngan bangon tikang han mga minatay!\nngan sisirakan ka ni Cristo.\u201d"
                },
                "15": {
                    "verse_nr": "15",
                    "verse": "Sanglit bantayi gud an iyo pag-ukoy hini nga kinabuhi yana. Ayaw kamo pag-ukoy hin kinabuhi sugad hin tapang nga mga tawo, kundi sugad hin may kinaadman nga mga tawo."
                },
                "16": {
                    "verse_nr": "16",
                    "verse": "Pahimulosi niyo hin maupay an tagsa nga higayon nga iyo maaangkon, kay salaan ini nga mga adlaw."
                },
                "17": {
                    "verse_nr": "17",
                    "verse": "Sanglit ayaw kamo pagpakalurong, kundi tinguhaa nga masabtan niyo an karuyag han Ginoo ipabuhat ha iyo."
                },
                "18": {
                    "verse_nr": "18",
                    "verse": "Ayaw gud kamo paghubog hin bino kay makakadaot ini ha iyo, kundi mapuno lugod kamo han Espiritu."
                },
                "19": {
                    "verse_nr": "19",
                    "verse": "Magyakan kamo hin mga pulong han mga salmos, mga imno, ngan baraan nga mga karantahon. Magkanta kamo hin mga imno ngan mga salmo ngadto han Ginoo upod in pagdayaw ha iyo mga kasingkasing."
                },
                "20": {
                    "verse_nr": "20",
                    "verse": "Ha ngaran han aton Ginoo Jesu-Cristo, dayuday mapasalamat kamo tungod han ngatanan nga mga butang."
                },
                "21": {
                    "verse_nr": "21",
                    "verse": "Pagsinugtanay kamo tungod han iyo pagtahod kan Cristo."
                },
                "22": {
                    "verse_nr": "22",
                    "verse": "Mga asawa, sugot kamo han iyo bana sugad han pagsugot niyo han Ginoo."
                },
                "23": {
                    "verse_nr": "23",
                    "verse": "Kay magburuot an bana han iya asawa, sugad nga magburuot hi Cristo han singbahan; nga hi Cristo ngahaw an Magtaralwas han singbahan nga iya lawas."
                },
                "24": {
                    "verse_nr": "24",
                    "verse": "Sanglit kinahanglan magsugot hin hingpit an mga asawa han ira mga bana, sugad nga nasugot an singbahan kan Cristo."
                },
                "25": {
                    "verse_nr": "25",
                    "verse": "Mga bana, higugmaa an iyo asawa sugad han paghigugma ni Cristo han iya singbahan ngan itinubyan niya an iya kinabuhi para han singbahan."
                },
                "26": {
                    "verse_nr": "26",
                    "verse": "Ginbuhat ini niya para hin paghalad han singbahan ngadto sa Dyos pinaagi han iya pulong, katapos paglinisi niya pinaagi hin paghugas niya hin tubig"
                },
                "27": {
                    "verse_nr": "27",
                    "verse": "basi ighalad an singbahan ngada ha iya ngahaw\u2014putli, waray dum-it, waray panguros ug bisan ano nga diri nakakahingpit."
                },
                "28": {
                    "verse_nr": "28",
                    "verse": "Kinahanglan higugmaon han mga lalake an ira asawa sugad han paghigugma nira han ira kalugaringon nga lawas. An lalake nga nahigugma han iya asawa nahigugma ha iya ngahaw. ("
                },
                "29": {
                    "verse_nr": "29",
                    "verse": "Waray tawo nga nagdudumot han iya kalugaringon nga lawas. Lugod ginpapakaon ngan gin-mamangnoan niya, sugad han ginbubuhat ni Cristo han iya singbahan"
                },
                "30": {
                    "verse_nr": "30",
                    "verse": "kay mga kaapi kita han iya lawas.)"
                },
                "31": {
                    "verse_nr": "31",
                    "verse": "Sumala han siring han Kasuratan, \u201cTungod hini, mabaya an lalake han iya amay ngan iya iroy, ngan makikigtampo han iya asawa, ngan hira nga duha mauusa na la nga lawas.\u201d"
                },
                "32": {
                    "verse_nr": "32",
                    "verse": "May-ada dako nga kamatuoran nga iginpadayag hini nga Kasuratan, ngan ha akon pagsabot, iginpapahinungod ini kan Cristo ngan han iya singbahan."
                },
                "33": {
                    "verse_nr": "33",
                    "verse": "Kundi para ini liwat ha iyo: kinahanglan an bana humigugma han iya asawa sugad han iya kalugaringon, ngan an asawa kinahanglan tumahod han iya bana."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Mga anak, iyo ito Cristianos nga katungdanan hin pagsugot han iyo mga kag-anak, kay amo ini an angay buhaton."
                },
                "2": {
                    "verse_nr": "2",
                    "verse": "\u201cPasidunggi an amay ug an iroy niyo.\u201d Amo ini an syahan nga sugo nga may igindugang nga saad"
                },
                "3": {
                    "verse_nr": "3",
                    "verse": "\u201cBasi maghingaupay kamo, ngan mabuhi kamo hin maiha dinhe ha tuna.\u201d"
                },
                "4": {
                    "verse_nr": "4",
                    "verse": "Mga kag-anak, ayaw pagdumaraa an iyo mga anak ha paagi nga makakapapungot ha ira. Kundi pagdumaraa lugod hira pinaagi han Cristianos nga disiplina ngan pagturon-an."
                },
                "5": {
                    "verse_nr": "5",
                    "verse": "Mga oripon, pagsugot kamo han iyo agaron upod in kahadlok ngan pagtahod; ngan kinahanglan kinasingkasing an iyo pagbuhat, nga daw hi Cristo an iyo gin-aalagad."
                },
                "6": {
                    "verse_nr": "6",
                    "verse": "Buhata niyo ini diri la ha panahon nga ginbabantayan kamo basi pagdayawon kamo nira; kundi ha bug-os nga kasingkasing buhata an karuyag han Dyos, sugad nga mga oripon kamo ni Cristo."
                },
                "7": {
                    "verse_nr": "7",
                    "verse": "Sanglit buhata nga malipayon an iyo mga buruhaton ha ka oripon, nga daw an Ginoo an gin-aalagad niyo, ngan diri la mga tawo."
                },
                "8": {
                    "verse_nr": "8",
                    "verse": "Panumdoma nga magbabalos an Ginoo han tagsa nga tawo, ma oripon o ma talwas hiya, tungod han maupay nga iya ginbubuhat."
                },
                "9": {
                    "verse_nr": "9",
                    "verse": "Mga agaron, panggawi man kamo hin sugad nga paagi ha iyo mga oripon; ngan ayaw na gamit hin mga panarhog. Panumdoma nga kamo ngan an iyo mga oripon sakop hin usa la nga Agaron ha langit, nga naghuhukom han ngatanan hin waray pinalabi."
                },
                "10": {
                    "verse_nr": "10",
                    "verse": "Ha kataposan padig-ona an iyo kusog pinaagi hin pakig-usa han Ginoo ngan pinaagi han iya dako nga gahom."
                },
                "11": {
                    "verse_nr": "11",
                    "verse": "Isul-ot niyo an bug-os nga hinganiban nga ihinahatag han Dyos ha iyo, basi makaato kamo supak han salaan nga mga limbong han Yawa."
                },
                "12": {
                    "verse_nr": "12",
                    "verse": "Kay nakikig-away kita diri supak hin mga tawo, kundi supak han magraot nga espirituhanon nga mga kagamhanan ha kalangitan, han mga punoan, mga magburuot, nga mga gahom ha kalibutan hini yana nga salaan nga panahon."
                },
                "13": {
                    "verse_nr": "13",
                    "verse": "Sanglit isul-ot yana an bug-os nga hinganiban han Dyos! Ngan ha pag-abot han adlaw han karat-an, makakaato na kamo han mga pagsulay han kaaway, ngan katapos niyo pakig-away tubtob ha kataposan, iyo gihapon an pagdarag-an."
                },
                "14": {
                    "verse_nr": "14",
                    "verse": "Sanglit pag-andam gud kamo: gamita niyo an kamatuoran sugad hin bakos ha iyo hawak; isul-ot an pagkamatadong sugad hin salipod han iyo dughan"
                },
                "15": {
                    "verse_nr": "15",
                    "verse": "ngan an kaandam hin pagpasangyaw han Maupay nga Sumat han kalinaw sugad hin mga sandalyas han iyo mga tiil."
                },
                "16": {
                    "verse_nr": "16",
                    "verse": "Dayuday dad-a niyo an pagtoo sugad hin iyo taming; pinaagi han taming makakapugong kamo han ngatanan nga magpintas nga mga pana nga ipapana ha iyo han Yawa."
                },
                "17": {
                    "verse_nr": "17",
                    "verse": "Ngan karawata niyo an katalwasan sugad hin helmet, ngan an Pulong han Dyos sugad hin espada nga ihinahatag ha iyo han Espiritu."
                },
                "18": {
                    "verse_nr": "18",
                    "verse": "Buhata niyo ini ngatanan pinaagi hin pag-ampo, ha pangaro han tambulig han Dyos. Pag-ampo kamo ha ngatanan nga higayon, sumala han pag-aghat han Espiritu. Tungod hini pag-ikmat kamo ngan ayaw gud pag-undang; dayuday pag-ampo para han ngatanan nga mga tawo han Dyos."
                },
                "19": {
                    "verse_nr": "19",
                    "verse": "Ngan pag-ampo man kamo para ha akon, nga tagan ako han Dyos hin mensahe kon andam na ako hin pagyakan, basi makagyakan ako hin waray kahadlok ngan makagpahibaro ako han tinago han Maupay nga Sumat."
                },
                "20": {
                    "verse_nr": "20",
                    "verse": "Tungod hini nga Maupay nga Sumat usa ako nga sinugo bisan kon priso ako yana. Pag-ampo kamo nga magmaisog ako hin pagyakan mahitungod han Maupay nga Sumat sugad han akon mahimo."
                },
                "21": {
                    "verse_nr": "21",
                    "verse": "Hi Tiquico nga aton hinigugma nga bugto ngan matinumanon nga surugoon dida han buruhaton para han Ginoo, magsusumat ha iyo han ngatanan hiunong ha akon basi masayod kamo han akon kahimtang."
                },
                "22": {
                    "verse_nr": "22",
                    "verse": "Sanglit ginpadara ko hiya ngada ha iyo\u2014pagsumat ha iyo han kahimtang namon ngatanan, ngan basi makapadasig han iyo mga kasingkasing."
                },
                "23": {
                    "verse_nr": "23",
                    "verse": "Tagan unta han Dyos nga Amay ngan han Ginoo Jesu-Cristo hin kamurayaw ngan gugma, upod an pagtoo, an ngatanan nga kabugtoan."
                },
                "24": {
                    "verse_nr": "24",
                    "verse": "Maada unta an grasya han Dyos ha ngatanan nga nahigugma hin waray paglubad han aton Ginoo Jesu-Cristo."
                }
            }
        }
    }
}