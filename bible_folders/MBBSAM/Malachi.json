{
    "version": "MBBSAM",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Amo ini an mensahe nga iginhatag han GINOO kan Malaquias basi igsumat niya ngadto han mga tawo han Israel."
                },
                "2": {
                    "verse_nr": "2",
                    "verse": "Nasiring an GINOO ha iya mga tawo, \u201cDayuday ginhigugma ko kamo.\u201d\nKundi napakiana hira, \u201cGin-unan-o mo hin pagpakita han imo paghigugma ha amon?\u201d\nNabaton an GINOO, \u201cMagbugto hira Esau ug Jacob, kundi ginhigugma ko hi Jacob ngan an iya mga tulin"
                },
                "3": {
                    "verse_nr": "3",
                    "verse": "ngan gindumtan ko hi Esau ngan an iya mga tulin. Ginwakay ko an sagkahon nga katunaan ni Esau ngan ginpabay-an ko an tuna ngadto han ihalas nga kamanampan.\u201d"
                },
                "4": {
                    "verse_nr": "4",
                    "verse": "Kon an mga tulin ni Esau, an mga Edomitanhon magsiring, \u201cGinbungkag an amon mga bungto, kundi pagtitindogon liwat namon,\u201d niyan mabaton an GINOO, \u201cIpatindog liwat ha ira\u2014akon liwat gugub-on. Tatawgon hira han mga tawo nga \u2018An maraot nga tuna\u2019 ngan \u2018An nasod nga nasisinahan han GINOO ha kadayonan.\u2019\u201d"
                },
                "5": {
                    "verse_nr": "5",
                    "verse": "Hikikit-an ini han mga tawo han Israel han ira kalugaringon nga mga mata ngan masiring hira, \u201cGamhanan an GINOO bisan ha gawas han tuna han Israel!\u201d"
                },
                "6": {
                    "verse_nr": "6",
                    "verse": "An GINOO nga Labi Kamakagarahum nasiring han kapadian, \u201cAn anak nga lalake nagpapasidungog han iya amay ngan an surugoon nagpapasidungog han iya agaron. Amay ako niyo\u2014kay ano man nga diri ako niyo ginpapasidunggan? Agaron ako niyo\u2014kay ano man nga diri ako niyo tinatahod? Gintatamay ako niyo, kundi napakiana kamo, \u2018Gin-unan-o namon hin pagtamay ha imo?\u2019"
                },
                "7": {
                    "verse_nr": "7",
                    "verse": "Amo ini an paagi\u2014pinaagi hin paghalad dida han akon altar hin waray pulos nga pagkaon. Niyan napakiana kamo, \u2018Gin-unan-o namon hin diri pagtahod ha imo?\u2019 Pagsusumatan ko kamo\u2014pinaagi hin pagtamay han akon altar."
                },
                "8": {
                    "verse_nr": "8",
                    "verse": "Kon nagdadara kamo hin buta o masakiton o piang nga hayop nga ihahalad ha akon, naghuhunahuna ba kamo nga angay an iyo ginbuhat? Sarihi daw niyo paghatag ha gobernador hin hayop nga sugad hito! Makakapahimuot ba ini ha iya o tatagan ba kamo hin pahalipay?\u201d"
                },
                "9": {
                    "verse_nr": "9",
                    "verse": "Yana, kamo nga kapadian, sarihi daw niyo pangaro han Dyos nga magmaupay hiya ha aton. Diri hiya mabaton han iyo pag-ampo ngan iyo ini kasaypanan."
                },
                "10": {
                    "verse_nr": "10",
                    "verse": "Nasiring an GINOO nga Labi Kamakagarahum, \u201cKaruyag ko unta nga usa ha iyo magsada han mga porta han Templo basi kapugngan kamo hin pagdagkot hin waray la gamit nga mga kalayo dida han akon altar. Diri ako nalilipay ha iyo; diri ako makarawat han mga halad nga iyo dara ha akon."
                },
                "11": {
                    "verse_nr": "11",
                    "verse": "Ginpapasidunggan ako hin mga tawo tikang ha bisan diin nga dapit han kalibutan. Nagtutubod hira hin insyenso didto han ngatanan nga dapit ngan naghahalad hira hin angay nga mga halad nga tinubod. Ginpapasidunggan ako nira ngatanan!"
                },
                "12": {
                    "verse_nr": "12",
                    "verse": "Kundi ginpapakaalohan ako niyo kon nasiring kamo nga waray pulos an akon altar ngan kon iginhahalad niyo dida hini in pagkaon nga iyo gintatamay."
                },
                "13": {
                    "verse_nr": "13",
                    "verse": "Nasiring kamo, \u2018Hin kamasumo na hini ngatanan!\u2019 Ngan binabahoan na kamo ha akon. Sugad nga iyo halad ngadi ha akon, gindadara niyo in kinawat nga hayop o piang o masakiton. Naghuhunahuna ba kamo nga kakarawaton ko ini ha iyo?"
                },
                "14": {
                    "verse_nr": "14",
                    "verse": "Higabaan unta an malimbong nga tawo nga naghahalad ha akon hin waray pulos nga hayop, nga may-ada man unta niya didto han iya panon maupay nga hayop nga iginsaad niya hin paghatag ha akon! Kay dako ako nga hadi ngan nahahadlok ha akon an mga tawo han ngatanan nga mga nasod.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nasiring an GINOO nga Labi Kamakagarahum ngadto han kapadian, \u201cPara ha iyo ini nga sugo"
                },
                "2": {
                    "verse_nr": "2",
                    "verse": "Kinahanglan pasidunggan ako niyo pinaagi han iyo binubuhat. Kon diri kamo mamati ha akon, ikakada ko an gaba ha iyo. Higagabaan an mga butang nga iyo kinakarawat para han iyo kabuhian. Ngani ginabaan na ini, kay diri niyo tinutuman hin kinasingkasing an akon sugo."
                },
                "3": {
                    "verse_nr": "3",
                    "verse": "Kakastigohon ko an iyo mga anak ngan imumodmod ko an iyo mga bayhon dida han tai han mga mananap nga iyo iginhahalad\u2014ngan ilalabog ko kamo ngadto han harapilan hin tai."
                },
                "4": {
                    "verse_nr": "4",
                    "verse": "Niyan mahibabaroan niyo nga iginhatag ko ha iyo ini nga sugo, basi diri pagsupakon an akon ginsaaran han kapadian nga mga tulin ni Levi."
                },
                "5": {
                    "verse_nr": "5",
                    "verse": "\u201cDida han akon ginsaaran, ginsaad ko ha ira in kinabuhi ngan kamurayaw, ngan amo ini an iginhatag ko ha ira, basi tumahod unta hira ha akon. Hadto nga mga adlaw nagtahod ngan nahadlok gud hira ha akon."
                },
                "6": {
                    "verse_nr": "6",
                    "verse": "Nagtutdo hira han matadong, diri han sayop. Murayaw an ira pag-ukoy upod ha akon; diri la nga ginbuhat nira an matadong, kundi ginbuligan liwat nira an iba nga humunong na hin pagbuhat hin maraot."
                },
                "7": {
                    "verse_nr": "7",
                    "verse": "Katungdanan ini han kapadian hin pagtutdo han matuod nga hibaro bahin han Dyos. Kinahanglan kumadto ha ira an mga tawo hin pag-aram han akon kaburot-on, kay amo hira an magsarangyaw han GINOO nga Labi Kamakagarahum."
                },
                "8": {
                    "verse_nr": "8",
                    "verse": "\u201cKundi yana tinalikdan niyo nga kapadian an matadong nga dalan. An iyo pagturon-an amo an tinikangan han pakasayop hin damo nga mga tawo. Ginsupak niyo an ginsaaran nga ginhimo ko ha iyo."
                },
                "9": {
                    "verse_nr": "9",
                    "verse": "Sanglit hihimoon ko man nga taramayon kamo han mga tawo han Israel, kay diri niyo ginsusugot an akon kaburot-on, ngan kon nagtututdo kamo han akon mga tawo, may-ada niyo pinalabi ug mga pinili.\u201d"
                },
                "10": {
                    "verse_nr": "10",
                    "verse": "Diri ba kita ngatanan may usa la nga amay? Diri ba gintuha kita ngatanan hin usa la nga Dyos? Niyan, kay ano man nga nagpapalingolingo man kita, ngan kay ano man nga gintatamay ta an ginsaaran nga ginhimo han Dyos ngan han aton kaapoy-apoyan?"
                },
                "11": {
                    "verse_nr": "11",
                    "verse": "Ginsupak han mga tawo han Juda an ira saad sa Dyos ngan ginbuhat nira in makangingirhat nga butang didto ha Jerusalem ngan ha bug-os nga nasod. Ginhugawan nira an Templo nga hinihigugma han GINOO. Nangasawa an kalalaken-an hin kababayen-an nga nagsisingba hin langyaw nga kadiyosan."
                },
                "12": {
                    "verse_nr": "12",
                    "verse": "Igawas unta han GINOO tikang han bungto han Israel adton mga nagbubuhat hini, ngan diri na gud nira tugotan hin pagtampo hin pagdara han mga halad han aton nasod ngadto han GINOO nga Labi Kamakagarahum."
                },
                "13": {
                    "verse_nr": "13",
                    "verse": "Iini pa in lain nga butang nga iyo binubuhat. Linulumos niyo hin mga luha an altar han GINOO, pinaagi hin pagtangis ngan pagnguyngoy, kay diri na niya kinakarawat an mga halad nga iyo gindadara ha iya."
                },
                "14": {
                    "verse_nr": "14",
                    "verse": "Napakiana kamo kay ano nga diri na niya kinakarawat ini. Tungod ini nga maaram hiya nga naglingo ka han imo asawa nga imo pinangasawa han batan-on ka pa. Kapadis mo hiya hadto, ngan ginsupak mo an imo saad ha iya, bisan kon iginsaad mo ha atubangan han Dyos nga magmamatinumanon ka ha iya."
                },
                "15": {
                    "verse_nr": "15",
                    "verse": "Diri ba ginhimo han Dyos ikaw ngan han imo asawa nga usa la nga lawas ug espiritu? Ano man an iya tuyo hini? Basi magkamay-ada kamo mga anak nga tinuod nga mga tawo han Dyos. Sanglit talinguhaa nga waray usa ha iyo nga maglingo han iya asawa."
                },
                "16": {
                    "verse_nr": "16",
                    "verse": "\u201cNadiri ako han pagkabulag,\u201d nasiring an GINOO nga Dyos han Israel. \u201cNadiri ako nga buhaton han bana ini nga maraot nga buhat ngadto han iya asawa. Talinguhaa nga diri ka maglingo han imo asawa.\u201d"
                },
                "17": {
                    "verse_nr": "17",
                    "verse": "Ginul-an na an GINOO tungod han iyo mga yakan. Kundi napakiana kamo, \u201cGin-unan-o namon hin pagguol ha iya?\u201d Pinaagi hin pagsiring, \u201cNaghuhunahuna an GINOO nga Labi Kamakagarahum nga maupay adton nagbubuhat hin maraot; ngani naruruyag hiya ha ira.\u201d O pinaagi hin pagpakiana, \u201cHain na man an Dyos nga matadong?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nabaton an GINOO nga Labi Kamakagarahum, \u201cSusugoon ko an akon magsarangyaw hin pag-andam han dalan para ha akon. Niyan maabot dayon ngadto han iya Templo an GINOO nga iyo ginpipinamiling. Maabot an magsarangyaw nga iyo karuyag hikit-an ngan magsasangyaw hiya han akon ginsaaran.\u201d"
                },
                "2": {
                    "verse_nr": "2",
                    "verse": "Kundi hin-o man an makakailob han adlaw nga ikakanhi niya? Hin-o an mabubuhi kon magpakita na hiya? Sugad hiya hin mapintas nga sabon, sugad hin kalayo nga nagpupurog hin metal."
                },
                "3": {
                    "verse_nr": "3",
                    "verse": "Maabot hiya hin paghukom sugad hin tawo nga nagpupurog ngan naghihinlo hin salapi. Sugad hin usa nga panday hin metal nga nagpupurog hin salapi ug bulawan, paglilinisan man han magsarangyaw han GINOO an kapadian basi pagdad-on nira ngadto han GINOO an angay nga mga halad."
                },
                "4": {
                    "verse_nr": "4",
                    "verse": "Niyan makakapahimuot na han GINOO an mga halad nga gindadara ha iya han mga tawo han Juda ug Jerusalem sugad han hadto anay."
                },
                "5": {
                    "verse_nr": "5",
                    "verse": "Nasiring an GINOO nga Labi Kamakagarahum, \u201cMapakita ako dida ha iyo hin paghukom, ngan magpapamatuod ako dayon kontra hadton mga nagbubuhat hin diwata, kontra han mga parapanlibog, kontra hadton nagsasaksi hin buwa, hadton mga naglilimbong han suhol han ira mga magtratrabaho, ngan hadton mga nasingabot han mga balo nga kababayen-an, mga ilo, ngan mga lumalangyaw\u2014kontra han ngatanan nga diri nagtatahod ha akon."
                },
                "6": {
                    "verse_nr": "6",
                    "verse": "\u201cAmo ako an GINOO, ngan waray ko pagkaliwat. Sanglit kamo nga mga tulin ni Jacob waray pa gud mapuo."
                },
                "7": {
                    "verse_nr": "7",
                    "verse": "Sugad han iyo kaapoy-apoyan nga una ha iyo, binayaan niyo an akon mga balaod ngan waray niyo pagtumana ini. Balik kamo ha akon ngan mabalik ako ha iyo. Kundi mapakiana kamo, \u2018Ano an kinahanglan namon pagbuhaton basi mahibalik kami ngada ha imo?\u2019"
                },
                "8": {
                    "verse_nr": "8",
                    "verse": "Napakiana ako ha iyo, matadong ba nga buhat para hin usa ka tawo an paglimbong han Dyos? Diri gud, kundi ginlilimbongan ako niyo. \u2018Ha ano nga paagi?\u2019 napakiana kamo. Mahitungod han mga ikanapulo nga bahin ngan mga halad."
                },
                "9": {
                    "verse_nr": "9",
                    "verse": "Ginagabaan kamo ngatanan kay ginlilimbongan ako han bug-os nga nasod."
                },
                "10": {
                    "verse_nr": "10",
                    "verse": "Dad-a niyo ngadto han Templo an bug-os nga iyo mga ikanapulo nga bahin basi magkamay-ada damo nga pagkaon didto. Sarihi ako niyo ngan makita kamo nga pagbubuksan ko an mga bintana han langit ngan ihuhuwad ko hin mahuraon ngada ha iyo an magkalainlain nga mag-upay nga mga butang."
                },
                "11": {
                    "verse_nr": "11",
                    "verse": "Diri ko itutugot nga uboson han mga mananap an iyo mga abot, ngan an iyo mga ubas manhuhuyot hin damo nga mga bunga."
                },
                "12": {
                    "verse_nr": "12",
                    "verse": "Niyan tatawgon kamo nga malipayon han ngatanan nga kanasoran, kay mahihimo nga maupay pag-ukyan nga dapit an iyo tuna."
                },
                "13": {
                    "verse_nr": "13",
                    "verse": "\u201cNaghimangraw kamo hin magpakalilisang nga mga butang hiunong ha akon,\u201d nasiring an GINOO. \u201cKundi napakiana kamo, \u2018Ano man an amon ginhimangraw hiunong ha imo?\u2019"
                },
                "14": {
                    "verse_nr": "14",
                    "verse": "Nagsiring kamo, \u2018Waray la pulos an pag-alagad sa Dyos. Ano man an gamit hin pagbuhat han iya isinisiring ha aton o hin pagtinguha hin pagpakita han GINOO nga Labi Kamakagarahum nga nabibido kita han aton ginbuhat?"
                },
                "15": {
                    "verse_nr": "15",
                    "verse": "Sumala han aton hinkikit-an, an magpinahitas-on nga mga tawo amo an maglipayon. Diri la nga mainuswagon an magraot nga mga tawo, kundi ginsasarihan pa gud nira an pagpailob han Dyos pinaagi han ira magraot nga binuhatan, ngan diri man hira naaano.\u2019\u201d"
                },
                "16": {
                    "verse_nr": "16",
                    "verse": "Niyan naghiruhimangraw an mga tawo nga nahahadlok han GINOO, ngan pinamatian ngan hinbatian han GINOO an ira iginsiring. Ha atubangan niya may iginsurat dida hin basahan nga kasaysayan hadton mga nahadlok ngan nagtahod han GINOO."
                },
                "17": {
                    "verse_nr": "17",
                    "verse": "\u201cMagigin akon mga tawo hira,\u201d nasiring an GINOO nga Labi Kamakagarahum. \u201cDida han adlaw nga akon ini pagbuhaton, magigin akon hira kalugaringon. Magmamaloloy-on ako ha ira sugad nga maloloy-on in usa nga amay han anak nga lalake nga nag-aalagad ha iya."
                },
                "18": {
                    "verse_nr": "18",
                    "verse": "Makakakita na liwat an akon mga tawo han kalainan hadton nahinanabo ha mga magtadong ngan ha mga magraot, ha tawo nga nag-aalagad ha akon ngan ha tawo nga diri nag-aalagad ha akon.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Nasiring an GINOO nga Labi Kamakagarahum, \u201cMaabot an adlaw nga masusunog sugad hin uhot an ngatanan nga magpahitas-on ngan magraot nga mga tawo. Dida hito nga adlaw mauugtang hira ngan waray gud mahisasalin ha ira."
                },
                "2": {
                    "verse_nr": "2",
                    "verse": "Kundi para ha iyo nga nagsusugot ha akon, masirang ngada ha iyo sugad han adlaw an akon matalwason nga gahom ngan magtatambal sugad han mga sirak han adlaw. Talwas ngan malipayon kamo sugad hin mga nati nga baka nga ginpagawas han toril."
                },
                "3": {
                    "verse_nr": "3",
                    "verse": "Dida han adlaw nga pagbuhaton ko ini, pagdadad-on niyo an mga magraot, ngan masusugad hira hin tapotapo ha ilarom han iyo mga tiil."
                },
                "4": {
                    "verse_nr": "4",
                    "verse": "\u201cHinumdomi niyo an mga pagturon-an han akon surugoon nga hi Moises, an mga balaod ngan mga sugo nga ginhatag ko ha iya didto ha Bukid Sinai, basi pagsugton han ngatanan nga mga tawo han Israel."
                },
                "5": {
                    "verse_nr": "5",
                    "verse": "\u201cKundi san-o umabot an makarit ngan makalilisang nga adlaw han GINOO, susugoon ko ngada ha iyo hi Elias an manaragna."
                },
                "6": {
                    "verse_nr": "6",
                    "verse": "Pag-uusaon na liwat niya an mga amay ngan mga anak; kay kon diri, makanhi ako ngan bubungkagon ko an iyo nasod.\u201d"
                }
            }
        }
    }
}