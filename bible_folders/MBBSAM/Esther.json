{
    "version": "MBBSAM",
    "book_name": "Esther",
    "book_nr": "17",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang han iya hadianon nga trono didto ha Susa nga kapital nga syudad han Persia naghadi hi Asuero hin 127 nga mga lalawigan, tikang ha India ngadto ha Sudan."
                },
                "2": {
                    "verse_nr": "2",
                    "verse": "Tikang han iya hadianon nga trono didto ha Susa nga kapital nga syudad han Persia naghadi hi Asuero hin 127 nga mga lalawigan, tikang ha India ngadto ha Sudan."
                },
                "3": {
                    "verse_nr": "3",
                    "verse": "Dida han ikatulo ka tuig nga iya pagkahadi, nagbangkite hiya para han ngatanan niya nga mga opisyal ngan mga punoan. Nagtambong hini an mga labaw han kasondalohan han Persia ug Media, sugad man an mga gobernador ngan harangdon nga mga tawo han mga lalawigan."
                },
                "4": {
                    "verse_nr": "4",
                    "verse": "Sulod hin unom ka bulan iginpakita niya an mga manggad han hadianon nga palasyo ha pagpakita han iya pagkagamhanan ug pagkaharangdon."
                },
                "5": {
                    "verse_nr": "5",
                    "verse": "Naghatag liwat hin bangkite an hadi para han ngatanan nga mga tawo, riko ngan pobre, didto han kapital nga syudad han Susa. Inmabot ini hin usa ka semana ngan ginbuhat ini didto han mga tanaman han hadianon nga palasyo."
                },
                "6": {
                    "verse_nr": "6",
                    "verse": "Gin-adornohan an bungsaran hin busag ngan asul nga mga biray nga kotoniya, nga tinaod hin mga lubid nga pino nga granate nga lino ngada hin mga singsing nga salapi dida hin mga harigi nga marmol. Iginbutang in mga sarandigan nga bulawan ug salapi didto han bungsaran nga sinalogan hin busag nga marmol, pula nga mainggat nga perlas, ngan mahal nga mga bato."
                },
                "7": {
                    "verse_nr": "7",
                    "verse": "Igindurot in mga irimnon dida hin magkalainlain nga bulawan nga mga kopa, ngan ginpatakasan hira han hadi hin irimnon."
                },
                "8": {
                    "verse_nr": "8",
                    "verse": "Waray katubtoban an paghatag han mga irimnon; nagsugo an hadi ngadto han mga surugoon han palasyo nga paimnon an ngatanan sugad han ira karuyag."
                },
                "9": {
                    "verse_nr": "9",
                    "verse": "Hito liwat nga takna nagpabangkite hi Rayna Vasti para han kababayen-an didto ha sakob han hadianon nga palasyo."
                },
                "10": {
                    "verse_nr": "10",
                    "verse": "Dida han ikapito ka adlaw han kanan hadi bangkite nag-ininom ngan malipayon gayud an hadi, sanglit ginpasulod niya an pito nga mga yunuko nga iya kalugaringon nga mga surugoon: hira Maumam, Basata, Harbona, Bagata, Abgata, Zetar, ug Carcas."
                },
                "11": {
                    "verse_nr": "11",
                    "verse": "Iya ginsugo hira nga dad-on ha atubangan niya hi Rayna Vasti, nga nakakasul-ot han iya hadianon nga korona. Mahusay nga babaye an rayna, ngan karuyag han hadi iparayaw an iya katahom ngadto han mga opisyal ngan han ngatanan nga iya mga dinapit."
                },
                "12": {
                    "verse_nr": "12",
                    "verse": "Kundi han pagsumati han mga surugoon kan Rayna Vasti hiunong han sugo han hadi, dinmiri hiya hin pagkadto. Nasina hin duro an hadi."
                },
                "13": {
                    "verse_nr": "13",
                    "verse": "Niyan nabatasan han hadi an pangaro hin sagdon hiunong hin balaod ngan paghukom, sanglit gintawag niya an iya mga batid nga magsaragdon nga maaram kon ano an angay buhaton."
                },
                "14": {
                    "verse_nr": "14",
                    "verse": "Adton agsob niya pangaroan hin sagdon amo hira Carsena, Zetar, Admata, Tarsis, Mares, Marsana, ug Mamucan\u2014pito nga mga opisyal han Persia ug Media nga nagkapot han gihahataasi nga mga katungdanan didto han ginhadian."
                },
                "15": {
                    "verse_nr": "15",
                    "verse": "Ginsiring niya ini nga mga tawo, \u201cNagsugo ako, hi Asuero, han akon mga surugoon ngadto kan Rayna Vasti hin pagpakanhi ha iya ha akon, ngan dinmiri hiya hin pagsugot ha akon! Ano an siring han balaod nga angay naton buhaton ha iya?\u201d"
                },
                "16": {
                    "verse_nr": "16",
                    "verse": "Niyan nagpahayag hi Mamucan ngadto han hadi ngan han iya mga opisyal: \u201cGinpakaalohan ni Rayna Vasti diri la an hadi, kundi hasta liwat an iya mga opisyal\u2014ha kamatuoran, hasta an tagsa nga lalake han ginhadian!"
                },
                "17": {
                    "verse_nr": "17",
                    "verse": "Matikang hin pagtamay han iya bana an tagsa nga babaye dinhe han ginhadian ha takna nga hibatian niya an ginbuhat han rayna. Masiring hira, \u2018Ginsugo ni Hadi Asuero hi Rayna Vasti hin pagkadto ha iya ngan dinmiri hiya.\u2019"
                },
                "18": {
                    "verse_nr": "18",
                    "verse": "Kon makabati an mga asawa han hadianon nga mga opisyal han Persia ug Media hiunong han ginawian han rayna, igsisinumat ini nira ngadto han ira mga bana ha diri pa matutunod an adlaw. Mawawaray pagtahod an mga asawa han ira mga bana ha ngatanan nga dapit, ngan masisina han ira mga asawa an mga bana."
                },
                "19": {
                    "verse_nr": "19",
                    "verse": "Kon maruruyag ka, Harangdon nga Hadi, pagpagawas hin hadianon nga sugo nga diri na gud hi Vasti pumakita ha atubangan han hadi. Ipasurat ini dida han mga balaod han Persia ug Media, basi diri na gud ini pagliwaton. Niyan ihatag an iya pagkarayna ngadto hin mauruupay nga babaye."
                },
                "20": {
                    "verse_nr": "20",
                    "verse": "Kon hibaroan na an imo sugo ha bug-os hini nga haluag nga ginhadian, ihahatag na han tagsa nga babaye an angay nga pagtahod han iya bana, ma riko o pobre hiya.\u201d"
                },
                "21": {
                    "verse_nr": "21",
                    "verse": "Naruyagan han hadi ngan han iya mga opisyal ini nga hunahuna, ngan ginbuhat han hadi an ginlarang ni Mamucan."
                },
                "22": {
                    "verse_nr": "22",
                    "verse": "Nagpadara hiya hin mensahe ngadto han tagsa nga lalawigan ha pinulongan ngan paagi hin pagsurat hito nga lalawigan, nga nagsusugo nga kinahanglan an tagsa nga bana amo an magin agaron ngan magburuot han iya panimalay."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Niyan, bisan kon hinmugpoy na an kasina han hadi, nagpinan hunahuna gihapon hiya hiunong han ginbuhat ni Vasti ngan hiunong han iya sugo kontra ha iya."
                },
                "2": {
                    "verse_nr": "2",
                    "verse": "Sanglit nagsiring in pipira han mga magsaragdon han hadi nga suok ha iya, \u201cKay ano nga diri ka magpabiling hin maghusay ngan batan-on nga mga uray nga kababayen-an?"
                },
                "3": {
                    "verse_nr": "3",
                    "verse": "Makakagtudlok ka hin mga opisyal didto han tagsa nga lalawigan han imo ginhadian, ngan sugoa hira hin pagdara han ira hin-agian nga mga maghusay nga kadaragan-an ngadto han urokyan han imo kababayen-an dinhe ha Susa nga kapital nga syudad. Himoa nga ira magbarantay hi Hegai nga yunuko nga imo tinaporan han imo kababayen-an, ngan tagi hira hin mga pagpahusay."
                },
                "4": {
                    "verse_nr": "4",
                    "verse": "Niyan kuhaa an imo pinakamahusay ha ira ngan himoa hiya nga rayna nga liwan kan Vasti.\u201d\nNakahunahuna an hadi nga maupay ini nga sagdon, sanglit ginsunod niya ini."
                },
                "5": {
                    "verse_nr": "5",
                    "verse": "Didto ha Susa nag-ukoy in usa nga Judiyo nga ginngaranan kan Mardoqueo nga anak ni Jair; sakop hiya han tribo ni Benjamin ngan tulin nira Cis ug Simei."
                },
                "6": {
                    "verse_nr": "6",
                    "verse": "Han paghalina ni Hadi Nabucodonosor han Babilonia kan Hadi Joaquin han Juda tikang ha Jerusalem upod in hugpo hin mga bihag, usa ha ira hi Mardoqueo."
                },
                "7": {
                    "verse_nr": "7",
                    "verse": "May-ada niya patod nga hi Ester, kanay Hebreo nga ngaran amo hi Hadasa; mahusay hiya nga daraga ngan maupay an katindog han iya lawas. Han kamatay han iya mga kag-anak, ginhablos hiya ni Mardoqueo ngan ginmangnoan hiya sugad hin iya kalugaringon nga anak nga babaye."
                },
                "8": {
                    "verse_nr": "8",
                    "verse": "Han pagpagawas na han hadi han iya bag-o nga sugo, ngan damo nga kadaragan-an an gindara ngadto ha Susa, nahiupod ha ira hi Ester. Iginbutang hiya liwat didto han hadianon nga palasyo ha ubos han pagmangno ni Hegai nga tinaporan han urokyan han kababayen-an."
                },
                "9": {
                    "verse_nr": "9",
                    "verse": "Naruyagan ni Hegai hi Ester ngan ginpalabi hiya ni Hegai. Gintikangan niya dayon an pagpahusay kan Ester pinaagi hin masahi ngan linain nga pagkaon. Ihinatag ha iya an gimamaupayi nga dapit didto han urokyan han kababayen-an ngan pito nga kadaragan-an nga pinili gud tikang han hadianon nga palasyo an nag-alagad ha iya."
                },
                "10": {
                    "verse_nr": "10",
                    "verse": "Niyan, tungod han sagdon ni Mardoqueo, ginhilom la ni Ester nga Judiyo hiya."
                },
                "11": {
                    "verse_nr": "11",
                    "verse": "Kada adlaw agsob umagi hi Mardoqueo ha atubangan han bungsaran han urokyan han kababayen-an, basi hibaroan niya kon matiunan-o na an kahimtang ni Ester ngan kon ano an iya dadangatan."
                },
                "12": {
                    "verse_nr": "12",
                    "verse": "Naabot hin usa ka tuig an kaiha hin pagpahusay han kababayen-an\u2014mga masahi hin lana hin mirra sulod hin unom ka bulan ngan hin lana hin balsamo sulod hin unom liwat ka bulan. Katapos hito, gindadara ngadto kan Hadi Asuero an tagsa nga babaye."
                },
                "13": {
                    "verse_nr": "13",
                    "verse": "Makakagsul-ot an babaye hin bisan ano nga iya karuyagon kon tikadto na hiya ha palasyo tikang han urokyan han kababayen-an."
                },
                "14": {
                    "verse_nr": "14",
                    "verse": "Napakadto hiya ha gab-i, ngan ha pagkaaga dinadara hiya ngadto hin lain nga urokyan hin kababayen-an ngan pinapamangnoan hiya kan Saasgas nga yunuko nga tinaporan han mga aruasawa han hadi. Diri na hiya nabalik ngadto han hadi labot kon karuyagan gud hiya ngan ipatawag hiya."
                },
                "15": {
                    "verse_nr": "15",
                    "verse": "Inmabot an panahon ni Ester hin pagkadto han hadi. Hi Ester nga anak ni Abihail ngan patod ni Mardoqueo nga naghablos ha iya sugad nga anak niya; hi Ester nga dinayaw han ngatanan nga nakakita ha iya. Pag-abot na han iya turno, iginsul-ot niya an iginsagdon ha iya ni Hegai nga yunuko nga tinaporan han urokyan han kababayen-an."
                },
                "16": {
                    "verse_nr": "16",
                    "verse": "Sanglit dida han ikapito ka tuig nga pagkahadi ni Asuero, dida han ikanapulo nga bulan, an bulan han Tebet, gindara hi Ester ngadto kan Hadi Asuero didto han hadianon nga palasyo."
                },
                "17": {
                    "verse_nr": "17",
                    "verse": "Naruyagan hiya han hadi labaw han ngatanan nga kadaragan-an, ngan nadaog niya an kanan hadi pagpaura ngan paghigugma labaw han iba nga kababayen-an. Iginbutang han hadi kan Ester an hadianon nga korona ngan ginhimo hiya nga rayna, liwan kan Vasti."
                },
                "18": {
                    "verse_nr": "18",
                    "verse": "Niyan naghatag hin dako nga bangkite an hadi hin pagpasidungog kan Ester, ngan gindapit an ngatanan niya nga mga opisyal ngan mga punoan. Iginpasangyaw niya in pyesta opisyal para han bug-os nga ginhadian ngan naghatag hiya hin damo nga mga regalo nga angay hin usa nga hadi."
                },
                "19": {
                    "verse_nr": "19",
                    "verse": "Hito nga panahon gintudlok na han hadi hi Mardoqueo nga usa nga opisyal han iya pamunoan."
                },
                "20": {
                    "verse_nr": "20",
                    "verse": "Hiunong kan Ester, waray pa gihapon niya igpahibaro nga Judiyo hiya. Gintugon hiya ni Mardoqueo nga diri hiya magsumat bisan kan kanay, ngan iya gud ini gintuman sugad han pagsugot niya han gutiay pa hiya ha ubos han iya pagmangno."
                },
                "21": {
                    "verse_nr": "21",
                    "verse": "Sulod han panahon nga hi Mardoqueo usa nga opisyal didto han palasyo, hira Bagatan ug Tares nga duha han mga yunuko han palasyo nga nagbantay han aragian ngadto han mga kwarto han hadi nagdumot kan Hadi Asuero ngan nakahunahuna hira hin pagpatay ha iya."
                },
                "22": {
                    "verse_nr": "22",
                    "verse": "Hinbaroan ini ni Mardoqueo ngan ginsumatan niya hi Rayna Ester. Nagsumat liwat hi Ester han hadi mahitungod han nahibaroan ni Mardoqueo."
                },
                "23": {
                    "verse_nr": "23",
                    "verse": "Nagkamay-ada pag-usisa ngan nasabtan nga matuod an sumat, sanglit ginbitay hira Bagatan ug Tares. Nagsugo an hadi nga igsurat ini nga hinabo dida han opisyal nga mga kasaysayan han ginhadian."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Inmagi in panahon ngan ginpahitaas ni Hadi Asuero in usa ka tawo nga ginngaranan kan Aman ngadto han katungdanan hin pagka gilalabawi nga opisyal han iya ginhadian. Anak hi Aman ni Hamedata nga tulin ni Agag."
                },
                "2": {
                    "verse_nr": "2",
                    "verse": "Ginsugo han hadi an ngatanan nga mga opisyal nga nag-aalagad ha iya hin pagpakita han ira pagtahod kan Aman pinaagi hin pagluhod ngan pagyukbo ha iya atubangan. Ginbuhat ini nira ngatanan labot kan Mardoqueo."
                },
                "3": {
                    "verse_nr": "3",
                    "verse": "Ginpakianhan hiya han iba nga mga opisyal nga nag-aalagad han hadi kay ano nga nasupak hiya han sugo han hadi"
                },
                "4": {
                    "verse_nr": "4",
                    "verse": "gin-aghat hiya nira adlaw-adlaw hin pagsugot, kundi waray gud hiya mamati ha ira. Nagsiring hiya, \u201cJudiyo ako ngan diri ako makakayukbo ha atubangan ni Aman.\u201d Sanglit ginsumatan nira hi Aman mahitungod hini. Nahiburong hiya kon pasasagdan ba la niya hi Mardoqueo."
                },
                "5": {
                    "verse_nr": "5",
                    "verse": "Napungot hin duro hi Aman han iya pakasabot nga diri maluhod ngan mayukbo ha iya atubangan hi Mardoqueo"
                },
                "6": {
                    "verse_nr": "6",
                    "verse": "ngan han paghibaroi niya nga Judiyo hi Mardoqueo, naglarang hiya hin pagkastigo diri la kan Mardoqueo, kundi nakahunahuna hiya hin pagpatay han ngatanan nga mga Judiyo ha bug-os nga ginhadian han Persia."
                },
                "7": {
                    "verse_nr": "7",
                    "verse": "Dida han ika-12 ka tuig nga pagkahadi ni Hadi Asuero, dida han syahan nga bulan an bulan han Nisan, nagsugo hi Aman hin pagripa (gintawag ini nga \u201cpurim\u201d) basi hibaroan an igo nga adlaw ug bulan hin pagtuman han iya plano. Nasabtan dida han ripa an ika-13 nga adlaw han ika-12 nga bulan han Adar."
                },
                "8": {
                    "verse_nr": "8",
                    "verse": "Sanglit ginsumatan ni Aman an hadi, \u201cMay hugpo hin mga tawo nga nagsasarang ha bug-os mo nga ginhadian ngan aadto ha bisan diin nga dapit han tagsa nga lalawigan. Lain an ira mga pamatasan kay hadton iba nga mga tawo. Labot pa, diri hira nasugot han mga balaod han ginhadian, sanglit diri ini para han imo kaupayan kon pasagdan mo la hira."
                },
                "9": {
                    "verse_nr": "9",
                    "verse": "Kon maupay ini para ha imo, Harangdon nga Hadi, pagpagawas hin sugo nga kinahanglan pamatayon hira. Kon pagbuhaton mo ini, nagpapasarig ako nga makakabutang ako hin 375,000 ka kilo nga salapi ngadto han hadianon nga hirimosan hin manggad para han pagpalakat han ginhadian.\u201d"
                },
                "10": {
                    "verse_nr": "10",
                    "verse": "Ginhuslo han hadi an iya singsing nga ginagamit hin pagtimbre han mga pasangyaw ngan paghimo hini nga opisyal, ngan iginhatag ini kan Aman nga kaaway han mga Judiyo, nga anak ni Hamedata nga tulin ni Agag."
                },
                "11": {
                    "verse_nr": "11",
                    "verse": "Ginsiring hiya han hadi, \u201cIkaw an labi nga maaram han mga tawo ngan han ira kwarta; buhata ha ira sumala han imo karuyag.\u201d"
                },
                "12": {
                    "verse_nr": "12",
                    "verse": "Sanglit dida han ika-13 nga adlaw han syahan nga bulan, gintawag ni Aman an mga paragsurat han hadi ngan iginpasurat ha ira in usa nga pasangyaw nga paghuhubaron ngadto han tagsa nga pinulongan ngan tagsa nga paagi hin pagsurat han mga lalawigan nga sakop han ginhadian ngan ipapadara ini ngadto han ngatanan nga mga punoan, mga gobernador, ngan mga opisyal. Ginpagawas ini ha ngaran ni Hadi Asuero ngan gintimbrehan han iya singsing."
                },
                "13": {
                    "verse_nr": "13",
                    "verse": "Gindara ini nga pasangyaw hin mga mensahero ngadto han tagsa nga lalawigan han ginhadian. Nagsugo ini nga sulod hin usa ka adlaw, an ika-13 nga adlaw han bulan han Adar, pamamatayon an ngatanan nga mga Judiyo\u2014batan-on ngan tigurang, kababayen-an ngan kabataan. Pamamatayon hira hin waray kalooy ngan panimikasan hira han ira mga hiagi."
                },
                "14": {
                    "verse_nr": "14",
                    "verse": "Ipapasabot ha atubangan han mga tawo an sulod hini nga pasangyaw didto han tagsa nga lalawigan, basi maandam an ngatanan kon umabot na ito nga adlaw."
                },
                "15": {
                    "verse_nr": "15",
                    "verse": "Ha pagsugo han hadi, iginpasabot ha atubangan han mga tawo an sugo didto ha Susa, an kapital nga syudad, ngan gindara an sumat hin mga mensahero ngadto han mga lalawigan. Linmingkod an hadi ngan hi Aman ngan nag-inom hira samtang naririgumok an syudad han Susa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Han paghibaro la ni Mardoqueo han ngatanan nga ginbuhat, ginggisi niya an iya panapton tungod hin kabido. Niyan nagbado hiya hin sako, ginluob niya hin agbon an iya ulo, ngan naglinakat hiya ha sakob han syudad, ngan nagngunguyngoy ha dako nga tingog tungod han iya kagul-anan"
                },
                "2": {
                    "verse_nr": "2",
                    "verse": "tubtob nga inmabot hiya ngadto han aragian han palasyo. Waray hiya sumulod kay igindidiri man hin pagsakob an may bado nga sako."
                },
                "3": {
                    "verse_nr": "3",
                    "verse": "Ha ngatanan nga mga lalawigan, diin iginpahibaro an pasangyaw han hadi dako an pagkasubo han mga Judiyo. Nagpuasa hira, nagtangis, nagnguyngoy, ngan kadam-an ha ira in nagbado hin sako ngan nanhigda ha mga agbon."
                },
                "4": {
                    "verse_nr": "4",
                    "verse": "Han pagsumati kan Ester han iya mga surugoon nga kababayen-an ngan han mga yunuko han ginbuhat ni Mardoqueo, naguol gud hiya. Ginpadad-an niya hi Mardoqueo hin mga panapton nga iya igsusul-ot liwan han bado nga sako, kundi waray hiya kumarawat hini."
                },
                "5": {
                    "verse_nr": "5",
                    "verse": "Niyan gintawag niya hi Hatac nga usa han mga yunuko han palasyo nga gintudlok han hadi sugad nga surugoon ni Ester, ngan ginsugo niya hi Ester hin pagkadto kan Mardoqueo hin pag-usisa kon ano an hinungdan han iya ginbuhat."
                },
                "6": {
                    "verse_nr": "6",
                    "verse": "Kinmadto kan Mardoqueo hi Hatac didto han plasa han syudad dida han aragian han palasyo."
                },
                "7": {
                    "verse_nr": "7",
                    "verse": "Ginsumatan hiya ni Mardoqueo han ngatanan nga nahinabo ha iya ngan kon pira gud nga kwarta an iginsaad ni Aman nga ibubutang ngadto han hadianon nga hirimosan hin manggad kon pamatayon an ngatanan nga mga Judiyo."
                },
                "8": {
                    "verse_nr": "8",
                    "verse": "Gintagan ni Mardoqueo hi Hatac hin kopya han pasangyaw nga iginpagawas didto ha Susa, nga nagsusugo hin pamatay han mga Judiyo. Ginpadara ini ni Mardoqueo ngadto kan Ester, ginsaysayan niya an kahimtang, ngan naghangyo hiya nga kadtoon niya hin pakimalooy an hadi ngan hangyoon an hadi nga kalooyan an iya mga tawo."
                },
                "9": {
                    "verse_nr": "9",
                    "verse": "Gintuman ini ni Hatac."
                },
                "10": {
                    "verse_nr": "10",
                    "verse": "Gintagan hiya ni Ester hini nga mensahe ngan pinabalik hiya ngadto kan Mardoqueo"
                },
                "11": {
                    "verse_nr": "11",
                    "verse": "\u201cKon may bisan hin-o, ma lalake o babaye, nga kumadto han sakob nga bungsaran han palasyo ngan makigkita han hadi hin waray man hiya ipatawag, kinahanglan patayon ito nga tawo. Amo ini an balaod; maaram hini an ngatanan, tikang han mga magsaragdon han hadi ngadto han mga tawo ha mga lalawigan. May usa la nga paagi hin paglikay hini nga balaod: kon ipaabot han hadi ngadto han tawo an iya bulawan nga baston, diri papatayon ito nga tawo. Kundi usa na ka bulan tikang ako ipatawag han hadi.\u201d"
                },
                "12": {
                    "verse_nr": "12",
                    "verse": "Han pakakarawat ni Mardoqueo han mensahe ni Ester"
                },
                "13": {
                    "verse_nr": "13",
                    "verse": "iya ginpadad-an hi Ester hini nga pahimatngon: \u201cAyaw pakasiring nga makakalikay ka kay han iba nga mga Judiyo tungod la nga aada ka han hadianon nga palasyo."
                },
                "14": {
                    "verse_nr": "14",
                    "verse": "Kon humilom ka la dida hin sugad hini nga panahon, maabot ngadto han mga Judiyo in bulig nga tikang ha langit ngan matatalwas hira, kundi mamamatay ka ngan mapupuo an panimalay han imo ginikanan. Kundi hin-o man ngani in maaram\u2014bangin ginhimo ka nga rayna para hin sugad hini nga panahon!\u201d"
                },
                "15": {
                    "verse_nr": "15",
                    "verse": "Ginpadad-an ni Ester hi Mardoqueo hini nga baton"
                },
                "16": {
                    "verse_nr": "16",
                    "verse": "\u201cKadto na ngan tiroka an ngatanan nga mga Judiyo didto ha Susa; pagpuasa ngan pag-ampo kamo para ha akon. Ayaw kamo pagkaon o pag-inom hin bisan ano sulod hin tulo ka adlaw ngan tulo ka gab-i. Amo gihapon an bubuhaton nakon ngan han akon mga surugoon nga kababayen-an. Kahuman makadto ako han hadi bisan kon supak ini han balaod. Waray sapayan kon mamatay ako tungod hin pagbuhat hini.\u201d"
                },
                "17": {
                    "verse_nr": "17",
                    "verse": "Sanglit linmakat hi Mardoqueo ngan gintuman niya an ngatanan nga iginpabuhat ha iya ni Ester."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Dida han ikatulo ka adlaw han iya pagpuasa, ginsul-ot ni Ester an iya hadianon nga panapton, ngan kinmadto hiya ha sakob nga bungsaran han palasyo, ngan tinmindog hiya nga naatubang han kwarto han trono. Nakadto ha sakob an hadi nga nalingkod didto han hadianon nga trono, nga naatubang han aragian."
                },
                "2": {
                    "verse_nr": "2",
                    "verse": "Han paghikit-i han hadi kan Rayna Ester nga natindog didto ha gawas, nalipay ha iya an hadi ngan idinuhol niya an bulawan nga baston ngadto ha iya. Sanglit dinmuol hi Ester ngan kinaptan niya an baston."
                },
                "3": {
                    "verse_nr": "3",
                    "verse": "\u201cAno an imo tuyo, Rayna Ester?\u201d pinmakiana an hadi, \u201cSumati ako han imo karuyag ngan tatagan ta ikaw, bisan pa an katunga han akon ginhadian.\u201d"
                },
                "4": {
                    "verse_nr": "4",
                    "verse": "Binmaton hi Ester, \u201cKon maruruyag ka, Harangdon nga Hadi, karuyag ko hin pagdapit ha imo ug kan Aman niyan nga gab-i ngadto hin bangkite nga akon gin-aandam para ha iyo.\u201d"
                },
                "5": {
                    "verse_nr": "5",
                    "verse": "Sanglit ginpasugoan han hadi hi Aman nga pumakada dayon, basi makadto hira han bangkite ni Ester. Kinmadto an hadi ngan hi Aman ngan"
                },
                "6": {
                    "verse_nr": "6",
                    "verse": "samtang nag-iinom hira, ginsiring hiya han hadi, \u201cSumati ako han imo karuyag ngan tatagan ta ikaw. Ihahatag ko an imo pinangangaro, bisan kon pangaroon mo an katunga han akon ginhadian.\u201d"
                },
                "7": {
                    "verse_nr": "7",
                    "verse": "Binmaton hi Ester"
                },
                "8": {
                    "verse_nr": "8",
                    "verse": "\u201cKon malolooy ka, Harangdon nga Hadi, hin paghatag han akon pinangangaro, karuyag ko nga dapiton ko liwat ikaw ngan hi Aman buwas ngadto hin lain nga bangkite nga akon pag-aandamon para ha iyo. Didto hito nga bangkite susumatan ko ikaw han akon karuyag.\u201d"
                },
                "9": {
                    "verse_nr": "9",
                    "verse": "Han pagbaya ni Aman han bangkite, malipayon hiya ngan maupay an iya kabuot. Kundi hinkit-an niya hi Mardoqueo nga nakada han aragian han palasyo, ngan tungod nga waray hi Mardoqueo tumindog o pumakita hin ano man nga tigaman hin pagtahod ha iya han pag-agi niya, napungot hin duro hi Aman."
                },
                "10": {
                    "verse_nr": "10",
                    "verse": "Kundi pinudngan niya an iya kasinahon ngan nagpadayon hiya pag-uli. Niyan gindapit niya an iya kasangkayan ngadto han iya balay ngan ginhangyo niya hi Zares nga iya asawa nga tumampo ha ira."
                },
                "11": {
                    "verse_nr": "11",
                    "verse": "Pinmarayaw hiya ha ira han iya pagkamanggaranon, han kadamo han iya mga anak, han pagpauswaga ha iya han hadi ngadto hin hitaas nga katungdanan, ngan han pagka-importante gud niya labaw pa han bisan hin-o nga mga opisyal han hadi."
                },
                "12": {
                    "verse_nr": "12",
                    "verse": "\u201cLabaw pa hini,\u201d nagpadayon hi Aman, \u201cnaghatag hi Rayna Ester hin bangkite para gudla han hadi ngan ha akon, ngan gindapit pa kami gihapon buwas."
                },
                "13": {
                    "verse_nr": "13",
                    "verse": "Kundi waray la ini ngatanan kaupayan para ha akon samtang nga hinkikit-an ko pa ito nga Judiyo nga hi Mardoqueo, nga nalingkod dida han aragian han palasyo.\u201d"
                },
                "14": {
                    "verse_nr": "14",
                    "verse": "Sanglit nagsiring an iya asawa ngan an ngatanan niya nga kasangkayan, \u201cKay ano nga diri ka magpatindog hin biritayan nga 22 ka metros an kahitaas? Buwas han aga makakahangyo ka han hadi nga bitayon hi Mardoqueo dida hini, ngan makakakadto ka nga malipayon han bangkite.\u201d\nNaghunahuna hi Aman nga maupay ini nga larang, sanglit iginpatindog niya an biritayan."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Hito manta nga gab-i waray higangaturog an hadi, sanglit iya iginpakuha an opisyal nga mga sinurat han ginhadian ngan iginpabasa ngadto ha iya."
                },
                "2": {
                    "verse_nr": "2",
                    "verse": "Nahiupod an bahin nga ira ginbasa an kasaysayan hiunong han paghibaroi ni Mardoqueo han malingoon nga plano hin pag-iparatay han hadi\u2014malingoon nga plano nga ginhimo nira Bagatan ug Tares nga duha nga mga yunuko han palasyo nga nagbantay han mga kwarto han hadi."
                },
                "3": {
                    "verse_nr": "3",
                    "verse": "Pinmakiana an hadi, \u201cAno an aton nabuhat hin pagpasidungog ngan pagbalos kan Mardoqueo tungod hini?\u201d\nBinmaton an iya surugoon, \u201cWaray naton nabuhat para ha iya.\u201d"
                },
                "4": {
                    "verse_nr": "4",
                    "verse": "\u201cHin-o han akon mga opisyal an aanhi ha palasyo?\u201d nagpakiana an hadi.\nNasakob pa gudla han bungsaran hi Aman; inmabot hiya hin paghangyo han hadi nga bitayon hi Mardoqueo didto han biritayan nga gin-andam na."
                },
                "5": {
                    "verse_nr": "5",
                    "verse": "Sanglit binmaton an mga surugoon, \u201cAadi hi Aman nga naghuhulat hin pakigkita ha imo.\u201d\n\u201cPasudla hiya,\u201d nagsiring an hadi."
                },
                "6": {
                    "verse_nr": "6",
                    "verse": "Sanglit sinmulod hi Aman ngan nagsiring ha iya an hadi, \u201cMay-ada usa ka tawo nga karuyag ko gud pagpasidunggan. Ano an angay ko pagbuhaton para hini nga tawo?\u201d\nNaghunahuna hi Aman ha iya ngahaw, \u201cYana, hin-o pa man an karuyag pagpasidunggan han hadi? Ako gud ini, waray iba.\u201d"
                },
                "7": {
                    "verse_nr": "7",
                    "verse": "Sanglit ginbaton niya an hadi, \u201cIpakuha an hadianon nga panapton para hini nga tawo\u2014mga panapton nga imo ngahaw ginbabado. Sabongi hin hadianon nga adorno an imo kalugaringon nga kabayo."
                },
                "8": {
                    "verse_nr": "8",
                    "verse": "Sanglit ginbaton niya an hadi, \u201cIpakuha an hadianon nga panapton para hini nga tawo\u2014mga panapton nga imo ngahaw ginbabado. Sabongi hin hadianon nga adorno an imo kalugaringon nga kabayo."
                },
                "9": {
                    "verse_nr": "9",
                    "verse": "Niyan sugoa in usa han imo gilalabawi nga mga opisyal hin pagbado han tawo hini nga mga panapton, ngan papagtugwaya hiya han kabayo nga sinasakyan han tawo ha paglatas han plasa han syudad. Papagsangyawa an opisyal samtang naglalakat hira: \u2018Kitaa niyo kon inuunan-o han hadi hin pagbalos hin usa nga tawo nga karuyag niya pagpasidunggan!\u2019\u201d"
                },
                "10": {
                    "verse_nr": "10",
                    "verse": "Niyan nagsiring kan Aman an hadi, \u201cPagdali ngan kuhaa an panapton ngan an kabayo, ngan ihatag ini nga mga pagpasidungog para kan Mardoqueo nga Judiyo. Buhata para ha iya an ngatanan nga imo iginsiring. Hiaagian mo hiya nga nalingkod didto han aragian han palasyo.\u201d"
                },
                "11": {
                    "verse_nr": "11",
                    "verse": "Sanglit kinuha ni Aman an mga panapton ngan an kabayo, ngan iginsul-ot niya kan Mardoqueo an mga panapton. Sinmakay han kabayo hi Mardoqueo ngan gintugwayan ini ni Aman hin paglatas han plasa han syudad, nga nagsasangyaw ngadto han mga tawo samtang naglalakat hira, \u201cKitaa niyo kon gin-uunan-o han hadi hin pagbalos hin usa nga tawo nga karuyag niya pagpasidunggan!\u201d"
                },
                "12": {
                    "verse_nr": "12",
                    "verse": "Niyan binmalik hi Mardoqueo ngadto han aragian han palasyo, samtang nagdagmit pag-uli hi Aman nga nagtatahob han iya bayhon tungod hin kaawod."
                },
                "13": {
                    "verse_nr": "13",
                    "verse": "Ginsumatan niya an iya asawa ngan an ngatanan niya nga kasangkayan han ngatanan nga nahinabo ha iya. Niyan ginsiring hiya han iya asawa ngan han mga mag-aram nga kasangkayan niya, \u201cNagtitikang na nga lulupigan ka ni Mardoqueo. Usa hiya nga Judiyo ngan diri ka gud makakadaog ha iya. Lulupigan ka gud niya.\u201d"
                },
                "14": {
                    "verse_nr": "14",
                    "verse": "Samtang nagkakarukayakan pa hira nagkaabot an mga yunuko han palasyo nga nagdadagmit hin pagdara kan Aman ngadto han bangkite ni Ester."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Sanglit kinmadto an hadi ngan hi Aman hin pakigsaro kan Ester"
                },
                "2": {
                    "verse_nr": "2",
                    "verse": "hin ikaduha na. Samtang nag-iinom hira, ginpakianhan na liwat hiya han hadi, \u201cYana, Rayna Ester, ano man an imo karuyag? Sumati ako ngan tatagan ta ikaw. Ihahatag ko ha imo bisan pa an katunga han ginhadian.\u201d"
                },
                "3": {
                    "verse_nr": "3",
                    "verse": "Binmaton hi Rayna Ester, \u201cKon maruruyag ka, Harangdon nga Hadi, hin paghatag han akon ubos nga pinangangaro, hingyap ko nga mabuhi unta ako ngan mabuhi man unta an akon mga tawo."
                },
                "4": {
                    "verse_nr": "4",
                    "verse": "Iginbaligya na ngadto hin pagpuoha ako ngan an akon mga tawo. Kon iginbabaligya la kami ngadto hin pagkaoripon, mahilom nala unta ako ngan diri na magsasamok ako ha imo hiunong hini, kundi may-ada karuyag hin pagbungkag ngan hin pagpuo gud ha amon.\u201d"
                },
                "5": {
                    "verse_nr": "5",
                    "verse": "Niyan ginpakianhan ni Hadi Asuero hi Rayna Ester, \u201cHin-o ini nga nagpapasipara hin pagbuhat hin sugad nga butang? Hain ini nga tawo?\u201d"
                },
                "6": {
                    "verse_nr": "6",
                    "verse": "Binmaton hi Ester, \u201cAn amon kaaway, an nagtitimaraot ha amon, amo ini an maraot nga tawo, hi Aman!\u201d\nHa dako nga kahadlok inmatubang hi Aman han hadi ngan han rayna."
                },
                "7": {
                    "verse_nr": "7",
                    "verse": "Binmuhat an hadi tungod hin kapungot, binmaya han kwarto, ngan ginmawas ngadto han mga tanaman han palasyo. Hinkit-an ni Aman nga naglarang na gud an hadi hin pagkastigo ha iya tungod hini, sanglit nagpabilin hiya hin pakimalooy kan Rayna Ester tungod han iya kinabuhi."
                },
                "8": {
                    "verse_nr": "8",
                    "verse": "Han pagbalik han hadi ngadto han kwarto tikang han mga tanaman, nakulob pa gudla ni Aman ngada han sandigan ni Ester hin paghangyo han iya kalooy. Pakakita hini han hadi, ginmoliat hiya, \u201cPaglulugoson ba hini nga tawo an rayna dinhe ha akon atubangan, ngan dinhe han akon kalugaringon nga palasyo?\u201d\nNagyayakan pa ngani an hadi nga gintahoban dayon han mga yunuko an ulo ni Aman."
                },
                "9": {
                    "verse_nr": "9",
                    "verse": "Niyan nagsiring hi Harbona nga usa ha ira, \u201cNagpatindog pa ngani hi Aman hin biritayan nga 22 ka metros an kahitaas basi pagbitayon niya hi Mardoqueo nga nagtalwas han kinabuhi han Harangdon nga Hadi.\u201d\n\u201cBitaya hi Aman dida hito nga bintayan!\u201d nagsugo an hadi."
                },
                "10": {
                    "verse_nr": "10",
                    "verse": "Sanglit ginbitay hi Aman dida han biritayan nga ginpatindog niya para kan Mardoqueo. Niyan napuypoy an kasina han hadi."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Hito manta nga adlaw iginhatag ni Hadi Asuero kan Rayna Ester an ngatanan nga mga hiagi ni Aman nga kaaway han mga Judiyo. Ginsumatan ni Ester an hadi nga uropod niya ni Mardoqueo, ngan tikang hadto tinugotan na hi Mardoqueo hin pagsakob ngadto ha atubangan han hadi."
                },
                "2": {
                    "verse_nr": "2",
                    "verse": "Ginhulso han hadi an iya singsing nga ginagamit hin pagtimbre (nga iya ginbawi tikang kan Aman) ngan iginhatag ini ngadto kan Mardoqueo. Iginbutang ni Ester hi Mardoqueo nga tinaporan han mga hiagi ni Aman."
                },
                "3": {
                    "verse_nr": "3",
                    "verse": "Niyan naghimangraw na liwat hi Ester ngadto han hadi, nga hinmapa hiya ha iya tiilan ngan nagtangis. Nakimalooy hiya han hadi nga pugngan an malingoon nga larang kontra han mga Judiyo nga ginhimo ni Aman nga tulin ni Agag."
                },
                "4": {
                    "verse_nr": "4",
                    "verse": "Idinuhol han hadi an iya bulawan nga baston ngadto ha iya, sanglit tinmindog hiya ngan nagsiring"
                },
                "5": {
                    "verse_nr": "5",
                    "verse": "\u201cKon maruruyag an Harangdon nga Hadi, ngan kon napaid ka man ha akon, ngan kon daw matadong ini ha imo, pagpagawas gad hin pasangyaw nga diri ipadayon an mga sugo ni Aman\u2014adto nga mga sugo nga ginhatag han anak ni Hamedata nga tulin ni Agag para han pagpuo han ngatanan nga mga Judiyo dinhe han ginhadian."
                },
                "6": {
                    "verse_nr": "6",
                    "verse": "Uunanhon ko hin pakailob hini kon umabot ini nga karat-an ngada han akon mga tawo, ngan pamatayon an akon kalugaringon nga kauropdan?\u201d"
                },
                "7": {
                    "verse_nr": "7",
                    "verse": "Niyan nagsiring hi Hadi Asuero kanda Rayna Ester ug Mardoqueo nga Judiyo, \u201cTan-awa ginbitay ko na hi Aman tungod han iya malingoon nga larang kontra han mga Judiyo, ngan iginhatag ko na kan Ester an mga hiagi ni Aman."
                },
                "8": {
                    "verse_nr": "8",
                    "verse": "Kundi diri mababakwi in usa nga pasangyaw nga iginpagawas na ha ngaran han hadi ngan gintimbrehan na han hadianon nga singsing. Kundi makakahimo ka hin pagsurat ngadto han mga Judiyo hin bisan ano nga imo karuyag; ngan makakagsurat ka hini ha akon ngaran ngan titimbrehan mo han hadianon nga singsing.\u201d"
                },
                "9": {
                    "verse_nr": "9",
                    "verse": "Nahinabo ini dida han ika-23 nga adlaw han ikatulo nga bulan, an bulan han Siban. Gintawag ni Mardoqueo an mga paragsurat han hadi ngan iginpasurat in mga surat ngadto han mga Judiyo, ngan ngadto han mga gobernador, mga punoan, ngan mga opisyal han ngatanan nga 127 nga mga lalawigan tikang ha India ngadto ha Sudan. Ginsurat ini nga mga surat ngadto han kada lalawigan ha kalugaringon nga pinulongan ngan paagi hin pagsurat han tagsa nga lalawigan, ngan ngadto han mga Judiyo ha ira kalugaringon nga pinulongan ngan paagi hin pagsurat."
                },
                "10": {
                    "verse_nr": "10",
                    "verse": "Iginpasurat ni Mardoqueo an mga surat ha ngaran ni Hadi Asuero ngan gintimbrehan ini han hadianon nga singsing. Iginpadara ini hin mga dikabayo ngan mensahero ngan mga maglaksi an ginamit nga mga kabayo kay tikang han mga kamalig hin kabayo han hadi."
                },
                "11": {
                    "verse_nr": "11",
                    "verse": "Iginsaysay hini nga mga surat nga an hadi matugot nga magtitirok an mga Judiyo ha tagsa nga syudad para hin pagpanalipod han ira kalugaringon. Kon sulongon an kalalaken-an nga mga Judiyo, an ira mga anak o an ira kababayen-an hin armado nga mga tawo hin bisan ano nga nasod didto hin bisan ano nga lalawigan, tinugotan an mga Judiyo hin pakig-away ngan hin pamatay han mga sumurulong; ngan makakahimo hira hin pagkuha han ira mga hiagi."
                },
                "12": {
                    "verse_nr": "12",
                    "verse": "Pagtutumanon ini nga sugo ha bug-os nga Ginhadian han Persia dida han adlaw nga igintalaan han panmatay han mga Judiyo, dida han ika-13 nga adlaw han Adar, an ika-12 nga bulan."
                },
                "13": {
                    "verse_nr": "13",
                    "verse": "Igpapasangyaw ini nga usa nga balaod ngan igpapahibaro ha ngatanan nga mga tawo, didto han tagsa nga lalawigan, basi maandam an mga Judiyo hin pagbulos han ira kaaway kon umabot na ito nga adlaw."
                },
                "14": {
                    "verse_nr": "14",
                    "verse": "An mga sinugo han hadi sinmakay hin mga malaksi nga kabayo han hadi. Iginpasangyaw liwat an sugo didto ha Susa nga kapital nga syudad."
                },
                "15": {
                    "verse_nr": "15",
                    "verse": "Binmaya hi Mardoqueo han palasyo nga nakakabado hin hadianon nga asul ngan busag nga panapton, usa nga kurugpos nga pino nga granate nga lino, ngan hin maanyag nga bulawan nga korona. Niyan nagrugyaw an mga kakalsadahan han Susa hin mga pagkalipay ngan malipayon nga mga gogliat."
                },
                "16": {
                    "verse_nr": "16",
                    "verse": "Para han mga Judiyo may pagrayhak ngan kahimyangan, kalipayan ngan pagbati hin pagdarag-an."
                },
                "17": {
                    "verse_nr": "17",
                    "verse": "Didto han tagsa nga syudad ug lalawigan, bisan diin pagbasaha an kanan hadi pasangyaw, nagsaurog an mga Judiyo hin pyesta pinaagi hin pangaon ug kalipay. Ha kamatuoran, damo nga mga tawo in nahimo nga mga Judiyo kay nahadlok na man hira han mga Judiyo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Inmabot an ika-13 nga adlaw han Adar nga amo an adlaw nga igintalaan hin pagtuman han hadianon nga pasangyaw, an adlaw nga ginlaoman han mga kaaway han mga Judiyo nga maooripon na nira an mga Judiyo. Kundi gindaog lugod hira han mga Judiyo."
                },
                "2": {
                    "verse_nr": "2",
                    "verse": "Didto han bahin han tagsa nga syudad han ginhadian diin nag-uokoy an mga Judiyo, nagtitirok an mga Judiyo hin pagsulong han bisan hin-o nga nagpasipara hin pagdaot ha ira. Nahadlok ha ira an mga tawo ha ngatanan nga dapit ngan waray gud may naato ha ira."
                },
                "3": {
                    "verse_nr": "3",
                    "verse": "Ha kamatuoran, ginbuligan an mga Judiyo han ngatanan nga mga opisyal han lalawigan\u2014mga gobernador, mga punoan, ngan mga tumindog han hadi, kay nahadlok hira ngatanan kan Mardoqueo."
                },
                "4": {
                    "verse_nr": "4",
                    "verse": "Nahibantog na ha bug-os nga ginhadian nga gamhanan na hi Mardoqueo didto han palasyo ngan nagtitikadako an iya kagamhanan."
                },
                "5": {
                    "verse_nr": "5",
                    "verse": "Sanglit nakagbuhat an mga Judiyo han ira karuyag buhaton han ira mga kaaway. Ira ginsulong an ira mga kaaway pinaagi hin mga espada ngan pinanmatay hira."
                },
                "6": {
                    "verse_nr": "6",
                    "verse": "Didto ha Susa nga kapital nga syudad pinamatay han mga Judiyo in 500 nga mga tawo."
                },
                "7": {
                    "verse_nr": "7",
                    "verse": "Upod ha ira an napulo nga mga anak nga kalalaken-an ni Aman nga anak ni Hamedata, an kaaway han mga Judiyo: hira Farsandata, Dalfon, Esfata, Porata, Adalia, Aridata, Fermesta, Arisai, Aridai, ug Jezata. Kundi waray hira manikas."
                },
                "8": {
                    "verse_nr": "8",
                    "verse": "Upod ha ira an napulo nga mga anak nga kalalaken-an ni Aman nga anak ni Hamedata, an kaaway han mga Judiyo: hira Farsandata, Dalfon, Esfata, Porata, Adalia, Aridata, Fermesta, Arisai, Aridai, ug Jezata. Kundi waray hira manikas."
                },
                "9": {
                    "verse_nr": "9",
                    "verse": "Upod ha ira an napulo nga mga anak nga kalalaken-an ni Aman nga anak ni Hamedata, an kaaway han mga Judiyo: hira Farsandata, Dalfon, Esfata, Porata, Adalia, Aridata, Fermesta, Arisai, Aridai, ug Jezata. Kundi waray hira manikas."
                },
                "10": {
                    "verse_nr": "10",
                    "verse": "Upod ha ira an napulo nga mga anak nga kalalaken-an ni Aman nga anak ni Hamedata, an kaaway han mga Judiyo: hira Farsandata, Dalfon, Esfata, Porata, Adalia, Aridata, Fermesta, Arisai, Aridai, ug Jezata. Kundi waray hira manikas."
                },
                "11": {
                    "verse_nr": "11",
                    "verse": "Hito manta nga adlaw iginsumat ngadto han hadi an kadamo han mga tawo nga pinamatay didto ha Susa."
                },
                "12": {
                    "verse_nr": "12",
                    "verse": "Niyan nagsiring kan Rayna Ester an hadi, \u201cDidto la ha Susa pinamatay han mga Judiyo in 500 nga mga tawo lakip an napulo nga mga anak ni Aman. Ano daw an ira ginbuhat didto han mga lalawigan! Ano pa an imo karuyag yana? Ihahatag ini ha imo. Sumati ako kon ano pa an imo karuyag, ngan ihahatag ini ha imo.\u201d"
                },
                "13": {
                    "verse_nr": "13",
                    "verse": "Binmaton hi Ester, \u201cKon maruruyag ka, Harangdon nga Hadi, itugot nga buhaton buwas nga adlaw han mga Judiyo didto ha Susa an itinugot mo ha ira hin pagbuhat yana nga adlaw. Ngan ipabitay didto han biritayan an mga lawas han napulo nga mga anak ni Aman.\u201d"
                },
                "14": {
                    "verse_nr": "14",
                    "verse": "Nagsugo an hadi nga buhaton ini ngan iginpagawas didto ha Susa an pasangyaw. Ginpadayag ha ngatanan nga mga tawo an mga lawas han napulo nga mga anak ni Aman."
                },
                "15": {
                    "verse_nr": "15",
                    "verse": "Dida han ika-14 nga adlaw han Adar, nagtitirok ngahaw an mga Judiyo han Susa ngan pinamatay in 300 pa nga mga tawo didto han syudad. Kundi waray gihapon hira manikas."
                },
                "16": {
                    "verse_nr": "16",
                    "verse": "Nagtitirok liwat an mga Judiyo didto han mga lalawigan hin pagpanalipod han ira kalugaringon. Ginbulos nira an ira mga kaaway pinaagi hin pagpatay hin 75,000 nga mga tawo nga nagdumot ha ira. Kundi waray hira manikas."
                },
                "17": {
                    "verse_nr": "17",
                    "verse": "Dida ini han ika-13 nga adlaw han Adar. Dida han pagkabuwas nga ika-14 nga adlaw, waray na hira panmatay, ngan ginhimo nira ini nga malipayon nga adlaw hin pagkombite."
                },
                "18": {
                    "verse_nr": "18",
                    "verse": "Kundi ginhimo han mga Judiyo han Susa nga pyesta opisyal an ika-15 nga adlaw, tungod nga pinamatay nira an ira mga kaaway dida han ika-13 ngan ika-14 nga mga adlaw, ngan pinmahuway hira hin panmatay dida han ika-15."
                },
                "19": {
                    "verse_nr": "19",
                    "verse": "Amo ini nga ginsasaurog han mga Judiyo nga nag-uokoy didto han gutiay nga mga bungto an ika-14 nga adlaw han bulan han Adar, usa nga malipayon nga pyesta opisyal, nga panahon hin pagkombite ngan paghinatagay hin mga regalo nga pagkaon."
                },
                "20": {
                    "verse_nr": "20",
                    "verse": "Iginpasurat ni Mardoqueo ini nga mga hinabo ngan nagpadara hiya hin mga surat ha ngatanan nga mga Judiyo nga higrani ngan higrayo ha bug-os nga Ginhadian han Persia"
                },
                "21": {
                    "verse_nr": "21",
                    "verse": "nga nagpapahimangno ha ira hin pagsaurog han ika-14 ngan ika-15 nga mga adlaw han Adar sugad nga mga pyesta opisyal ha kada tuig."
                },
                "22": {
                    "verse_nr": "22",
                    "verse": "Amo ini an mga adlaw diin natalwas an mga Judiyo tikang han ira mga kaaway; amo ini an bulan nga an ira panahon hin kabidoan ngan pagturaw naliwanan hin panahon hin pagrayhak ngan pagkalipay. Gin-aghat hira hin pagsaurog hini nga mga adlaw upod in mga kombite ngan mga panagtawo, paghinatagay hin mga regalo nga pagkaon, ngan maghatag liwat han mga kablas."
                },
                "23": {
                    "verse_nr": "23",
                    "verse": "Sanglit ginsunod han mga Judiyo an kan Mardoqueo mga tugon, ngan nahimo na nga batasan an tinuig nga pagsaurog."
                },
                "24": {
                    "verse_nr": "24",
                    "verse": "Ginhimo ni Aman nga anak ni Hamedata nga tulin ni Agag, nga kaaway han ngatanan nga mga Judiyo, in mga ripa (\u201cpurim\u201d an tawag hini) hin pagtalaan han adlaw hin pagpuo han mga Judiyo; naglarang hiya hin pagpuo ha ira."
                },
                "25": {
                    "verse_nr": "25",
                    "verse": "Kundi kinmadto han hadi hi Ester, ngan nagpagawas an hadi hin sinurat nga mga sugo nga tungod hini nag-antos hi Aman kay asay lugod an namatay, diri an mga Judiyo\u2014ginbitay hiya ngan an iya mga anak didto han biritayan."
                },
                "26": {
                    "verse_nr": "26",
                    "verse": "Amo ito nga tinatawag an mga pyesta opisyal nga Purim, an pulong para hin \u201cripa\u201d. Tungod han surat ni Mardoqueo ngan tungod han ngatanan nga nanhinabo ha ira"
                },
                "27": {
                    "verse_nr": "27",
                    "verse": "ginhimo ini han mga Judiyo nga turumanon nira, han ira mga tulin, ngan bisan hin-o nga magigin Judiyo, nga dida han angay nga panahon ha kada tuig dayuday pagsasaurogon ini nga duha ka adlaw sumala han mga tugon ni Mardoqueo."
                },
                "28": {
                    "verse_nr": "28",
                    "verse": "Ginkaurosaan ini nga an tagsa nga panimalay nga Judiyo han kada tiarabot nga katulinan, didto han tagsa nga lalawigan ngan tagsa nga syudad kinahanglan mahinumdom ngan magsaurog han mga adlaw han Purim ha ngatanan nga panahon nga tiarabot."
                },
                "29": {
                    "verse_nr": "29",
                    "verse": "Niyan nagsurat liwat hi Rayna Ester nga anak ni Abihail, upod kan Mardoqueo, hin paghatag han iya bug-os nga pagburot-an hin pagparig-on han surat hiunong han Purim nga ginsurat hin uruuna pa ni Mardoqueo."
                },
                "30": {
                    "verse_nr": "30",
                    "verse": "Ginpadara ini nga surat ngadto han ngatanan nga mga Judiyo, ngan ginpadad-an hin mga kopya an ngatanan nga 127 nga mga lalawigan han Ginhadian han Persia, basi makab-ot in kalinaw ngan kahimyangan han mga Judiyo"
                },
                "31": {
                    "verse_nr": "31",
                    "verse": "ngan nag-aghat ha ira ngan han ira mga tulin, hin pagsaurog han mga adlaw han Purim dida han angay nga panahon, sugad han ira paghimo hin mga turumanon para han pagsaurog hin mga pagpuasa ngan mga panahon hin pagkamasulob-on. Iginsugo ini nira Mardoqueo ug Rayna Ester."
                },
                "32": {
                    "verse_nr": "32",
                    "verse": "Iginsurat dida hin linikid nga basahan an sugo ni Ester hin pagparig-on han mga turumanon para han Purim."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ginpahamtang ni Hadi Asuero in pinugos nga pagtrabaho dida han mga tawo han baybayon nga katunaan han iya ginhadian sugad man hadton mga didto ha kaumhan."
                },
                "2": {
                    "verse_nr": "2",
                    "verse": "Nahisurat dida han opisyal nga mga sinurat han kahadian han Persia ug Media an ngatanan nga dagko ngan urosahon nga mga butang nga iya ginbuhat, sugad man an bug-os nga susumaton han pagpauswaga niya kan Mardoqueo ngadto hin hitaas nga katungdanan."
                },
                "3": {
                    "verse_nr": "3",
                    "verse": "Ikaduha la hin katungdanan kan Hadi Asuero hi Mardoqueo nga Judiyo. Ginpasidunggan ngan gintahod gud hiya han iya mga igkasi Judiyo. Nagbuhat hiya para han kaupayan han iya mga tawo ngan han kahimyangan han ngatanan nira nga mga tulin."
                }
            }
        }
    }
}