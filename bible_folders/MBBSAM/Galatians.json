{
    "version": "MBBSAM",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang kan Pablo kanay tawag hin pagkaapostol diri tikang hin tawo o pinaagi hin tawo, kundi tikang kan Jesu-Cristo ngan han Dyos nga Amay nga nagbanhaw ha iya ha mga minatay."
                },
                "2": {
                    "verse_nr": "2",
                    "verse": "Naduyog ha akon an ngatanan nga kabugtoan dida hin pangumosta han mga singbahan ha Galacia."
                },
                "3": {
                    "verse_nr": "3",
                    "verse": "Tagan unta kamo han grasya ngan kalinaw han Dyos nga aton Amay ngan han Ginoo Jesu-Cristo."
                },
                "4": {
                    "verse_nr": "4",
                    "verse": "Naghatag hi Cristo han iya kalugaringon para han aton mga sala, hin pagtuman han kaburut-on han aton Dyos ngan Amay, basi matalwas kita hini yana nga maraot nga panahon."
                },
                "5": {
                    "verse_nr": "5",
                    "verse": "Ngadto sa Dyos an pagdayaw nga waray kataposan! Amen."
                },
                "6": {
                    "verse_nr": "6",
                    "verse": "Napapausa ako ha iyo! Kadali la niyo bumulag han Dyos nga nagtawag ha iyo pinaagi han grasya ni Cristo, ngan nakarawat kamo hin lain nga maupay nga sumat."
                },
                "7": {
                    "verse_nr": "7",
                    "verse": "Ha kamatuoran waray na \u201clain nga maupay nga sumat,\u201d kundi ginhihinabi ko ini kay may mga tawo nga nagsasamok ha iyo ngan nagtatalinguha hin pagliwan han Maupay nga Sumat ni Cristo."
                },
                "8": {
                    "verse_nr": "8",
                    "verse": "Kundi bisan kon kami o anghel nga tikang ha langit in magwali ha iyo hin maupay nga sumat nga lain han amon iginwali ha iyo, paghukman unta hiya ha impyerno!"
                },
                "9": {
                    "verse_nr": "9",
                    "verse": "Amon na ini iginsiring hadto han upod pa kami ha iyo, ngan yana liliwaton ko hin pagsiring: kon may magwali ha iyo hin maupay nga sumat nga lain han iyo nakarawat, paghukman unta hiya ha impyerno!"
                },
                "10": {
                    "verse_nr": "10",
                    "verse": "Karuyag ba sidngon hini nga gintitinguha ko nga pagdayawon ako han mga tawo? Diri! An pagdayaw han Dyos an akon gintitinguha! Amo ba an akon tuyo nga mabantogan ako dida han mga tawo? Kon amo ito an akon panuyo, diri unta ako nagigin surugoon ni Cristo."
                },
                "11": {
                    "verse_nr": "11",
                    "verse": "Kabugtoan ko, tugoti ako pagsumat ha iyo nga diri kanan tawo la an Maupay nga Sumat nga akon iginwawali."
                },
                "12": {
                    "verse_nr": "12",
                    "verse": "Waray ko ito karawata tikang hin bisan hin-o nga tawo, o waray tawo nga nagtutdo hini ha akon. Lugod hi Jesu-Cristo ngahaw an nagpadayag hini ha akon."
                },
                "13": {
                    "verse_nr": "13",
                    "verse": "Hinbatian na niyo an akon kinabuhi hadto han matinumanon pa ako han tuluohan han mga Judiyo, kon gin-unan-o ko hin pagpakurii hin waray kalooy han singbahan han Dyos, ngan an akon paniguro hin pagpuo han singbahan."
                },
                "14": {
                    "verse_nr": "14",
                    "verse": "Lupig ko an kadam-an nga katubo ko nga igkasi Judiyo hin pagtuman han tuluohan han mga Judiyo ug han mga nababatasan nga mga ginpapasunod tikang han amon mga kaapoy-apoyan."
                },
                "15": {
                    "verse_nr": "15",
                    "verse": "Kundi daan na ako ginpili han Dyos tungod han iya grasya, bisan han waray pa ako katatawo, ngan gintawag ako hin pag-alagad ha iya. Ngan han iya na paglarang"
                },
                "16": {
                    "verse_nr": "16",
                    "verse": "nga ipadayag ha akon an iya Anak, basi magwali ako han Maupay nga Sumat mahitungod ha iya ngadto han katawhan han mga nasod nga Hentil, waray ako pangaro hin sagdon bisan kan kanay"
                },
                "17": {
                    "verse_nr": "17",
                    "verse": "o waray ako kumadto ha Jerusalem pakigkita han mga apostoles nga una ha akon. Lugod kinmadto ako dayon ha Arabia, ngan katapos binmalik ako ha Damasco."
                },
                "18": {
                    "verse_nr": "18",
                    "verse": "Tulo ka tuig anay an linmabay tikang han kakabig ko san-o ako kumadto ha Jerusalem hin pagduaw kan Pedro, ngan nagpabilin ako upod ha iya sulod hin duha ka semana."
                },
                "19": {
                    "verse_nr": "19",
                    "verse": "Waray ako iginkakita nga mga apostoles labot kan Santiago nga bugto han Ginoo."
                },
                "20": {
                    "verse_nr": "20",
                    "verse": "Matuod an akon ginsusurat. Diri ako nagbubuwa, sayod man hini an Dyos!"
                },
                "21": {
                    "verse_nr": "21",
                    "verse": "Katapos, kinmadto ako hin mga dapit ha Siria ug Cilicia."
                },
                "22": {
                    "verse_nr": "22",
                    "verse": "Hadto nga panahon diri pa nakilala ha akon an mga kaapi han mga singbahan ha Judea."
                },
                "23": {
                    "verse_nr": "23",
                    "verse": "Maaram la hira han iginsumat han iba, \u201cAn tawo nga nagpakuri hadto ha aton nagwawali na yana han pagtoo nga iya hadto anay gintinguha hin pagpuo.\u201d"
                },
                "24": {
                    "verse_nr": "24",
                    "verse": "Sanglit gindayaw nira an Dyos tungod ha akon."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Linmabay anay in 14 ka tuig san-o ako bumalik ha Jerusalem kaupod ko hi Bernabe; igin-upod ko liwat hi Tito."
                },
                "2": {
                    "verse_nr": "2",
                    "verse": "Kinmadto ako kay nagpahayag ha akon an Dyos nga kinahanglan ako kumadto. Ha hilom nga pakigkirita han mga pangulo han singbahan iginsumat ko ha ira an Maupay nga Sumat nga iginwawali ko ha mga Hentil. Diri ko karuyag nga makawang la an akon buhat hadto o ito yana."
                },
                "3": {
                    "verse_nr": "3",
                    "verse": "Ngani, hi Tito nga akon kaupod, bisan kon Griego hiya, waray hiya pirita hin pagtoria"
                },
                "4": {
                    "verse_nr": "4",
                    "verse": "bisan kon may mga tawo nga napakabugto ngan tinmampo han hugpo, nga nagpipirit nga pagtorion gud hiya. Ini nga mga tawo pinmasangil nga mga magtinuohon hira ngan tinmampo hira han amon hugpo basi makag-inaw hira han amon naangkon nga kagawasan pinaagi hin pakig-usa namon kan Cristo Jesus. Karuyag nira nga maoripon pa kami nira."
                },
                "5": {
                    "verse_nr": "5",
                    "verse": "Waray gud kami umuyon ha ira bisan hin usa la ka dali, basi kabantayan para ha iyo, an kamatuoran han Maupay nga Sumat."
                },
                "6": {
                    "verse_nr": "6",
                    "verse": "Kundi adton mga nagpapakapangulo waray makahatag ha akon hin bag-o nga mga sagdon. Ginsiring ko ini kay para ha akon waray ko man la kon hin-o hira; diri naghuhukom an Dyos sumala han hinkikit-an ha gawas."
                },
                "7": {
                    "verse_nr": "7",
                    "verse": "Ha lain nga bahin, hinkit-an nira nga naghatag ha akon an Dyos han buruhaton hin pagwali han Maupay nga Sumat ngadto han mga Hentil, sugad nga ginhatag niya kan Pedro an buruhaton hin pagwali hini ngahaw nga Maupay nga Sumat ngadto han mga Judiyo."
                },
                "8": {
                    "verse_nr": "8",
                    "verse": "Kay pinaagi han gahom han Dyos ginhimo ako nga apostol ngadto han mga Hentil sugad nga ginhimo hi Pedro nga apostol ngadto han mga Judiyo."
                },
                "9": {
                    "verse_nr": "9",
                    "verse": "Nasayod hira Santiago, Pedro, ug Juan, an gin-iisip nga mga pangulo, nga an Dyos an naghatag ha akon hini nga talagsaon nga buruhaton; sanglit nakiglamano hira kan Bernabe ngan ha akon, tigaman nga nakig-urusa hira ha amon. Nagkauruyon kami ngatanan nga hi ako ug hi Bernabe mapakadto han mga Hentil, ngan hira, ngadto han mga Judiyo."
                },
                "10": {
                    "verse_nr": "10",
                    "verse": "Ginhangyo la nira nga hinumdoman namon an mga kablas han ira hugpo, ngan amo man ngani ini an akon gintatalingoha hin pagbuhat."
                },
                "11": {
                    "verse_nr": "11",
                    "verse": "Ngan pag-abot ni Pedro ha Antioquia, linmaris ako ha iya ha atubangan han mga tawo kay dayag man an iya kasaypanan."
                },
                "12": {
                    "verse_nr": "12",
                    "verse": "San-o umabot didto an mga tawo nga ginpadara ni Santiago, dayuday nakigsaro hi Pedro han mga Hentil nga kabugtoan. Kundi han pag-abot na hini nga mga tawo, nagpahirayo hiya ngan diri na karuyag makigsaro ha ira, kay nahadlok hiya hadton mga naabuyon nga turion an mga Hentil."
                },
                "13": {
                    "verse_nr": "13",
                    "verse": "An iba naman nga mga Judiyo nga kabugtoan nagtikang hin pagpaharayo sugad kan Pedro; ngan bisan ngani ni Bernabe nadara han ira pagpahirayo tikang han mga Hentil nga magtinuohon."
                },
                "14": {
                    "verse_nr": "14",
                    "verse": "Han pagkita ko nga an ira kinabuhi diri nauyon han Maupay nga Sumat, ginsiring ko hi Pedro ha atubangan nira ngatanan, \u201cUsa ka nga Judiyo, kundi an imo kinabuhi sugad hin Hentil, diri sugad hin Judiyo. Sanglit uunanhon mo hin pakagpirit han mga Hentil nga masugad an ira kinabuhi han mga Judiyo?\u201d"
                },
                "15": {
                    "verse_nr": "15",
                    "verse": "Ha pagkatinuod mga Judiyo kami tikang han katawo namon ngan diri mga \u201cmakasasala nga Hentil.\u201d"
                },
                "16": {
                    "verse_nr": "16",
                    "verse": "Kundi sayod kami nga an tawo matadong ha atubangan han Dyos pinaagi la hin pagtoo kan Jesu-Cristo, diri pinaagi hin pagbuhat han ipinapagtuman han Balaod. Tinmoo kami kan Cristo Jesus basi magmatadong kami ha atubangan han Dyos pinaagi han amon pagtoo kan Cristo, ngan diri pinaagi hin pagbuhat han ipinapagtuman han Balaod. Kay waray tawo nga matadong ha atubangan han Dyos pinaagi hin pagbuhat han ipinapagtuman han Balaod."
                },
                "17": {
                    "verse_nr": "17",
                    "verse": "Niyan kon ha amon pagtalinguha nga magmatadong kami ha atubangan han Dyos pinaagi han amon pakig-usa kan Cristo, mahisabotan nga makasasala kami sugad han mga Hentil, karuyag ba sidngon hini nga hi Cristo natugot nga kita makasala? Diri!"
                },
                "18": {
                    "verse_nr": "18",
                    "verse": "Kon akon na liwat aydon an paagi han Balaod nga akon na ginbayaan, nagpapasabot ini nga ako usa nga nagtatalapas han Balaod."
                },
                "19": {
                    "verse_nr": "19",
                    "verse": "Kundi kon mahitungod la han Balaod, patay na ako\u2014ginpatay ako han Balaod ngahaw, basi mabuhi ako para han Dyos. Ginpatay ako upod kan Cristo dida ha kros"
                },
                "20": {
                    "verse_nr": "20",
                    "verse": "sanglit an akon kinabuhi diri na akon, kundi kan Cristo nga nag-uukoy dinhe ha akon. Ini nga kinabuhi nga nabubuhian ko yana, pinaagi ini hin pagtoo han Anak han Dyos nga naghigugma ha akon ngan naghatag han iya kinabuhi tungod ha akon."
                },
                "21": {
                    "verse_nr": "21",
                    "verse": "Diri ko ginsasalikway an ginbuhat han Dyos pinaagi kan Cristo. Kon an tawo matadong pa ha atubangan han Dyos pinaagi han Balaod, an karuyag sidngon nga waray la hinungdan an pagkamatay ni Cristo!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Mga lurong kamo nga mga taga-Galacia! Ha akon paghunahuna ginlumay gud kamo! Iginpahayag namon hin dayag ha iyo atubangan an kamatayon ni Cristo ha kros!"
                },
                "2": {
                    "verse_nr": "2",
                    "verse": "Batona daw ako hini la nga usa nga butang: kinarawat ba niyo an Espiritu han Dyos pinaagi hin pagbuhat han ipinapagtuman han Balaod, o pinaagi hin pamati ngan pagtoo han Maupay nga Sumat?"
                },
                "3": {
                    "verse_nr": "3",
                    "verse": "Kay ano nga nasugad kamo hin ka lurong! Nagtikang kamo pinaagi han Espiritu han Dyos; tataposon ba niyo yana pinaagi han iyo kalugaringon nga gahom?"
                },
                "4": {
                    "verse_nr": "4",
                    "verse": "Nawaray gudla kapulsanan an ngatanan niyo nga gin-agian? Waray ruhaduha nga may-ada hini karuyag sidngon."
                },
                "5": {
                    "verse_nr": "5",
                    "verse": "Naghatag ba ha iyo an Dyos han Espiritu, ngan nagbubuhat ba hin mga milagro ha butnga niyo tungod nga nagbubuhat kamo han ipinapagtuman han Balaod, o tungod nga namamati ngan natoo kamo han Maupay nga Sumat?"
                },
                "6": {
                    "verse_nr": "6",
                    "verse": "Hunahunaa daw hi Abraham, sumala han siring han Kasuratan: \u201cSinmarig hiya han Dyos, ngan tungod han iya pagtoo ginkarawat hiya nga matadong han Dyos.\u201d"
                },
                "7": {
                    "verse_nr": "7",
                    "verse": "Sanglit hibaroi niyo nga an mga tawo nga may-ada pagtoo amo an matuod nga mga tulin ni Abraham."
                },
                "8": {
                    "verse_nr": "8",
                    "verse": "Nahisurat na ha Kasuratan hadto pa gud, nga iisipon nga matadong ha atubangan han Dyos an mga Hentil pinaagi han ira pagtoo. Sanglit iginsangyaw ngadaan han Kasuratan, an Maupay nga Sumat ngadto kan Abraham: \u201cPinaagi ha imo pagpapakaupayon han Dyos an ngatanan nga katawhan ha tuna.\u201d"
                },
                "9": {
                    "verse_nr": "9",
                    "verse": "Tinmoo hi Abraham ngan ginpakaupay hiya han Dyos; sanglit sugad ha iya pagpapakaupayon man han Dyos an ngatanan nga natoo."
                },
                "10": {
                    "verse_nr": "10",
                    "verse": "An natapod dida hin pagsugot han Balaod nag-uukoy pa ha ilarom han sirot han Dyos. Kay nasiring an Kasuratan, \u201cAn diri dayuday nagsusugot han ngatanan nga nahisurat ha basahan han Balaod, aada ha ilarom han kanan Dyos sirot!\u201d"
                },
                "11": {
                    "verse_nr": "11",
                    "verse": "Yana dayag kaupay nga waray pag-iisipon nga matadong ha atubangan han Dyos pinaagi han Balaod; kay nasiring an Kasuratan, \u201cMabubuhi pinaagi hin pagtoo hiya nga pag-iisipon nga matadong ha atubangan han Dyos.\u201d"
                },
                "12": {
                    "verse_nr": "12",
                    "verse": "Kundi an Balaod waray panginlabot han pagtoo. Lugod sumala han siring han Kasuratan, \u201cAn nagbubuhat han ngatanan nga ipinapagtuman han Balaod mabubuhi pinaagi han Balaod.\u201d"
                },
                "13": {
                    "verse_nr": "13",
                    "verse": "Kundi gintubos kita ni Cristo tikang han gaba nga dara han Balaod pinaagi hin kahimo han iya kalugaringon nga gaba tungod ha aton; kay sumala han siring han Kasuratan, \u201cAada ha ilarom han gaba han Dyos an bisan hin-o nga bitayon ha kahoy.\u201d"
                },
                "14": {
                    "verse_nr": "14",
                    "verse": "Ginbuhat ini ni Cristo basi pinaagi ha iya ighatag ha mga Hentil an kaupayan nga iginsaad han Dyos kan Abraham, ngan basi makarawat naton an Espiritu nga iginsaad han Dyos pinaagi hin pagtoo."
                },
                "15": {
                    "verse_nr": "15",
                    "verse": "Kabugtoan, magamit ako hin agsob hibatian nga pananglitan: kon nagkakasabot in duha ka tawo ngan nagpipirma hin ginsaaran, waray makakapara hito nga ginsaaran o waray liwat makakadugang hin bisan ano."
                },
                "16": {
                    "verse_nr": "16",
                    "verse": "Niyan nagsaad an Dyos kan Abraham ngan ha iya tulin. Diri nasiring an kasuratan, \u201cNgan ha imo mga tulin,\u201d nga an kahulogan, damo nga katawhan. Nasiring ito, \u201cNgan ha imo tulin,\u201d nga an kahulogan, usa la ka tawo, ngan amo hi Cristo."
                },
                "17": {
                    "verse_nr": "17",
                    "verse": "Sugad hini an buot ko sidngon: nakigsabot an Dyos ngan nagsaad hiya hin pagtuman hito. An Balaod nga ihinatag kahuman hin upat ka gatos ug traynta ka tuig, diri makakabungkag hito nga ginsaaran ngan makakapara han saad han Dyos."
                },
                "18": {
                    "verse_nr": "18",
                    "verse": "Kay kon an iginhatag han Dyos nasarig han Balaod, diri na ito nasarig ha iya saad. Kundi tungod nga iginsaad man ito han Dyos, amo nga iginhatag ito niya kan Abraham."
                },
                "19": {
                    "verse_nr": "19",
                    "verse": "Niyan ano man an tuyo han Balaod? Igindugang ito basi pagpakita kon ano an kasaypanan, ngan ginlarang nga magpapadayon ito tubtob la han pag-abot han tulin ni Abraham nga amo hi Cristo, ngan ginhimo an saad para ha iya. Iginhatag an Balaod pinaagi hin mga anghel, upod in usa nga tawo nga magturuhay."
                },
                "20": {
                    "verse_nr": "20",
                    "verse": "Kundi waray kinahanglan hin magturuhay kon may uusa la ka tawo; ngan uusa la an Dyos."
                },
                "21": {
                    "verse_nr": "21",
                    "verse": "Karuyag ba sidngon hini nga nasupak an Balaod han mga saad han Dyos? Diri, ngan diri gud! Kay kon may iginhatag pa nga balaod nga makakaghatag hin kinabuhi ha mga tawo, pag-iisipon unta nga matadong ha atubangan han Dyos an tawo pinaagi hin balaod."
                },
                "22": {
                    "verse_nr": "22",
                    "verse": "Kundi nasiring an Kasuratan, nga aada ha ilarom han gahom han sala an bug-os nga kalibutan, basi ighatag man ngadto han mga natoo an hatag nga iginsaad pinasikad ha pagtoo kan Jesu-Cristo."
                },
                "23": {
                    "verse_nr": "23",
                    "verse": "Kundi han waray pa aabot an panahon han pagtoo, ginpriso kita ngatanan han Balaod tubtob nga mahipadayag ini nga tiarabot nga pagtoo."
                },
                "24": {
                    "verse_nr": "24",
                    "verse": "Sanglit an Balaod an magmarangno ha aton tubtob han pag-abot ni Cristo, basi pag-isipon kita nga matadong ha atubangan han Dyos pinaagi hin pagtoo."
                },
                "25": {
                    "verse_nr": "25",
                    "verse": "Yana nga aanhi na an panahon han pagtoo, diri na magmarangno ha aton an Balaod."
                },
                "26": {
                    "verse_nr": "26",
                    "verse": "Pinaagi hin pagtoo kan Cristo Jesus nagin anak kamo ngatanan han Dyos."
                },
                "27": {
                    "verse_nr": "27",
                    "verse": "Ginbunyagan kamo ngan nahiusa na kamo kan Cristo, sanglit gin-angkon niyo an mga kinaiya ni Cristo ngahaw."
                },
                "28": {
                    "verse_nr": "28",
                    "verse": "Sanglit waray na kalainan an mga Judiyo ngan an mga Hentil, an mga oripon ngan an mga talwas, an kababayen-an ngan an kalalaken-an; uusa la kamo ngatanan ha pakig-usa kan Cristo Jesus."
                },
                "29": {
                    "verse_nr": "29",
                    "verse": "Kon kan Cristo na kamo, mga tulin kamo ni Abraham, ngan makarawat kamo han iginsaad han Dyos."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kundi ha pagpadayon: an anak nga makarawat han hiagi han iya amay gintatagad sugad la hin oripon kon bata pa hiya, bisan kon hiya an tinuod nga sumurunod hini ngatanan."
                },
                "2": {
                    "verse_nr": "2",
                    "verse": "Samtang nga bata pa hiya may mga tawo nga maninimangno ha iya ngan magpapalakat han iya pakabuhi tubtob han takna nga igintalaan han amay niya."
                },
                "3": {
                    "verse_nr": "3",
                    "verse": "Ha sugad nga kaagi mga oripon kita liwat han naghahadi nga mga espiritu han kalibutan, han bata pa kita bahin han mga butang nga espirituhanon."
                },
                "4": {
                    "verse_nr": "4",
                    "verse": "Kundi han pag-abot na han igo nga panahon, ginpakanhi han Dyos an iya kalugaringon nga Anak. Kinmanhi hiya usa nga anak hin tunan-on nga iroy, ngan nag-ukoy ha ubos han Balaod han mga Judiyo"
                },
                "5": {
                    "verse_nr": "5",
                    "verse": "hin pagtubos hadton mga sakop han Balaod, basi mahimo kita nga mga anak han Dyos."
                },
                "6": {
                    "verse_nr": "6",
                    "verse": "Ha pagpakita nga mga anak kamo niya, ginpakanhi han Dyos ha aton mga kasingkasing an Espiritu han iya Anak, an Espiritu nga natawag, \u201cAmay, akon Amay.\u201d"
                },
                "7": {
                    "verse_nr": "7",
                    "verse": "Sanglit diri na kamo mga oripon, kundi mga anak, ngan tungod nga mga anak na man kamo niya, mahatag an Dyos ha iyo han ngatanan nga iya para han iya mga anak."
                },
                "8": {
                    "verse_nr": "8",
                    "verse": "Han nag-agi nga panahon diri kamo nakilala han Dyos, sanglit mga oripon kamo hin mga diyosdiyos."
                },
                "9": {
                    "verse_nr": "9",
                    "verse": "Kundi yana nga nakilala na kamo han Dyos\u2014o sisidngon ko lugod, yana nga kinikilala na kamo han Dyos, naunan-o nga karuyag na liwat niyo pagbalik ngadto hito nga magluya ngan magpakalolooy nga naghahadi nga mga espiritu? Kay ano nga karuyag na liwat kamo magpaoripon ha ira?"
                },
                "10": {
                    "verse_nr": "10",
                    "verse": "May niyo linain nga pagsalin-urog hin mga adlaw, mga bulan, mga panahon, ngan mga tuig."
                },
                "11": {
                    "verse_nr": "11",
                    "verse": "Nababaraka ako ha iyo! Mahihimo ba nga mawaray la kapulsanan an ngatanan nga buhat ko para ha iyo?"
                },
                "12": {
                    "verse_nr": "12",
                    "verse": "Nakikimalooy ako ha iyo, kabugtoan ko, nga masugad unta kamo ha akon. Kon baga sidngon sugad man ako ha iyo. Waray kamo nabuhat nga maraot ha akon."
                },
                "13": {
                    "verse_nr": "13",
                    "verse": "Diri pa kamo mangangalimot kay ano nga nagwali ako ha iyo han Maupay nga Sumat hadton una nga higayon; tungod adto kay masakit ako."
                },
                "14": {
                    "verse_nr": "14",
                    "verse": "Waray ako niyo pagtamaya o igsalikway, bisan kon dako nga pakasagipo ha iyo an akon masakiton nga lawas. Lugod ginkarawat ako niyo sugad hin anghel han Dyos; ginkarawat ako niyo sugad han pagkarawat niyo kan Cristo Jesus."
                },
                "15": {
                    "verse_nr": "15",
                    "verse": "Malipayon kamo hin duro hadto ug yana! Ano na an nahinabo ha iyo? Makakasiring ako ngahaw hini hiunong ha iyo: kon mahihimo la lukaton niyo an iyo mga mata ngan ihatag niyo ha akon."
                },
                "16": {
                    "verse_nr": "16",
                    "verse": "Nahimo ba nga kaaway ako niyo yana tungod kay nagsumat ako ha iyo han kamatuoran?"
                },
                "17": {
                    "verse_nr": "17",
                    "verse": "May-ada mga tawo nga karuyag hin pagkabig ha iyo, kundi diri maupay an ira mga tuyo. An ira karuyag amo nga mahibulag kamo ha akon, basi mahisuok kamo ha ira."
                },
                "18": {
                    "verse_nr": "18",
                    "verse": "Niyan maupay gad kon dayuday tumanon naton an aton maupay nga panuyo\u2014matuod gud ini ngan diri la kon aada ako upod ha iyo."
                },
                "19": {
                    "verse_nr": "19",
                    "verse": "Mga hinigugma ko nga mga anak! Sugad ako hin usa nga iroy nga tipag-aranak, binabati ko in sugad nga pag-antos tungod ha iyo tubtob nga mahiladawan ha iyo an kinaiya ni Cristo."
                },
                "20": {
                    "verse_nr": "20",
                    "verse": "Karuyag ko unta nga upod ako ha iyo yana basi maliwat an akon hunahuna bahin ha iyo. Duro iton akon kabaraka ha iyo."
                },
                "21": {
                    "verse_nr": "21",
                    "verse": "Tugoti ako hin pagpakiana ha iyo nga karuyag magpasakop han Balaod: diri ba kamo nabati han siring han Balaod?"
                },
                "22": {
                    "verse_nr": "22",
                    "verse": "Nagsiring an Kasuratan nga may duha nga anak nga lalake hi Abraham, an usa anak hin oripon nga babaye, an ikaduha anak hin talwas nga babaye."
                },
                "23": {
                    "verse_nr": "23",
                    "verse": "An anak han oripon nga babaye na tawo ha naaraan nga paagi, kundi an anak han talwas nga babaye natawo sugad nga bunga han saad han Dyos."
                },
                "24": {
                    "verse_nr": "24",
                    "verse": "Usa ini nga pananglitan: an duha nga babaye amo an duha nga ginsaaran. An usa amo hi Agar tikang ha bukid han Sinai kanay mga anak natawo nga oripon."
                },
                "25": {
                    "verse_nr": "25",
                    "verse": "Hi Agar amo an bukid ha Sinai ha Arabia, ngan amo hiya yana an natindog han syudad han Jerusalem, tungod kay oripon hiya upod an iya mga anak."
                },
                "26": {
                    "verse_nr": "26",
                    "verse": "Kundi an langitnon nga Jerusalem diri oripon ngan amo hiya an aton iroy."
                },
                "27": {
                    "verse_nr": "27",
                    "verse": "Kay nasiring an Kasuratan,\n\u201cMagmalipayon ka, babaye nga baw-as!\nGoliat hin kalipay, ikaw nga waray gud umabat han mga pag-antos hin pag-anak!\nKay magdadarudamo pa an mga anak han babaye nga binayaan\nkay han babaye nga nag-uokoy upod han iya bana.\u201d"
                },
                "28": {
                    "verse_nr": "28",
                    "verse": "Yana, kabugtoan ko, sugad kan Isaac mga anak kita han Dyos tungod han iya saad."
                },
                "29": {
                    "verse_nr": "29",
                    "verse": "Hadto nga panahon an anak nga natawo tungod han Espiritu han Dyos ginpakurian han igin-anak han naaraan nga paagi hin katawo; ngan amo man ini an nahinabo yana."
                },
                "30": {
                    "verse_nr": "30",
                    "verse": "Kundi ano an siring han Kasuratan? Nasiring, \u201cPaiwasa an oripon nga babaye ngan an iya anak; kay diri kababahinan an anak han oripon nga babaye han malon han anak han talwas nga babaye.\u201d"
                },
                "31": {
                    "verse_nr": "31",
                    "verse": "Sanglit, kabugtoan ko, diri kita mga anak han oripon nga babaye, kundi han talwas nga babaye."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Aton na an kagawasan; hi Cristo an nagtalwas ha aton! Sanglit tindog nga marig-on kamo sugad hin talwas nga mga tawo ngan ayaw na gud kamo pagpaoripon."
                },
                "2": {
                    "verse_nr": "2",
                    "verse": "Pamati! Ako, hi Pablo, nagsusumat ha iyo hini: kon magpatori kamo, karuyag sidngon nga waray na gud pulos hi Cristo ha iyo."
                },
                "3": {
                    "verse_nr": "3",
                    "verse": "Liliwaton ko pagpahinumdom han tawo nga mapatori, nga napipirit hiya hin pagtuman han bug-os nga Balaod."
                },
                "4": {
                    "verse_nr": "4",
                    "verse": "Kamo nga karuyag magmatadong ha atubangan han Dyos pinaagi hin pagtuman han Balaod, nahimulag na kamo kan Cristo, ngan nahigawas na kamo han grasya han Dyos."
                },
                "5": {
                    "verse_nr": "5",
                    "verse": "Kay para ha amon naglalaom kami nga iisipon kami han Dyos nga matadong ha iya atubangan. Amo ini an amon ginhuhulat pinaagi han gahom han Espiritu han Dyos nga nagbubuhat dinhe ha amon pinaagi han amon pagtoo."
                },
                "6": {
                    "verse_nr": "6",
                    "verse": "Kay kon nakig-usa na kita kan Cristo Jesus, ma tinori ka o diri, diri ini kinahanglan; an ginkikinahanglan amo an buhi nga pagtoo pinaagi hin gugma."
                },
                "7": {
                    "verse_nr": "7",
                    "verse": "Maupay na man adto nga iyo ginbuhat! Hin-o ba in nagpaundang ha iyo hin pagsugot han kamatuoran? Gin-unan-o ba niya paghugay ha iyo?"
                },
                "8": {
                    "verse_nr": "8",
                    "verse": "Waray ito buhata han Dyos nga nagtawag ha iyo."
                },
                "9": {
                    "verse_nr": "9",
                    "verse": "Siring pa nira, \u201cGutiay la nga patubo an kinahanglan hin pagpatubo han bug-os nga minasa.\u201d"
                },
                "10": {
                    "verse_nr": "10",
                    "verse": "Kundi may pagsarig la gihapon ako ha iyo. An aton kinabuhi nga nahiusa han Ginoo amo an nakakapatapod ha akon nga diri kamo mag-iiba hin hunahuna. Ngan pagsisirotan han Dyos an tawo nga nagsasamok ha iyo, bisan kon hin-o hiya."
                },
                "11": {
                    "verse_nr": "11",
                    "verse": "Kundi an para ha akon, kabugtoan, kay ano nga ginpapakurian pa man ako kon nagpapadayon man ako hin pagwali nga kinahanglanon an pagtori? Kon matuod pa ito, diri unta makaurulang an pagwali ko hiunong han kros ni Cristo."
                },
                "12": {
                    "verse_nr": "12",
                    "verse": "Karuyag ko unta nga diri la hira magpatori, kundi magpakapon pa ha ira ngahaw adton mga tawo nga nagsasamok ha iyo."
                },
                "13": {
                    "verse_nr": "13",
                    "verse": "Mahitungod na man ha iyo, kabugtoan ko, gintawag kamo basi matalwas. Kundi ayaw itugot nga ini nga kagawasan mahimo nga baribad basi makagpasagad la kamo han iyo lawasnon nga mga karuyagon. Lugod himoa nga an gugma amo an mag-aghat han iyo pag-alagad han iba."
                },
                "14": {
                    "verse_nr": "14",
                    "verse": "Kay natitig-ob dida hin usa nga sugo an bug-os nga Balaod: \u201cHigugmaa an imo igkasi tawo sugad han imo kalugaringon.\u201d"
                },
                "15": {
                    "verse_nr": "15",
                    "verse": "Kundi kon magsugad kamo hin mga ihalas nga mananap, nga magpapaunay-unay kamo hin pagtukob ug paghaklam, pagbantay kamo nga diri kamo maubos hin kapuo."
                },
                "16": {
                    "verse_nr": "16",
                    "verse": "Amo ini an akon igsisiring ha iyo: papaghadia an Espiritu han iyo kinabuhi ngan ayaw patakasi an mga ungara han iyo lawasnon nga kinaiya."
                },
                "17": {
                    "verse_nr": "17",
                    "verse": "Kay an karuyagon han aton lawasnon nga kinaiya nalaris han karuyagon han Espiritu, ngan an karuyagon han Espiritu nalaris han karuyagon han lawasnon nga kinaiya. Nagkakatipa ini nga duha, ngan karuyag sidngon hini nga diri kamo makakahimo han iyo karuyag buhaton."
                },
                "18": {
                    "verse_nr": "18",
                    "verse": "Kon maghadi ha iyo an Espiritu, diri na kamo sakop han Balaod."
                },
                "19": {
                    "verse_nr": "19",
                    "verse": "Dayag kaupay an binubuhat han lawasnon nga kinaiya. Makikita ini dida han malaw-ay, mahugaw, ngan mangil-ad nga mga panggawi"
                },
                "20": {
                    "verse_nr": "20",
                    "verse": "ha pagsingba hin mga diyosdiyos, pagdiwata, pagdinumtanay, pag-aruaraway, pag-inabughoay, pagkasina, pagkahalot, pagkaburublag"
                },
                "21": {
                    "verse_nr": "21",
                    "verse": "pagpaawaawa, paghinubog, mangil-ad nga mga pagkalipay, ngan iba pa nga mga butang nga sugad hini. Ginpapahimangno ko kamo yana, sugad han ginbuhat ko hadto: diri masasakop han Ginhadian han Dyos adton nagbubuhat hini nga mga butang."
                },
                "22": {
                    "verse_nr": "22",
                    "verse": "Kundi nabunga an Espiritu hin gugma, kalipay, kamurayaw, pagpailob, pagkalooy, pagkamaupay, pagkamatinumanon"
                },
                "23": {
                    "verse_nr": "23",
                    "verse": "pagpaubos, ngan pagpugong han kalugaringon. Diri ini hira nasupak han Balaod."
                },
                "24": {
                    "verse_nr": "24",
                    "verse": "Ngan ginpatay na han mga sakop ni Cristo Jesus an ira lawasnon nga kinaiya, upod an ngatanan nga kaipahon ngan mga karuyagon."
                },
                "25": {
                    "verse_nr": "25",
                    "verse": "Naghatag na ha aton hin kinabuhi an Espiritu; kinahanglan hiya liwat an magbuot han aton kinabuhi."
                },
                "26": {
                    "verse_nr": "26",
                    "verse": "Kinahanglan diri kita magmapinahitas-on, o magmainunggiton, o mag-inabughoay."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kabugtoan ko, kon may hibaroan nga may-ada usa nga nagbubuhat hin bisan ano nga kasaypanan, adton mga makusog in pagtoo amo an magpabalik ha iya; kundi kinahanglan buhaton niyo ini ha malumo nga paagi. Ngan bantayi man niyo an iyo kalugaringon basi diri kamo masulay."
                },
                "2": {
                    "verse_nr": "2",
                    "verse": "Magbinuligay kamo hin pagpas-an han iyo mga darad-on, ngan pinaagi hini makakatuman kamo han balaod ni Cristo."
                },
                "3": {
                    "verse_nr": "3",
                    "verse": "Kon may maghunahuna nga importante hiya, nga ha kamatuoran diri man ngay-an, ginlilimbongan la niya an iya kalugaringon."
                },
                "4": {
                    "verse_nr": "4",
                    "verse": "Kinahanglan maghukom an kada usa han iya kalugaringon nga panggawi. Kon maupay ito, makakaparayaw hiya han iya nabuhat hin waray kinahanglan hin pagtanding hito han nabuhat han iba."
                },
                "5": {
                    "verse_nr": "5",
                    "verse": "Kay magpapas-an an kada usa han iya kalugaringon nga darad-on."
                },
                "6": {
                    "verse_nr": "6",
                    "verse": "An tawo nga gintututdoan han Cristiano nga mensahe, kinahanglan magpaangbit han iya magturutdo han ngatanan nga mag-upay nga mga butang niya."
                },
                "7": {
                    "verse_nr": "7",
                    "verse": "Ayaw paglimbongi an iyo kalugaringon; waray makakaglimbong han Dyos. Kon ano an igtanom han tawo, amo man an iya pag-aanihon."
                },
                "8": {
                    "verse_nr": "8",
                    "verse": "Kon magtanom hiya dida han uma han iya lawasnon nga mga karuyagon, tikang hini nga mga karuyagon mag-aani hiya han kamatayon; kon magtanom hiya dida han uma han Espiritu, tikang han Espiritu mag-aani hiya han dayon nga kinabuhi."
                },
                "9": {
                    "verse_nr": "9",
                    "verse": "Sanglit ayaw kita paghinubya hin pagbuhat hin maupay; kay kon magpadayon kita, maabot an panahon nga mag-aani kita."
                },
                "10": {
                    "verse_nr": "10",
                    "verse": "Sanglit ha kada panahon nga may higayon kita, magbuhat kita hin maupay ha ngatanan, kundi labi na gud han mga sakop han aton panimalay hin pagtoo."
                },
                "11": {
                    "verse_nr": "11",
                    "verse": "Kitaa niyo kon ano kadagko an mga litra nga akon iginsusurat yana ha akon kalugaringon nga kamot!"
                },
                "12": {
                    "verse_nr": "12",
                    "verse": "Hira nga naparayaw ngan naghihinambog han mga butang nga kinikita ha gawas, amo an nagpipirit hin pagtori ha iyo. Kundi ira ini ginbubuhat basi la diri hira pagpakurian tungod han kros ni Cristo."
                },
                "13": {
                    "verse_nr": "13",
                    "verse": "Bisan adton mga napatori diri ngani nagtutuman han Balaod; karuyag nira nga matori kamo basi makaparayaw hira nga nagtuman kamo hini nga lawasnon nga seremonyas."
                },
                "14": {
                    "verse_nr": "14",
                    "verse": "Kundi an para ha akon, an kros gud la han aton Ginoo Jesu-Cristo an akon ipaparayaw; kay pinaagi han iya kros patay na an kalibutan para ha akon, ngan patay na ako para han kalibutan."
                },
                "15": {
                    "verse_nr": "15",
                    "verse": "Waray sapayan kon tinori o diri tinori an tawo. An kinahanglanon gud amo nga mabag-o hiya."
                },
                "16": {
                    "verse_nr": "16",
                    "verse": "Para hadton nagsusunod hini nga lagda ha ira kinabuhi, mag-upod unta ha ira ngan ha ngatanan nga mga tawo han Dyos an kamurayaw ngan kalooy han Dyos!"
                },
                "17": {
                    "verse_nr": "17",
                    "verse": "Ha kataposan: tikang yana waray na unta magsamok ha akon, kay nagpapakita an mga ulat ha akon lawas nga oripon ako ni Jesus."
                },
                "18": {
                    "verse_nr": "18",
                    "verse": "Maada unta ha iyo ngatanan, kabugtoan ko, an grasya han aton Ginoo Jesu-Cristo. Amen."
                }
            }
        }
    }
}