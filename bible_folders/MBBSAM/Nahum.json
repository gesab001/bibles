{
    "version": "MBBSAM",
    "book_name": "Nahum",
    "book_nr": "34",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mensahe ini hiunong han Ninibe, an kasaysayan hin usa nga panan-awon nga hinkit-an ni Nahum nga taga-Elcos."
                },
                "2": {
                    "verse_nr": "2",
                    "verse": "Diri pinapasagdan han GINOO nga Dyos an iya mga pangontra;\nsinisirotan niya adton mga naato ha iya.\nHa iya kasina binubulos niya hira."
                },
                "3": {
                    "verse_nr": "3",
                    "verse": "Diri an GINOO nasisina dayon,\nkundi gamhanan hiya\nngan diri gud hiya natugot nga an salaan diri makastigo.\nNabutho in mga bagyo dida han dapit nga ginlalaktan han GINOO;\nan mga dampog amo an tapotapo nga ginpatapwad han iya mga tiil!"
                },
                "4": {
                    "verse_nr": "4",
                    "verse": "Sinusugo niya an dagat ngan nagmamara ini!\nAmo man liwat an mga salog.\nNalalaya an kaumhan han Basan,\nnauuga an Bukid Carmelo,\nngan nararapdag an mga bukad han Libano."
                },
                "5": {
                    "verse_nr": "5",
                    "verse": "Nababay-og an kabukiran ha atubangan han GINOO;\nnatutunaw an kapungtoran ha iya atubangan.\nNalinog an tuna kon napakita an GINOO;\nnangungurog an kalibutan ngan an ngatanan nga mga tawo hini."
                },
                "6": {
                    "verse_nr": "6",
                    "verse": "Hin-o an mabubuhi kon nasisina hiya?\nHin-o an makakailob han iya makalilisang nga kapungot?\nHinuhuwad niya an iya naglalaga nga kasina;\nnapupusak an mga bato ha iya atubangan ngadto hin katapotapo."
                },
                "7": {
                    "verse_nr": "7",
                    "verse": "Maupay an GINOO;\niya sinasalipdan an iya mga tawo ha mga panahon hin kakurian;\nminamangnoan niya adton mga nadangop ha iya."
                },
                "8": {
                    "verse_nr": "8",
                    "verse": "Pinupuo niya an iya mga kaaway sugad hin masulog nga daralwa;\nipinadadara niya ngadto han ira kamatayon adton mga naato ha iya."
                },
                "9": {
                    "verse_nr": "9",
                    "verse": "Ano an iyo ginhuhunahuna kontra han GINOO?\nPupuohon kamo niya.\nWaray nakakaato ha iya hin makaduha."
                },
                "10": {
                    "verse_nr": "10",
                    "verse": "Sugad hin gumok nga mga tunok ngan mamara nga dagami\npag-uugtangon kamo!"
                },
                "11": {
                    "verse_nr": "11",
                    "verse": "Tikang ha imo, Ninibe, inmabot in tawo nga puno hin magraot nga mga panuyo, nga naghunahuna hin maraot kontra han GINOO."
                },
                "12": {
                    "verse_nr": "12",
                    "verse": "Amo ini an sinisiring han GINOO ha iya mga tawo nga Israel: \u201cBisan kon magkusog ngan damo an mga Asiriahanon, mapupuo ngan mapapara hira. Mga tawo ko, ginpaantos ko kamo, kundi diri ko na pagbubuhaton ini."
                },
                "13": {
                    "verse_nr": "13",
                    "verse": "Tataposon ko na an kanan Asiria gahom dida ha iyo ngan uutdon ko an mga kadena nga naggagapos ha iyo.\u201d"
                },
                "14": {
                    "verse_nr": "14",
                    "verse": "Amo ini an ginsugo han GINOO hiunong han mga Asiriahanon: \u201cMawawaray hira mga tulin nga magpapadayon hin pagdara han ira ngaran. Pagdudugmokon ko an mga diyosdiyos nga aadto han mga templo han ira kadiyosan. Mag-aandam ako hin lubnganan para han mga Asiriahanon\u2014diri hira angay mabuhi!\u201d"
                },
                "15": {
                    "verse_nr": "15",
                    "verse": "Tan-awa, naabot dida han kabukiran in magsarangyaw nga may maupay nga sumat! Aada na hiya han iya dalan hin pagpahibaro han pagdarag-an! Mga tawo han Juda, sauroga niyo an iyo mga pyesta ngan tagi an Dyos han iyo ginsumpa ha iya. Diri na gud susulongon han mga magraogdaog an iyo tuna. Ginpuo na gud hira!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ninibe, sinusulong ka!\nInmabot na an gahom nga magdudugmok ha imo.\nButangi hin mga tawo an mga kota!\nBantayi an dalan!\nPag-andam para ha pag-awayan!\n("
                },
                "2": {
                    "verse_nr": "2",
                    "verse": "Ipapahiuli na han GINOO an pagkaharangdon han Israel, sugad hadto han waray pa hiya pagtikasi han iya mga kaaway.)"
                },
                "3": {
                    "verse_nr": "3",
                    "verse": "May dara nga magpula nga mga taming an kaaway nga mga sondalo\nngan magpula an ira mga bado hin kasondalo.\nNag-aandam hira hin pagsulong!\nNag-iidlap an ira mga karuwahe sugad hin kalayo!\nNagpapanikad an ira mga kabayo!"
                },
                "4": {
                    "verse_nr": "4",
                    "verse": "Nagdadalagan hin malaksi an mga karuwahe dida han kakalsadahan,\nmaglaksi nga pabalikbalik dida han mga plasa han syudad.\nNag-iidlap ini sugad hin mga sulo,\nngan maglaksi sugad hin kikidlat."
                },
                "5": {
                    "verse_nr": "5",
                    "verse": "Tinatawag an mga opisyal;\nnanhihipakdol hira han ira pagsulong.\nNagdadagmit ngadto han pader an mga nasulong\nngan binubutangan hin salipod an mga maso hin pagbungkag."
                },
                "6": {
                    "verse_nr": "6",
                    "verse": "Nabukas na an mga ganghaan ha ligid han salog;\nnapuno na hin kahadlok an palasyo."
                },
                "7": {
                    "verse_nr": "7",
                    "verse": "Nabihag na an rayna;\nnag-aaraba an iya mga surugoon sugad hin mga sarapati\nngan nagpupukpok han ira mga dughan tungod hin kabidoan."
                },
                "8": {
                    "verse_nr": "8",
                    "verse": "Sugad hin tubig tikang hin nabuhang nga linaw\nnagdadagmit an mga tawo tikang ha Ninibe!\n\u201cHunong na! Hunong na!\u201d nanggogliat hira\u2014\nkundi waray namamati ha ira."
                },
                "9": {
                    "verse_nr": "9",
                    "verse": "Tikasa an salapi!\nTikasa an bulawan!\nPuno hin manggad an syudad!"
                },
                "10": {
                    "verse_nr": "10",
                    "verse": "Nabungkag na an Ninibe, binayaan, mamingaw na!\nNatutunaw hin kahadlok an mga kasingkasing;\nnangungurog an mga tuhod, maluya na hin duro;\nginduduas na an mga bayhon."
                },
                "11": {
                    "verse_nr": "11",
                    "verse": "Hain na man an syudad\nnga sugad hin luoban hin mga liyon,\nan dapit diin gintutubongan an nati nga mga liyon,\nnga kinakadtoan han lalaki ug babayi nga liyon\nngan waray pagkahadlok an ira mga nati?"
                },
                "12": {
                    "verse_nr": "12",
                    "verse": "Ginpatay han liyon an iya nadakop,\nngan ginpikaspikas ini para han iya kapadis ngan han iya mga nati;\nginpuno niya hin pinikaspikas nga unod an iya luoban."
                },
                "13": {
                    "verse_nr": "13",
                    "verse": "\u201cKaaway mo ako!\u201d nasiring an GINOO nga Labi Kamakagarahum. \u201cSusunogon ko an imo mga karuwahe. Pamamatayon an imo mga sondalo didto ha pag-awayan ngan aagawon ko liwat an ngatanan nga imo gin-agaw ha iba. Diri na gud pamamatian an mga ginkikinahanglan han imo mga sinugo.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Maghihikaraot an buwaon nga parapamatay nga syudad,\npuno hin karikohan nga tirikason ngan karawaton!"
                },
                "2": {
                    "verse_nr": "2",
                    "verse": "Pamatii! An hinagiyos han latigo,\nan kinaradol han mga ruyda,\nan rinapakdapak han mga kabayo,\nan harangkaol han mga karuwahe."
                },
                "3": {
                    "verse_nr": "3",
                    "verse": "Nasulong in mga dikabayo,\nnag-iidlap an mga espada, nag-iinggat an mga bangkaw!\nNatatambak in mga patay nga lawas,\nmga patay nga lawas nga diri maiihap\u2014\nnahipapakdol ha ira an mga tawo!"
                },
                "4": {
                    "verse_nr": "4",
                    "verse": "Ginkakastigo an Ninibe, an babaye nga maraot an bantog.\nMaanyag ngan puno hin makamaratay nga mga lumay,\nginlumay niya in mga nasod ngan gin-oripon hira."
                },
                "5": {
                    "verse_nr": "5",
                    "verse": "Nasiring an GINOO nga Labi Kamakagarahum,\n\u201cPagkakastigohon ko ikaw, Ninibe!\nPaghuhuboan ko ikaw\nngan pakikitaon ko ha imo an mga nasod,\npakikitaon ko han imo makaarawod nga kahimtang."
                },
                "6": {
                    "verse_nr": "6",
                    "verse": "Pagtatamayon ko ikaw\nngan pagpuputson ko ikaw hin hugaw.\nMatutok ha imo hin kahadlok an mga tawo."
                },
                "7": {
                    "verse_nr": "7",
                    "verse": "Maisol an ngatanan nga makakakita ha imo.\nMasiring hira, \u2018Nalunay na ha kabungkagan an Ninibe!\nHin-o in napaid ha iya?\nHin-o in karuyag magliaw ha iya?\u2019\u201d"
                },
                "8": {
                    "verse_nr": "8",
                    "verse": "Ninibe, mauruupay ka ba kay han Tebes nga kapital han Ehipto? May-ada liwat niya salog hadto nga nasalipod ha iya sugad hin pader\u2014an Nilo amo an iya kota."
                },
                "9": {
                    "verse_nr": "9",
                    "verse": "Naghadi hiya han Sudan ug Ehipto, waray katubtoban an iya gahom; kabulig niya an Libya."
                },
                "10": {
                    "verse_nr": "10",
                    "verse": "Kundi gindara an mga tawo han Tebes ngadto ha pagkabihag. Ginlatob hin pagpatay an ira kabataan ha kada kanto han kalsada. Gindara nga mga kinadenahan an ira dumagko nga mga tawo, ngan ginbahinbahin hira han mga nagbihag ha ira."
                },
                "11": {
                    "verse_nr": "11",
                    "verse": "Ninibe, malilipong ka man liwat hin kahubog. Magtitinguha ka liwat hin pagpalagiw tikang han imo mga kaaway."
                },
                "12": {
                    "verse_nr": "12",
                    "verse": "An ngatanan mo nga mga kota masusugad hin mga kahoy nga igos nga may hinog nga mga bunga: uy-oga an mga kahoy ngan mahuhulog an bunga ngadto gud han imo baba!"
                },
                "13": {
                    "verse_nr": "13",
                    "verse": "An imo mga sondalo sugad hin kababayen-an, ngan waray gud panalipod an imo nasod ha atubangan han imo mga kaaway. Pagsusunogon an mga trangka han imo mga ganghaan."
                },
                "14": {
                    "verse_nr": "14",
                    "verse": "Pag-alog hin tubig para hin pag-andam kon may sumulong ha imo, ngan parig-ona an imo mga kota! Pagtamaktamaki an lutak nga para hin paghimo hin mga baldosa ngan andama an mga hormaan hin baldosa!"
                },
                "15": {
                    "verse_nr": "15",
                    "verse": "Bisan ano an imo pagbuhaton, pagsusunogon ka la gihapon o pagpapatayon didto ha pag-awayan. Mapupuo ka gud sugad hin mga aranihon nga ginkaon hin mga duron.\nNagdamo ka hin duro sugad hin mga duron!"
                },
                "16": {
                    "verse_nr": "16",
                    "verse": "Damo na an imo mga magparatigayon nga darudamo pa ngani kay han mga bitoon ha langit! Kundi yana waray na hira, sugad hin mga duron nagkalupad na."
                },
                "17": {
                    "verse_nr": "17",
                    "verse": "An imo mga opisyal sugad hin kabalay hin mga duron nga nagpapabilin dida han mga pader ha adlaw nga mahagkot. Kundi kon nasirang na an adlaw, nagkakalupad ini ngan waray nahibabaro kon hain na hira!"
                },
                "18": {
                    "verse_nr": "18",
                    "verse": "Emperador han Asiria, patay na an imo mga gobernador, ngan nakaturog na ha kadayonan an harangdon mo nga mga tawo! Nagsasarang didto han kabukiran an imo mga tawo, ngan waray na magpapauli ha ira."
                },
                "19": {
                    "verse_nr": "19",
                    "verse": "Waray tambal han imo mga kasakitan ngan diri mabubulong an imo mga kasamdan. Namamakpak hin kalipay an ngatanan nga nabati han sumat han imo pagkapukan. May nakapalagiw ba tikang han imo diri natatapos nga kamaraogdaog?"
                }
            }
        }
    }
}