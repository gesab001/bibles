{
    "version": "MBBSAM",
    "book_name": "Luke",
    "book_nr": "42",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hinigugma ko nga Teofilo:\nDamo na in nagtalingoha hin pagsurat han mga butang nga nahinabo dinhe ha aton."
                },
                "2": {
                    "verse_nr": "2",
                    "verse": "Iginsurat nira an ngatanan nga iginsumat ha aton hadton mga nagpakakita hini nga mga butang tikang pa ha tinikangan, ngan hadton nagpasangyaw han mensahe."
                },
                "3": {
                    "verse_nr": "3",
                    "verse": "Sanglit, harangdon nga Teofilo, tungod kay gin-adman ko hin maupay an katukiban hini ngatanan nga mga butang, tikang han ira tinikangan, minaupay ko hin pagsurat hin tul-id nga sumat para ha imo."
                },
                "4": {
                    "verse_nr": "4",
                    "verse": "Binubuhat ko ini basi hibaroan mo an bug-os nga kamatuoran mahitungod hadton mga butang nga igintutdo ha imo."
                },
                "5": {
                    "verse_nr": "5",
                    "verse": "Han panahon nga hi Herodes amo an hadi han tuna han Israel, may usa nga padi nga sakop han padianon nga hugpo ni Abias. Zacarias an iya ngaran ngan hi Elisabet an iya asawa nga tulin ni Aaron, nga sakop hin padianon nga banay."
                },
                "6": {
                    "verse_nr": "6",
                    "verse": "Matadong hira nga duha ha atubangan han Dyos, ngan matinumanon han ngatanan nga mga sugo ngan mga turumanon han Ginoo."
                },
                "7": {
                    "verse_nr": "7",
                    "verse": "Waray nira anak kay baw-as hi Elisabet, ngan mga lagas na kaupay hira nga duha."
                },
                "8": {
                    "verse_nr": "8",
                    "verse": "Usa ka adlaw nagtuman hi Zacarias han iya katungdanan hin pagkapadi ha atubangan han Dyos, dida ha pagtuman han iya turno han kada adlaw nga iya buruhaton."
                },
                "9": {
                    "verse_nr": "9",
                    "verse": "Sumala han batasan nga ginsusunod han kapadian, napili hiya, pinaagi hin ripa, hin pagtubod han insyenso didto ha altar. Sanglit sinmulod hiya ngadto han Templo han Ginoo"
                },
                "10": {
                    "verse_nr": "10",
                    "verse": "samtang nag-aampo ha gawas in damo nga mga tawo ha takna han pagtubod han insyenso."
                },
                "11": {
                    "verse_nr": "11",
                    "verse": "Pinmakita ha iya in usa nga anghel han Ginoo, nga natindog didto ha tuo nga dapit han altar diin gintutubod an insyenso."
                },
                "12": {
                    "verse_nr": "12",
                    "verse": "Nalisang ngan nahadlok hi Zacarias han pakakita niya han anghel."
                },
                "13": {
                    "verse_nr": "13",
                    "verse": "Kundi nagsiring ha iya an anghel, \u201cAyaw kahadlok, Zacarias! Pinamatian han Dyos an imo pag-ampo, ngan mag-aanak hin lalake hi Elisabet nga imo asawa. Pagngangaranan mo hiya nga Juan."
                },
                "14": {
                    "verse_nr": "14",
                    "verse": "Mapupuno ka hin kalipay sugad man in damo nga mga tawo kon matawo na hiya!"
                },
                "15": {
                    "verse_nr": "15",
                    "verse": "Mahihimo hiya nga dako nga pagkatawo ha atubangan han Ginoo. Kinahanglan diri hiya uminom hin bino o mapintas nga irimnon. Mapupuno hiya han Espiritu Santo tikang pa han iya katawo."
                },
                "16": {
                    "verse_nr": "16",
                    "verse": "Damo in mga tawo han Israel nga bubuligan niya hin pagbalik ngadto han Ginoo nga ira Dyos."
                },
                "17": {
                    "verse_nr": "17",
                    "verse": "Mag-uuna hiya han Ginoo, makusog ug gamhanan sugad kan Elias nga manaragna. Tatalinguhaon niya nga an mga amay ngan mga anak maghioli; nga an diri masinugtanon nga mga tawo mahibalik ngadto hin matadong nga dalan. Aandamon niya an mga tawo han Ginoo para ha iya.\u201d"
                },
                "18": {
                    "verse_nr": "18",
                    "verse": "Nagsiring hi Zacarias ha anghel, \u201cUunanhon ko hin pakasabot nga matuod ini? Lagas na ako ngan lagas na liwat an akon asawa.\u201d"
                },
                "19": {
                    "verse_nr": "19",
                    "verse": "Binmaton an anghel, \u201cAko amo hi Gabriel nga natindog ha atubangan han Dyos nga nagsugo ha akon hin pagyakan ngan pagsumat ha imo hini nga maupay nga sumat."
                },
                "20": {
                    "verse_nr": "20",
                    "verse": "Kundi waray ka tumuod han akon sumat nga matutuman ha igo nga panahon. Tungod kay waray ka tumuod, diri ka makakayakan. Mangungula ka ngada han adlaw han katuman han akon iginsaad ha imo.\u201d"
                },
                "21": {
                    "verse_nr": "21",
                    "verse": "Hito nga takna, nagpipinamulat kan Zacarias an mga tawo ngan nahipausa hira kay ano nga maiha naman hiya didto ha sulod han Templo."
                },
                "22": {
                    "verse_nr": "22",
                    "verse": "Han paggawas na niya, waray hiya pakakayakan ha ira; sanglit nakasabot hira nga kinmita hiya hin panan-awon didto ha Templo. Nagsenyas na la hiya ha ira kay diri naman hiya nakakayakan."
                },
                "23": {
                    "verse_nr": "23",
                    "verse": "Katapos na han iya buruhaton ha Templo, inmoli hi Zacarias."
                },
                "24": {
                    "verse_nr": "24",
                    "verse": "Waray pag-iha, nagburod hi Elisabet nga iya asawa, ngan nakadto la hiya ha sakob han ira balay sulod hin lima ka bulan."
                },
                "25": {
                    "verse_nr": "25",
                    "verse": "Nagsiring hi Elisabet, \u201cYana ginbuligan gihapon ako han Ginoo dida hini nga paagi. Ginkuha na niya an akon kaarawdan ha atubangan han mga tawo!\u201d"
                },
                "26": {
                    "verse_nr": "26",
                    "verse": "Han burod ni Elizabet hin unom ka bulan, ginsugo han Dyos hi Gabriel nga anghel ngadto ha Galilea, ha usa nga bungto nga Nazaret an ngaran."
                },
                "27": {
                    "verse_nr": "27",
                    "verse": "May dara hiya nga sumat para hin usa nga daraga nga sinayoran na hin lalake nga ginngaranan kan Jose, nga tulin ni Hadi David. Maria an ngaran hini nga daraga."
                },
                "28": {
                    "verse_nr": "28",
                    "verse": "Kinmadto an anghel ha iya ngan nagsiring, \u201cMaghimaya ka! Puno ka hin grasya! An Ginoo aada ha imo!\u201d"
                },
                "29": {
                    "verse_nr": "29",
                    "verse": "Dako an kagupong ni Maria han iginpasabot han anghel, ngan ginpainoino niya kon ano an kahulogan han iya mga pulong."
                },
                "30": {
                    "verse_nr": "30",
                    "verse": "Nagsiring ha iya an anghel, \u201cAyaw kahadlok, Maria, kay ginpalabi ka han Dyos."
                },
                "31": {
                    "verse_nr": "31",
                    "verse": "Magbuburod ngan mag-aanak ka hin lalake, ngan pagngangaranan mo hiya nga Jesus."
                },
                "32": {
                    "verse_nr": "32",
                    "verse": "Mahihimo hiya nga dako nga pagkatawo ngan tatawgon nga Anak han Gihahataasi nga Dyos. Hihimoon han Ginoo nga Dyos nga hadi hiya, sugad kan David nga iya ginikanan"
                },
                "33": {
                    "verse_nr": "33",
                    "verse": "ngan mahihimo hiya nga hadi ha kadayonan han mga tulin ni Jacob; an iya ginhadian waray kataposan!\u201d"
                },
                "34": {
                    "verse_nr": "34",
                    "verse": "Hi Maria nagsiring han anghel, \u201cUray ngan putli ako. Uunanhon man hin kahimo hini?\u201d"
                },
                "35": {
                    "verse_nr": "35",
                    "verse": "Nagbaton an anghel, \u201cMakunsad ha imo an Espiritu Santo, ngan magpapabilin ha imo an gahom han Dyos. Tungod hini, tatawgon nga Anak han Dyos ini nga santos nga bata."
                },
                "36": {
                    "verse_nr": "36",
                    "verse": "Kitaa! Hi Elisabet nga imo urupod bisan kon baw-as hiya ngan lagas na kaupay yana, burod na hin unom ka bulan."
                },
                "37": {
                    "verse_nr": "37",
                    "verse": "Kay waray butang nga diri mahihimo han Dyos.\u201d"
                },
                "38": {
                    "verse_nr": "38",
                    "verse": "Nagsiring hi Maria, \u201cIini ako nga surugoon han Ginoo. Matuman unta dinhe ha akon sumala han imo pulong.\u201d Ngan binayaan hiya han anghel."
                },
                "39": {
                    "verse_nr": "39",
                    "verse": "Waray pag-iha, nag-andam hi Maria ngan nagdagmit hin pagkadto ha usa nga bungto ha sagkahon nga tuna han Judea."
                },
                "40": {
                    "verse_nr": "40",
                    "verse": "Kinmadto hiya ha balay ni Zacarias ngan naghatag hin katalahoran kan Elisabet."
                },
                "41": {
                    "verse_nr": "41",
                    "verse": "Han pakabati la ni Elisabet han mga pulong ni Maria, nagkiwa an bata ha sulod han iya tiyan. Napuno hi Elisabet han Espiritu Santo"
                },
                "42": {
                    "verse_nr": "42",
                    "verse": "ngan nagyakan hin dako nga tingog, \u201cIkaw an labi kabaraan han ngatanan nga kababayen-an, ngan baraan an bata nga gindadara nimo ha imo tiyan!"
                },
                "43": {
                    "verse_nr": "43",
                    "verse": "Kay ano nga itinugot man ini nga makanhi hin pagduaw ha akon an iroy han akon Ginoo?"
                },
                "44": {
                    "verse_nr": "44",
                    "verse": "Kay han pakabati ko han imo nga pulong, linmukso hin kalipay an bata ha akon tiyan."
                },
                "45": {
                    "verse_nr": "45",
                    "verse": "Hin kabaraan niya nga natoo nga matutuman an ginpamulong ha iya han Ginoo!\u201d"
                },
                "46": {
                    "verse_nr": "46",
                    "verse": "Nagsiring hi Maria,\n\u201cNagdadayaw an akon kalag han Ginoo"
                },
                "47": {
                    "verse_nr": "47",
                    "verse": "naglilipay an akon kasingkasing dida han Dyos nga akon Manunubos"
                },
                "48": {
                    "verse_nr": "48",
                    "verse": "kay nahinumdoman ako niya, an iya ubos nga surugoon!\nTikang yana tatawgon ako\nnga baraan han ngatanan nga katulinan"
                },
                "49": {
                    "verse_nr": "49",
                    "verse": "tungod han dagko nga mga butang nga ginbuhat para ha akon\nhan Makagarahum nga Dyos.\nBaraan an iya ngaran"
                },
                "50": {
                    "verse_nr": "50",
                    "verse": "nagpapakita hiya hin kalooy hadton mga nahadlok ha iya,\ntikang ha usa ngadto han sunod nga katulinan."
                },
                "51": {
                    "verse_nr": "51",
                    "verse": "Ginpakita niya an kusog han iya butkon,\nngan ginpasarang niya an mga mapahitas-on ha kasingkasing."
                },
                "52": {
                    "verse_nr": "52",
                    "verse": "Ginpukan niya in gamhanan nga mga hadi\ntikang han ira mga trono, ngan ginpahitaas niya an mga mapainubsanon."
                },
                "53": {
                    "verse_nr": "53",
                    "verse": "Ginbusog niya hin mag-upay nga mga butang an mga gutom,\nngan ginpalakat niya an mga riko nga waray dara."
                },
                "54": {
                    "verse_nr": "54",
                    "verse": "Gintuman niya an iya iginsaad ha aton mga kaapoy-apoyan,\nngan binuligan niya an Israel nga iya surugoon"
                },
                "55": {
                    "verse_nr": "55",
                    "verse": "nahinumdom hiya hin pagkalooy kan Abraham ngan ha ngatanan\nnga iya katulinan ha kadayonan!\u201d"
                },
                "56": {
                    "verse_nr": "56",
                    "verse": "Linmungon hi Maria kan Elisabet sulod hin mga tulo ka bulan, ngan katapos, inmoli hiya."
                },
                "57": {
                    "verse_nr": "57",
                    "verse": "Inmabot an panahon han pag-anak ni Elisabet, ngan nag-anak hiya hin lalake."
                },
                "58": {
                    "verse_nr": "58",
                    "verse": "Nakabati an iya mga amyaw ngan kauropdan han dako nga kalooy han Ginoo ha iya, ngan dinmuyog hira ngatanan ha iya hin pagkalipay."
                },
                "59": {
                    "verse_nr": "59",
                    "verse": "Han walo na ka adlaw an bata, kinmadto hira basi buhaton nira an seremonyas hin pagtori ha iya. Ginngangaranan na unta nira nga Zacarias, an ngaran han amay han bata."
                },
                "60": {
                    "verse_nr": "60",
                    "verse": "Kundi nagsiring an iroy niya, \u201cDiri! Juan an igngangaran ha iya.\u201d"
                },
                "61": {
                    "verse_nr": "61",
                    "verse": "Nagsiring hira ha iya, \u201cKundi waray man niyo uropod nga may sugad hini nga ngaran!\u201d"
                },
                "62": {
                    "verse_nr": "62",
                    "verse": "Niyan ginsenyasan nira hi Zacarias kon ano an iya karuyag igngaran han bata."
                },
                "63": {
                    "verse_nr": "63",
                    "verse": "Nag-aro hi Zacarias hin susuratan, ngan nagsurat, \u201cJuan an iya ngaran.\u201d Duro gud an paghipausa nira ngatanan!"
                },
                "64": {
                    "verse_nr": "64",
                    "verse": "Hito manta nga takna nakayakan na liwat hi Zacarias ngan nagtikang hiya hin pagdayaw han Dyos."
                },
                "65": {
                    "verse_nr": "65",
                    "verse": "Kinulba gud an ngatanan nga mga amyaw, ngan nabantog ha bug-os nga katunaan han Judea an sumat mahitungod hini nga hinabo."
                },
                "66": {
                    "verse_nr": "66",
                    "verse": "An ngatanan nga nagpakabati namalandong mahitungod hini ngan nagpakiana hira, \u201cAno daw la an aabutan hini nga bata?\u201d Dayag gud nga nakada ha iya an gahom han Ginoo."
                },
                "67": {
                    "verse_nr": "67",
                    "verse": "Napuno han Espiritu Santo hi Zacarias nga amay ni Juan, ngan namulong hiya han mensahe han Dyos"
                },
                "68": {
                    "verse_nr": "68",
                    "verse": "\u201cDayawa ta an Ginoo, an Dyos han Israel!\nKinmanhi hiya hin pagbulig ngan pagtalwas han iya katawhan."
                },
                "69": {
                    "verse_nr": "69",
                    "verse": "Naghatag hiya hin gamhanan\nnga Magtaralwas para ha aton, nga tulin ni David nga iya surugoon."
                },
                "70": {
                    "verse_nr": "70",
                    "verse": "Nagsaad hiya ha maiha na nga panahon pinaagi han iya baraan\nnga mga manaragna"
                },
                "71": {
                    "verse_nr": "71",
                    "verse": "nga tatalwason kita tikang han aton mga kaaway,\nngan tikang han gahom hadton ngatanan nga nagdudumot ha aton."
                },
                "72": {
                    "verse_nr": "72",
                    "verse": "Nagsiring hiya nga malolooy hiya han aton mga ginikanan,\nngan manunumdom hiya han iya baraan nga ginsaaran."
                },
                "73": {
                    "verse_nr": "73",
                    "verse": "Nagsumpa hiya kan Abraham nga aton ginikanan,\nngan nagsaad nga babawion kita niya tikang han aton mga kaaway,\nngan tutugotan kita hin pag-alagad ha iya hin waray kahadlok"
                },
                "74": {
                    "verse_nr": "74",
                    "verse": "Nagsumpa hiya kan Abraham nga aton ginikanan,\nngan nagsaad nga babawion kita niya tikang han aton mga kaaway,\nngan tutugotan kita hin pag-alagad ha iya hin waray kahadlok"
                },
                "75": {
                    "verse_nr": "75",
                    "verse": "basi mabaraan ngan magmatadong kita ha iya atubangan,\nha ngatanan nga mga adlaw han aton kinabuhi."
                },
                "76": {
                    "verse_nr": "76",
                    "verse": "\u201cTatawgon ka, anak ko,\nnga manaragna han Gihahataasi nga Dyos.\nMag-uuna ka han Ginoo\nhin pag-andam han dalan nga iya aagian"
                },
                "77": {
                    "verse_nr": "77",
                    "verse": "hin pagsumat han iya katawhan nga matatalwas hira,\npinaagi hin pagpasaylo han ira mga sala."
                },
                "78": {
                    "verse_nr": "78",
                    "verse": "Maloloy-on ngan mapuanguron an aton Dyos.\nIpapasirang niya ha aton an adlaw han katalwasan"
                },
                "79": {
                    "verse_nr": "79",
                    "verse": "ngan masanag tikang ha langit ngada hadton\nngatanan nga nag-uukoy dida han masirom\nnga lambong han kamatayon,\nha pagtugway ha aton ngadto ha dalan han kamurayaw.\u201d"
                },
                "80": {
                    "verse_nr": "80",
                    "verse": "Tinmubo an bata ngan dinmako ha lawas nga nagmakusog. Nag-ukoy hiya didto ha kamingawan tubtob han adlaw nga mapakita hiya hin dayag ha katawhan han Israel."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Hadto nga panahon nagsugo hi Emperador Augusto nga magpalista para han sensos an ngatanan nga mga sakop han Imperyo."
                },
                "2": {
                    "verse_nr": "2",
                    "verse": "Hi Cirenio amo an gobernador han Siria han paghimoa hini nga syahan nga sensos."
                },
                "3": {
                    "verse_nr": "3",
                    "verse": "Sanglit kinmadto hin pagpalista an ngatanan, an kada usa ngadto han iya kalugaringon nga bungto."
                },
                "4": {
                    "verse_nr": "4",
                    "verse": "Tikang ha bungto han Nazaret ha Galilea, kinmadto hi Jose ha Judea, ngadto han bungto han Betlehem nga natawhan ni Hadi David, kay tulin man hiya ni David."
                },
                "5": {
                    "verse_nr": "5",
                    "verse": "Kinmadto hiya hin pagpalista upod hi Maria nga sinayoran na ha iya, ngan hingarak-an na."
                },
                "6": {
                    "verse_nr": "6",
                    "verse": "Samtang nakadto hira ha Betlehem, inmabot an panahon nga mag-aanak na hi Maria."
                },
                "7": {
                    "verse_nr": "7",
                    "verse": "Nag-anak hiya han iya suhag nga lalake, ginputos niya hin mga lampin, ngan iginhulid ha pasungan, kay waray na man lugar para ha ira didto han balay nga pahuwayan."
                },
                "8": {
                    "verse_nr": "8",
                    "verse": "May mga magmarangno hin karnero didto hadto nga dapit nga nag-aagma ha bug-os nga gab-i didto han kaumhan hin pagmangno han ira mga panon."
                },
                "9": {
                    "verse_nr": "9",
                    "verse": "Pinmakita ha ira in usa nga anghel han Ginoo, ngan nalamragan hira han himaya han Ginoo, ngan nagkahadlok hira."
                },
                "10": {
                    "verse_nr": "10",
                    "verse": "Kundi nagsiring ha ira an anghel, \u201cAyaw kamo kahadlok! Hahani ako ngan may-ada ako dara nga maupay nga sumat para ha iyo, nga maghahatag hin dako nga kalipayan han ngatanan nga katawhan."
                },
                "11": {
                    "verse_nr": "11",
                    "verse": "Natawo yana nga adlaw didto han bungto ni David an iyo Magtaralwas nga amo an Cristo nga Ginoo."
                },
                "12": {
                    "verse_nr": "12",
                    "verse": "Amo ini an tigaman para ha iyo: hiaagian niyo in bata nga pinutos hin mga lampin ngan hinulid ha pasungan.\u201d"
                },
                "13": {
                    "verse_nr": "13",
                    "verse": "Ha gilayon pinmakita upod han anghel in dako nga hugpo hin mga anghel ha langit, nga nagkakanta hin mga pagdayaw ha Dyos"
                },
                "14": {
                    "verse_nr": "14",
                    "verse": "\u201cHimaya sa Dyos ha kahitas-an,\nngan kalinaw dinhe ha tuna hadton mga tawo nga maupay an kaburot-on!\u201d"
                },
                "15": {
                    "verse_nr": "15",
                    "verse": "Han pagbalik na han mga anghel ngadto ha langit, nagsarabot an mga magmarangno hin karnero, \u201cKadto kita ha Betlehem ngan kitaa ta ini nga butang nga nahinabo nga iginsumat ha aton han Ginoo.\u201d"
                },
                "16": {
                    "verse_nr": "16",
                    "verse": "Sanglit nagdagmit hira hin pagkalakat, ngan hin-agian nira hira Maria ug Jose, ngan hinkit-an nira an bata nga hinulid ha pasungan."
                },
                "17": {
                    "verse_nr": "17",
                    "verse": "Han pakakita nira han bata, iginsumat han mga magmarangno an iginsiring han anghel mahitungod ha iya."
                },
                "18": {
                    "verse_nr": "18",
                    "verse": "Nanhipausa an ngatanan nga nagpakabati hini nga iginsumat ha ira han mga magmarangno."
                },
                "19": {
                    "verse_nr": "19",
                    "verse": "Gintipigan ni Maria ini ngatanan nga mga butang, ngan ginpamalandong niya ha iya kasingkasing."
                },
                "20": {
                    "verse_nr": "20",
                    "verse": "Namalik an mga magmarangno nga nagkakanta hin mga pagdayaw sa Dyos, tungod han ngatanan nga ira hinbatian ngan hinkit-an; nahinabo an ngatanan sumala gud han iginsumat ha ira han anghel."
                },
                "21": {
                    "verse_nr": "21",
                    "verse": "Pag-agi han ikawalo ka adlaw, nga amo na an pagtuman han seremonyas hin pagtori han bata, ginngaranan hiya nga Jesus, an ngaran nga iginhatag han anghel han waray pa hiya igpapanamkon."
                },
                "22": {
                    "verse_nr": "22",
                    "verse": "Inmabot an panahon hin pagtuman nira Jose ug Maria han seremonyas han paglinis sumala han iginsugo han Balaod ni Moises. Sanglit, gindara nira an bata ngadto ha Jerusalem basi ihalad liwat hiya ngadto han Ginoo"
                },
                "23": {
                    "verse_nr": "23",
                    "verse": "sumala han iginsurat dida han balaod han Ginoo: \u201cKinahanglan ighalad ngadto han Ginoo an tagsa nga suhag nga lalake.\u201d"
                },
                "24": {
                    "verse_nr": "24",
                    "verse": "Naghalad liwat hira, sumala han kinahanglan han balaod han Ginoo, \u201cUsa ka padis nga sarapati o duha nga piso nga tukmo.\u201d"
                },
                "25": {
                    "verse_nr": "25",
                    "verse": "Niyan, may-ada tawo nga nag-uokoy ha Jerusalem, nga Simeon an ngaran. Maupay ngan mainampoon hiya nga tawo, ngan naghihinulat hiya han katalwasan han Israel. Nakada ha iya an Espiritu Santo"
                },
                "26": {
                    "verse_nr": "26",
                    "verse": "ngan ginpatapod hiya han Espiritu Santo nga diri gud hiya mapatay, kon diri anay kumita hiya han Mesiyas nga iginsaad han Ginoo."
                },
                "27": {
                    "verse_nr": "27",
                    "verse": "Inaghat han Espiritu Santo kinmadto hi Simeon ha Templo. Gindara han mga kag-anak ngadto ha Templo an bata nga Jesus basi magtuman hira han sugo han Balaod."
                },
                "28": {
                    "verse_nr": "28",
                    "verse": "Ginkugos ni Simeon an bata ngan nagpasalamat han Dyos"
                },
                "29": {
                    "verse_nr": "29",
                    "verse": "\u201cYana, Ginoo, gintuman mo na an imo saad,\nngan tugoti na pagbaya ha kamurayaw an imo surugoon."
                },
                "30": {
                    "verse_nr": "30",
                    "verse": "Ha akon kalugaringon nga mga mata, hinkit-an ko na an imo katalwasan"
                },
                "31": {
                    "verse_nr": "31",
                    "verse": "nga imo gin-andam ha atubangan han ngatanan nga mga katawhan"
                },
                "32": {
                    "verse_nr": "32",
                    "verse": "Kapawa nga magpapadayag ha mga Hentil han imo paagi\nngan magdadara hin kadungganan han imo katawhan nga Israel.\u201d"
                },
                "33": {
                    "verse_nr": "33",
                    "verse": "Nanhipausa an amay ug iroy han bata han mga butang nga iginsiring ni Simeon mahitungod ha iya."
                },
                "34": {
                    "verse_nr": "34",
                    "verse": "Ginbendisyonan hira ni Simeon, ngan nagsiring hi Simeon kan Maria nga iroy han bata, \u201cGinpili han Dyos ini nga bata para han pagkapukan ngan han katalwasan hin damo ha Israel. Magigin tigaman hiya tikang sa Dyos nga pagsusupakon hin damo nga mga tawo"
                },
                "35": {
                    "verse_nr": "35",
                    "verse": "ngan tungod hini, ipadadayag niya an ira tinago nga mga panhunahuna. Ngan sasamaron sugad hin matarom nga espada an imo kasingkasing tungod hin kabido.\u201d"
                },
                "36": {
                    "verse_nr": "36",
                    "verse": "May-ada manaragna nga babaye nga ginngangaranan kan Ana, nga anak ni Panuel, han tribo ni Aser. Lagas na hiya, nga nainasaw-an hin pito ka tuig"
                },
                "37": {
                    "verse_nr": "37",
                    "verse": "ngan nabalo hiya ug 84 ka tuig na an iya panuigon. Waray gud hiya bumaya han Templo; adlaw gab-i nagsingba hiya han Dyos, nga nagpuasa ngan nag-ampo hiya."
                },
                "38": {
                    "verse_nr": "38",
                    "verse": "Inmabot hiya hito manta nga takna ngan nagpasalamat sa Dyos, ngan namulong hiya mahitungod han bata ha ngatanan mga naghihinulat han kanan Dyos pagtubos han Jerusalem."
                },
                "39": {
                    "verse_nr": "39",
                    "verse": "Katapos nira pagbuhat han ngatanan nga ginkikinahanglan han balaod han Ginoo, binmalik hira ngadto ha Galilea, ha ira kalugaringon nga bungto ha Nazaret."
                },
                "40": {
                    "verse_nr": "40",
                    "verse": "Tinmubo ngan nagmakusog an bata; puno hiya hin kinaadman, ngan nakada ha iya an mga bendisyon han Dyos."
                },
                "41": {
                    "verse_nr": "41",
                    "verse": "Kada tuig, napakadto ha Jerusalem an mga kag-anak ni Jesus para han Pyesta han Paglabay."
                },
                "42": {
                    "verse_nr": "42",
                    "verse": "Han dose na an edad ni Jesus, kinmadto hira han pyesta sumala han ira nababatasan."
                },
                "43": {
                    "verse_nr": "43",
                    "verse": "Katapos han pyesta, nagtipaoli hira, kundi nagpabilin an bata nga Jesus didto ha Jerusalem. Waray mahibaro hini an iya mga kag-anak"
                },
                "44": {
                    "verse_nr": "44",
                    "verse": "naghunahuna hira nga upod hiya han kadam-an, sanglit naglinakat hira anay hin bug-os nga adlaw; ngan amo na an pamiling nira ha iya didto han ira kauropdan ngan kasangkayan."
                },
                "45": {
                    "verse_nr": "45",
                    "verse": "Waray hira makaagi ha iya, sanglit binmalik hira ngadto ha Jerusalem hin pagbiling ha iya."
                },
                "46": {
                    "verse_nr": "46",
                    "verse": "Han pag-ikatulo ka adlaw, hin-agian nira hiya didto ha Templo, nga nalingkod upod han mga magturutdo nga Judiyo, namamati ngan nagpapakiana ha ira."
                },
                "47": {
                    "verse_nr": "47",
                    "verse": "Nahipausa gud an ngatanan nga nagpakabati han iya mag-upay nga mga baton."
                },
                "48": {
                    "verse_nr": "48",
                    "verse": "Nahipausa liwat an iya mga kag-anak han pakakita ha iya, ngan ginsiring hiya han iroy niya, \u201cAnak, kay ano nga ginbuhat mo ini ha amon? Duro na iton kabaraka ni imo tatay ngan ako hin pagpinamiling ha imo.\u201d"
                },
                "49": {
                    "verse_nr": "49",
                    "verse": "Ginbaton niya hira, \u201cKay ano hin pagbiniling niyo ha akon? Diri ba kamo maaram nga kinahanglan hahani ako ha balay han akon Amay?\u201d"
                },
                "50": {
                    "verse_nr": "50",
                    "verse": "Kundi waray hira makasabot han iginsiring niya ha ira."
                },
                "51": {
                    "verse_nr": "51",
                    "verse": "Sanglit inmupod hi Jesus ha ira pagbalik ha Nazaret, diin nagmasinugtanon hiya ha ira. Gintipigan ha kasingkasing han iroy niya ini nga mga butang."
                },
                "52": {
                    "verse_nr": "52",
                    "verse": "Ngan nagtubo hi Jesus ha lawas ngan ha kinaadman; ngan nakalipay hiya han Dyos ngan han mga tawo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ha ika-15 ka tuig han pagkahadi ni Emperador Tiberio, hi Poncio Pilato an gobernador ha Judea, hi Herodes an pangulo ha Galilea, ngan hi Felipe nga iya bugto an pangulo han katunaan ha Iturea ug Trakonite; hi Lisanias an pangulo ha Abilinia"
                },
                "2": {
                    "verse_nr": "2",
                    "verse": "ngan hira Anas ug Caifas an mga Labaw nga kapadian. Hini nga panahon inmabot an pulong han Dyos kan Juan nga anak ni Zacarias, didto ha kamingawan."
                },
                "3": {
                    "verse_nr": "3",
                    "verse": "Sanglit, ginsudoy ni Juan an bug-os nga katunaan nga hirani han Salog han Jordan, ngan nagwali, \u201cBayai an iyo mga sala ngan magpabunyag kamo, ngan pasasayloon kamo han Dyos han iyo mga sala.\u201d"
                },
                "4": {
                    "verse_nr": "4",
                    "verse": "Sumala han iginsurat ni manaragna Isaias ha iya basahan:\n\u201cMay naggogoliat ha kamingawan:\n\u2018Andama an dalan han Ginoo para ha iya;\ntadonga an dalan nga iya aagian!"
                },
                "5": {
                    "verse_nr": "5",
                    "verse": "Kinahanglan tak-upan an ngatanan nga kahamub-an,\npanason an ngatanan nga kabungtoran ug kabukiran.\nKinahanglan tadongon an baliko nga mga dalan,\nngan hamison an luongluong nga mga agian."
                },
                "6": {
                    "verse_nr": "6",
                    "verse": "Ngan makakakita an ngatanan nga katawhan han katalwasan nga tikang han Dyos!\u2019\u201d"
                },
                "7": {
                    "verse_nr": "7",
                    "verse": "Kinmadto kan Juan in kadam-an nga mga tawo hin pagpabunyag ha iya. Nagsiring hiya ha ira, \u201cKamo nga mga halas, hin-o in nagsumat ha iyo nga makakalikay kamo han tiarabot nga kapungot han Dyos?"
                },
                "8": {
                    "verse_nr": "8",
                    "verse": "Buhata niyo an mga butang nga magpapakita nga binmaya na kamo han iyo mga sala. Ngan ayaw na kamo pagsiring ha iyo ngahaw, \u2018Hi Abraham an amon ginikanan.\u2019 Susumatan ko kamo nga makakahimo an Dyos hin mga tulin ni Abraham tikang hini nga mga bato!"
                },
                "9": {
                    "verse_nr": "9",
                    "verse": "Andam na an parakol hin pagpulod han mga kahoy upod an mga gamot; pupudlon an tagsa nga kahoy nga diri nahatag hin maupay nga bunga ngan ilalabog ha kalayo.\u201d"
                },
                "10": {
                    "verse_nr": "10",
                    "verse": "Nagpakiana ha iya an mga tawo, \u201cSanglit, ano man an amon bubuhaton?\u201d"
                },
                "11": {
                    "verse_nr": "11",
                    "verse": "Binmaton hiya, \u201ckon hin-o in may duha nga bado, kinahanglan tagan niya an tawo nga waray bado, ngan kon hin-o in may pagkaon kinahanglan makigsaro hiya.\u201d"
                },
                "12": {
                    "verse_nr": "12",
                    "verse": "Inmabot pagpabunyag in mga parasukot hin buhis ngan nagpakiana hira ha iya, \u201cMagturutdo, ano man an amon bubuhaton?\u201d"
                },
                "13": {
                    "verse_nr": "13",
                    "verse": "Ginsiring niya hira, \u201cAyaw kamo pagsukot hin diri na igo ug kaangayan.\u201d"
                },
                "14": {
                    "verse_nr": "14",
                    "verse": "Nagpakiana liwat ha iya in mga sondalo, \u201cHi kami, ano man in amon bubuhaton?\u201d\nGinsiring hira niya, \u201cAyaw kamo panikas pinaagi hin panarhog o pagbutangbutang. Ayaw kamo pag-uba han hatag ha iyo nga suhol.\u201d"
                },
                "15": {
                    "verse_nr": "15",
                    "verse": "Dinmugang an paglaom han mga tawo, ngan nakahunahuna hira hiunong kan Juan, nga bangin hiya na an Mesiyas."
                },
                "16": {
                    "verse_nr": "16",
                    "verse": "Sanglit, nagsiring hi Juan ha ira ngatanan, \u201cNagbubunyag ako ha iyo hin tubig, kundi maabot in labaw pa ha akon. Diri ngani ako takos hin paghubad han higot han iya sandalyas. Pagbubunyagan kamo niya han Espiritu Santo ngan hin kalayo."
                },
                "17": {
                    "verse_nr": "17",
                    "verse": "Dara niya an igparalid nga nigo hin pagpalid han giniok nga mga inani, ngan pagtirok han trigo ngadto han iya kamalig; kundi iya susunogon an ohot didto ha kalayo nga diri gud mapaparong.\u201d"
                },
                "18": {
                    "verse_nr": "18",
                    "verse": "Gindasig ni Juan an mga tawo hin damo kalain nga mga paagi, samtang nga nagwawali hiya han Maupay nga Sumat ha ira."
                },
                "19": {
                    "verse_nr": "19",
                    "verse": "Kundi ginsusnan ni Juan hi Gobernador Herodes, kay pinangasawa niya hi Herodias nga asawa han iya bugto, ngan tungod hin damo pa nga iba nga magraot nga mga butang nga iya ginbuhat."
                },
                "20": {
                    "verse_nr": "20",
                    "verse": "Ginbuhat pa ni Herodes in dako nga karat-an. Iginpapriso pa niya hi Juan."
                },
                "21": {
                    "verse_nr": "21",
                    "verse": "Katapos na kabunyagi han ngatanan nga mga tawo, ginbunyagan liwat hi Jesus. Samtang nag-aampo hiya, nabuksan an langit"
                },
                "22": {
                    "verse_nr": "22",
                    "verse": "ngan kinmunsad ngada ha iya an Espiritu Santo ha lawasnon nga dagway, sugad hin sarapati. Ngan hinbatian in tingog tikang ha langit: \u201cIkaw an akon hinigugma nga Anak. Nalilipay gud ako ha imo.\u201d"
                },
                "23": {
                    "verse_nr": "23",
                    "verse": "Mga 30 na an edad ni Jesus han pagtikang niya han iya buruhaton. Nagtoo an mga tawo nga anak hiya ni Jose nga anak ni Eli."
                },
                "24": {
                    "verse_nr": "24",
                    "verse": "Ini hi Eli anak ni Matat nga anak ni Levi nga anak ni Melqui nga anak ni Jana nga anak ni Jose."
                },
                "25": {
                    "verse_nr": "25",
                    "verse": "Hi Jose anak ni Matatias nga anak ni Amos nga anak ni Nahum nga anak ni Esli nga anak ni Nagai."
                },
                "26": {
                    "verse_nr": "26",
                    "verse": "Hi Nagai anak ni Maat nga anak ni Matatias nga anak ni Semei nga anak ni Jose nga anak ni Juda."
                },
                "27": {
                    "verse_nr": "27",
                    "verse": "Hi Juda anak ni Joan nga anak ni Resa nga anak ni Sorobabel nga anak ni Salatiel nga anak ni Neri."
                },
                "28": {
                    "verse_nr": "28",
                    "verse": "Ini hi Neri anak ni Melqui nga anak ni Adi nga anak ni Cosam nga anak ni Elmodam nga anak ni Er."
                },
                "29": {
                    "verse_nr": "29",
                    "verse": "Hi Er anak ni Josue nga anak ni Eliezer nga anak ni Jorim nga anak ni Matat nga anak ni Levi."
                },
                "30": {
                    "verse_nr": "30",
                    "verse": "Hi Levi anak ni Simeon nga anak ni Juda nga anak ni Jose nga anak ni Jonan nga anak ni Eliakim."
                },
                "31": {
                    "verse_nr": "31",
                    "verse": "Hi Eliakim anak ni Melea nga anak ni Mainan nga anak ni Matata nga anak ni Natan nga anak ni David."
                },
                "32": {
                    "verse_nr": "32",
                    "verse": "Anak ini hi David ni Isai nga anak ni Obed nga anak ni Boos nga anak ni Salmon nga anak ni Naason."
                },
                "33": {
                    "verse_nr": "33",
                    "verse": "Hi Naason anak ni Abinadab nga anak ni Admin nga anak ni Arni nga anak ni Esrom nga anak ni Fares nga anak ni Juda."
                },
                "34": {
                    "verse_nr": "34",
                    "verse": "Hi Juda anak ni Jacob nga anak ni Isaac nga anak ni Abraham nga anak ni Tare nga anak ni Nahor."
                },
                "35": {
                    "verse_nr": "35",
                    "verse": "Hi Nahor anak ni Serug nga anak ni Ragau nga anak ni Peleg nga anak ni Eber nga anak ni Sela."
                },
                "36": {
                    "verse_nr": "36",
                    "verse": "Hi Sela anak ni Cainan nga anak ni Arfaxad nga anak ni Sem nga anak ni Noe nga anak ni Lamec."
                },
                "37": {
                    "verse_nr": "37",
                    "verse": "Hi Lamec anak ni Metusela nga anak ni Enoc nga anak ni Jared nga anak ni Mahalaleel nga anak ni Cainan."
                },
                "38": {
                    "verse_nr": "38",
                    "verse": "Anak ini hi Cainan ni Enos nga anak ni Set nga anak ni Adan nga anak han Dyos."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Binmalik tikang ha Jordan hi Jesus nga puno han Espiritu Santo, ngan gindara han Espiritu ngadto ha kamingawan"
                },
                "2": {
                    "verse_nr": "2",
                    "verse": "diin ginsulay hiya han Yawa sulod hin kwarenta ka adlaw. Waray hiya kumaon sakob hini nga mga adlaw, sanglit ginutom hiya."
                },
                "3": {
                    "verse_nr": "3",
                    "verse": "Nagsiring ha iya an Yawa, \u201cKon Anak ka manggud han Dyos, igbuot nga ini nga bato mahimo nga tinapay.\u201d"
                },
                "4": {
                    "verse_nr": "4",
                    "verse": "Binmaton hi Jesus, \u201cNasiring an kasuratan, \u2018Diri mabubuhi an tawo ha tinapay la.\u2019\u201d"
                },
                "5": {
                    "verse_nr": "5",
                    "verse": "Niyan gindara hiya han Yawa ngadto ha igbaw, ngan iginpakita ha iya hin usa la kadali an ngatanan nga mga ginhadian ha kalibutan."
                },
                "6": {
                    "verse_nr": "6",
                    "verse": "Ginsiring hiya han Yawa, \u201cIhahatag ko ha imo ini ngatanan nga gahom ngan ini ngatanan nga bahandi, kay igintubyan ha akon ini ngatanan, ngan makakahatag ako hini ngatanan bisan kan kanay nga karuyagon ko."
                },
                "7": {
                    "verse_nr": "7",
                    "verse": "Sanglit, ihahatag ko ini ngatanan ha imo kon magsingba ka ha akon.\u201d"
                },
                "8": {
                    "verse_nr": "8",
                    "verse": "Binmaton hi Jesus, \u201cNasiring an kasuratan, \u2018Singbahon mo an Ginoo nga imo Dyos ngan hiya gudla an imo pagsirbehan.\u2019\u201d"
                },
                "9": {
                    "verse_nr": "9",
                    "verse": "Niyan gindara hiya han Yawa ngadto ha Jerusalem, iginbutang hiya didto ha gihataasi nga atop han Templo, ngan nagsiring ha iya, \u201cKon Anak ka manggud han Dyos, lukso tikang dinhe ngadto ha ubos."
                },
                "10": {
                    "verse_nr": "10",
                    "verse": "Kay nasiring an kasuratan, \u2018Susugoon han Dyos an iya mga anghel hin pagmangno hin maupay ha imo.\u2019"
                },
                "11": {
                    "verse_nr": "11",
                    "verse": "Nasiring liwat, \u2018Sasapnayon ka nira han ira mga kamot, basi diri mapilasan an imo mga tiil dida ha mga bato.\u2019\u201d"
                },
                "12": {
                    "verse_nr": "12",
                    "verse": "Binmaton hi Jesus ha iya, \u201cNasiring an kasuratan, \u2018Kinahanglan diri mo pagsulayon an Ginoo nga imo Dyos.\u2019\u201d"
                },
                "13": {
                    "verse_nr": "13",
                    "verse": "Katapos na han Yawa pagsulay kan Jesus hin ngatanan nga paagi, ginbayaan anay hiya hin madaliay han yawa."
                },
                "14": {
                    "verse_nr": "14",
                    "verse": "Binmalik hi Jesus ha Galilea, ngan nakada ha iya an gahom han Espiritu Santo. Nahibantog an sumat mahitungod ha iya dida hito nga katunaan."
                },
                "15": {
                    "verse_nr": "15",
                    "verse": "Nagtutdo hiya ha ira mga sinagoga, ngan gindayaw hiya han ngatanan."
                },
                "16": {
                    "verse_nr": "16",
                    "verse": "Niyan kinmadto hi Jesus ha Nazaret, diin hiya nagtubo, ngan sugad han iya nabatasan, kinmadto hiya ha sinagoga ha Adlaw nga Iparahuway. Tinmindog hiya hin pagbasa han Kasuratan"
                },
                "17": {
                    "verse_nr": "17",
                    "verse": "ngan iginhatag ha iya an basahan ni manaragna Isaias. Ginbuklad niya an linikid nga basahan ngan amo ini an iya nabasa"
                },
                "18": {
                    "verse_nr": "18",
                    "verse": "\u201cAadi ha akon an Espiritu han Ginoo,\nkay ginpili ako niya hin pagwali han Maupay nga Sumat ha mga kablas.\nGinsugo ako niya pagpasangyaw han katalwasan ngadto ha mga binihag,\nngan hin pagpabalik han pakakita han mga buta; hin pagtalwas han mga tinalumpigos"
                },
                "19": {
                    "verse_nr": "19",
                    "verse": "ngan hin pagpahibaro nga inmabot na an panahon nga tatalwason han Ginoo an iya katawhan.\u201d"
                },
                "20": {
                    "verse_nr": "20",
                    "verse": "Ginlukot ngahaw ni Jesus an linikid nga basahan, iginhatag han magtiripig, ngan lumingkod. Tinmutok ha iya an ngatanan nga mga tawo ha sinagoga."
                },
                "21": {
                    "verse_nr": "21",
                    "verse": "Nagtikang hiya paghimangraw ha ira: \u201cNatuman yana nga adlaw ini nga bahin han kasuratan samtang hinbatian niyo nga ginbabasa ko ha iyo.\u201d"
                },
                "22": {
                    "verse_nr": "22",
                    "verse": "Nanhingalipay ha iya hira ngatanan, ngan nanhipausa han magnamit nga mga pulong nga iya iginhimangraw. Nagsiring hira, \u201cDiri ba hiya an anak ni Jose?\u201d"
                },
                "23": {
                    "verse_nr": "23",
                    "verse": "Nagsiring hiya ha ira, \u201cMaaram ako nga masiring kamo ha akon hini nga darahunon, \u2018Doktor, tambala anay an imo kalugaringon.\u2019 Masiring liwat kamo ha akon, \u2018Buhata dinhe ha imo kalugaringon nga bungto an amo ngahaw nga mga butang nga iginsumat ha amon nga nahinabo ha Capernaum.\u2019\u201d"
                },
                "24": {
                    "verse_nr": "24",
                    "verse": "Nagpadayon hi Jesus, \u201cSusumatan ko kamo hini: Diri tinutuod in usa nga manaragna ha iya kalugaringon nga bungto."
                },
                "25": {
                    "verse_nr": "25",
                    "verse": "Pamati kamo: matuod nga damo hadto in mga balo ha Israel ha panahon ni Elias, han waray umuran hin tulo ka tuig ngan tunga, ngan may dako nga kagutom ha bug-os nga tuna."
                },
                "26": {
                    "verse_nr": "26",
                    "verse": "Kundi waray pakadto hi Elias ha bisan kanay ha ira, kundi ngadto hin usa la nga balo ha Sarepta, ha tuna han Sidon."
                },
                "27": {
                    "verse_nr": "27",
                    "verse": "Ngan may hadto damo nga mga sanlahon ha Israel ha panahon ni manaragna Eliseo, kundi waray bisan usa ha ira nga ginlinisan, labot kan Naaman nga taga-Siria.\u201d"
                },
                "28": {
                    "verse_nr": "28",
                    "verse": "Napungot an ngatanan nga mga tawo ha sinagoga han pakabati nira hini."
                },
                "29": {
                    "verse_nr": "29",
                    "verse": "Nagkabuhat hira, gindanas nira hi Jesus ha gawas han bungto ngan gindara hiya ha bawbaw han bukid nga gintukoran han ira bungto. An ira tuyo amo an paghulog ha iya ngadto han umpas."
                },
                "30": {
                    "verse_nr": "30",
                    "verse": "Kundi nagtarap hiya ha butnga han kadam-an ngan linmakat."
                },
                "31": {
                    "verse_nr": "31",
                    "verse": "Niyan kinmadto hi Jesus ha Capernaum, usa nga bungto ha Galilea, diin nagtutdo hiya han mga tawo ha Adlaw nga Iparahuway."
                },
                "32": {
                    "verse_nr": "32",
                    "verse": "Nahipausa hira ngatanan han paagi han iya pagtutdo, kay may gahom an iya mga pulong."
                },
                "33": {
                    "verse_nr": "33",
                    "verse": "May-ada tawo ha sinagoga nga may espiritu hin mahugaw nga yawa, ngan naggoliat hin dako nga tingog"
                },
                "34": {
                    "verse_nr": "34",
                    "verse": "\u201cJesus nga taga-Nazaret, ano an imo karuyag ha amon? Kinmanhi ka ba hin pagpatay ha amon? Maaram ako kon hin-o ka: amo ka an baraan nga surugoon han Dyos!\u201d"
                },
                "35": {
                    "verse_nr": "35",
                    "verse": "Ginsugo ni Jesus an espiritu, \u201cHilom ngan gawas dida ha iya.\u201d Ibinuntad han yawa an tawo ha ira atubangan; ginmawas an yawa dida han tawo ngan waray maano an tawo."
                },
                "36": {
                    "verse_nr": "36",
                    "verse": "Nanhipausa hira ngatanan ngan may hinsiring, \u201cAno ba ini nga mga pulong? Ini nga tawo may gahom ug kusog hin pagsugo han mga magraot nga espiritu hin paggawas, ngan nagawas hira!\u201d"
                },
                "37": {
                    "verse_nr": "37",
                    "verse": "Ngan nahibantog an sumat mahitungod kan Jesus ha ngatanan nga dapit didto hito nga tuna."
                },
                "38": {
                    "verse_nr": "38",
                    "verse": "Binmaya hi Jesus han sinagoga, ngan kinmadto ha balay ni Simon. Hinihirantan an babaye nga ugangan ni Simon, ngan ginsumatan nira hi Jesus mahitungod ha iya."
                },
                "39": {
                    "verse_nr": "39",
                    "verse": "Dinmuok ngan tinmindog hi Jesus ha ligid han iya higdaan. Ginpagawas niya an hiranat, ngan nalungasan hiya dayon. Binmuhat dayon hiya ngan nagdurot ha ira."
                },
                "40": {
                    "verse_nr": "40",
                    "verse": "Han katunod na han adlaw, gindara nira ngadto kan Jesus an ira kasangkayan nga may-ada magkalainlain nga sakit. Kinamkam ni Jesus an tagsa ha ira, ngan gin-upay hira ngatanan."
                },
                "41": {
                    "verse_nr": "41",
                    "verse": "Nagkagawas liwat in mga yawa tikang hin damo nga mga tawo, nga naggoliat, \u201cIkaw amo an Anak han Dyos!\u201d\nKundi ginsaway hira ni Jesus, ngan waray hira tugoti hin pagyakan, kay maaram hira nga hiya amo an Mesiyas."
                },
                "42": {
                    "verse_nr": "42",
                    "verse": "Han pagpunias han adlaw, ginmawas hi Jesus han bungto ngan kinmadto hin mamingaw nga dapit. Nagbiling ha iya an mga tawo, ngan han paghiagii nira ha iya, nagtalingoha hira hin paghawid ha iya."
                },
                "43": {
                    "verse_nr": "43",
                    "verse": "Kundi nagsiring hiya ha ira, \u201cKinahanglan igwali ko an Maupay nga Sumat han Ginhadian han Dyos ngadto liwat ha iba nga mga bungto, kay ginsugo ako han Dyos tungod hini.\u201d"
                },
                "44": {
                    "verse_nr": "44",
                    "verse": "Sanglit nagwali hiya didto ha mga sinagoga han bug-os nga Judea."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Usa ka adlaw natukdaw hi Jesus ha baybayon han Lanaw han Genesaret, samtang nagdadaisog an mga tawo ngadto ha iya, pamati han pulong han Dyos."
                },
                "2": {
                    "verse_nr": "2",
                    "verse": "Hinkit-an niya in duha nga sakayan nga iginsangya ha baybayon. Nagkahaw-as an mga mangirisda, ngan nagbulyas han ira mga pukot."
                },
                "3": {
                    "verse_nr": "3",
                    "verse": "Sinmakay hi Jesus ha usa hini nga sakayan, nga hi Simon an tag-iya, ngan ginhangyo hi Simon nga iduso niya ini hin gutiay tikang ha baybayon ngadto ha tubig. Linmingkod hi Jesus ngan nagtutdo han mga tawo tikang han sakayan."
                },
                "4": {
                    "verse_nr": "4",
                    "verse": "Han katapos niya paghimangraw, nagsiring hiya kan Simon, \u201cPalawod ngan itunod niyo an mga pukot, ngan makakadakop kamo.\u201d"
                },
                "5": {
                    "verse_nr": "5",
                    "verse": "Binmaton hi Simon, \u201cAgaron, nagkabudlay kami ha bug-os nga gab-i, ngan waray gud kami makadakop. Kundi kon amo man an imo siring, tutunoron namon an mga pukot.\u201d"
                },
                "6": {
                    "verse_nr": "6",
                    "verse": "Gintunod nira an mga pukot, ngan nakadakop hira hin damo nga isda, nga haros magisi an mga pukot."
                },
                "7": {
                    "verse_nr": "7",
                    "verse": "Sanglit ginkampay nira an ira mga kaupod didto hin lain nga sakayan basi buligan hira. Hinmarani hira ngan gintugob hin isda an duha nga sakayan, nga haros malunod na hira."
                },
                "8": {
                    "verse_nr": "8",
                    "verse": "Pakakita ni Simon Pedro han nahinabo, linmuhod hiya ha atubangan ni Jesus ngan nagsiring, \u201cPahirayo ha akon, Ginoo! Makasasala ako nga tawo!\u201d"
                },
                "9": {
                    "verse_nr": "9",
                    "verse": "Nahipausa hi Simon ngan an iba nga mga kaupod niya han duro kadamo nga isda nga ira nadakop."
                },
                "10": {
                    "verse_nr": "10",
                    "verse": "Nahipausa man liwat hira Santiago ug Juan nga mga anak ni Sebedeo ngan mga kabulig ni Simon. Nagsiring hi Jesus kan Simon, \u201cAyaw kahadlok; tikang yana mananakop ka na hin mga tawo.\u201d"
                },
                "11": {
                    "verse_nr": "11",
                    "verse": "Iginsangya nira an mga sakayan, ginbayaan an ngatanan, ngan sinmunod hira kan Jesus."
                },
                "12": {
                    "verse_nr": "12",
                    "verse": "Ha usa ka higayon, nakadto hi Jesus ha usa nga bungto diin may tawo nga lukop hin sanla. Han pakakita niya kan Jesus, hinmapa hiya ngan nakimalooy ha iya, \u201cKon imo karuyag, makakalinis ka ha akon!\u201d"
                },
                "13": {
                    "verse_nr": "13",
                    "verse": "Ginpadapat ni Jesus ngada ha iya an iya kamot, ngan sidngon, \u201cKaruyag ko, magmalinis ka!\u201d Ha gilayon nawara an iya sanla."
                },
                "14": {
                    "verse_nr": "14",
                    "verse": "Gintugon hiya ni Jesus, \u201cAyaw ini igsumat bisan kan kanay, kundi kadto dayon ha padi ngan pausisa ha iya; ngan paghalad sugad han iginsugo ni Moises, pagpakita han ngatanan nga malinis ka na.\u201d"
                },
                "15": {
                    "verse_nr": "15",
                    "verse": "Kundi nagsarang lugod an sumat mahitungod kan Jesus, ngan inmabot in damo nga mga tawo pamati ha iya, ngan pagpabulong han ira mga sakit."
                },
                "16": {
                    "verse_nr": "16",
                    "verse": "Kundi napakadto hiya ha mga dapit nga mamingaw, diin nag-ampo hiya."
                },
                "17": {
                    "verse_nr": "17",
                    "verse": "Usa ka adlaw han nagtututdo hi Jesus, nagkalingkod didto in mga Parisiyo ngan mga magturutdo han Balaod nga inmabot tikang han tagsa nga bungto ha Galilea, Judea, ug Jerusalem. Nakada kan Jesus an gahom han Ginoo hin pagtambal han magsakit."
                },
                "18": {
                    "verse_nr": "18",
                    "verse": "Inmabot in mga tawo nga nagdara hin usa nga lulid ha higdaan, ngan nagtalinguha hira pagdara ha iya ha sakob han balay, pagbutang ha iya ha atubangan ni Jesus."
                },
                "19": {
                    "verse_nr": "19",
                    "verse": "Kundi, tungod han kadamo han mga tawo, waray gud hira makahimo hin pagdara ha iya ha sulod. Sanglit, gindara hiya nira ngadto ha atop ngan ira gin-abrehan an atop, ngan gintunton nira an lulid nga nakada ha iya higdaan ngadto ha atubangan ni Jesus, ha butnga han mga tawo."
                },
                "20": {
                    "verse_nr": "20",
                    "verse": "Han pakakita ni Jesus han kadako han ira pagtoo, ginsiring niya an lulid, \u201cSangkay, ginpasaylo na an imo mga sala.\u201d"
                },
                "21": {
                    "verse_nr": "21",
                    "verse": "Nagtikang pagngurutob an mga magturutdo han Balaod ngan an mga Parisiyo: \u201cHin-o ini nga tawo nga nagpapasipara han Dyos hin sugad hini nga paagi? Waray tawo nga makakagpasaylo han mga sala, kundi an Dyos gudla!\u201d"
                },
                "22": {
                    "verse_nr": "22",
                    "verse": "Nakasabot ni Jesus an ira panhunahuna ngan ginsiring hira, \u201cKay ano nga naghunahuna kamo hin sugad nga mga butang?"
                },
                "23": {
                    "verse_nr": "23",
                    "verse": "Hain ba in masurusayon, an pagsiring, \u2018Ginpasaylo an imo mga sala,\u2019 o an pagsiring, \u2018Buhat ngan lakat?\u2019"
                },
                "24": {
                    "verse_nr": "24",
                    "verse": "Ipakikita ko ha iyo yana nga may gahom dinhe ha tuna an Anak han Tawo hin pagpasaylo han mga sala.\u201d Sanglit ginsiring niya an lulid, \u201cNasiring ako ha imo, buhat, dad-a an imo higdaan, ngan oli!\u201d"
                },
                "25": {
                    "verse_nr": "25",
                    "verse": "Tinmukdaw dayon an tawo ha atubangan nira ngatanan, gindara an iya higdaan, ngan inmoli nga nagdadayaw han Dyos."
                },
                "26": {
                    "verse_nr": "26",
                    "verse": "Duro gud an paghipausa nira ngatanan! Tugob hin kahadlok, nagdayaw hira han Dyos, nga nasiring, \u201cKaurosahon han mga butang nga aton hinkit-an yana nga adlaw!\u201d"
                },
                "27": {
                    "verse_nr": "27",
                    "verse": "Katapos hini, ginmawas hi Jesus ngan hinkit-an niya in usa nga parasukot hin buhis, nga ginngangaranan kan Levi, nga nalingkod didto ha iya buhatan. Nagsiring hi Jesus ha iya, \u201cSunod ha akon.\u201d"
                },
                "28": {
                    "verse_nr": "28",
                    "verse": "Binmuhat hi Levi, ginbayaan an ngatanan, ngan sinmunod ha iya."
                },
                "29": {
                    "verse_nr": "29",
                    "verse": "Niyan nag-andam hi Levi hin dako nga panagtawo didto ha iya balay para kan Jesus. May damo nga parasukot hin buhis ngan iba pa nga mga tawo nga upod nira."
                },
                "30": {
                    "verse_nr": "30",
                    "verse": "Nagngurutob kontra han mga tinun-an ni Jesus in pira nga mga Parisiyo ngan ira sakop nga mga magturutdo han Balaod, nga nasiring, \u201cKay ano nga nakikigsaro man kamo han parasukot hin buhis ngan mga makasasala?\u201d"
                },
                "31": {
                    "verse_nr": "31",
                    "verse": "Ginbaton hira ni Jesus, \u201cDiri nagkikinahanglan hin magtarambal an mga tawo nga mag-upay an lawas, kundi adton mga magsakit la."
                },
                "32": {
                    "verse_nr": "32",
                    "verse": "Waray ako kumanhi hin pagtawag nga basi magbasol an mga magtadong, kundi hin pagtawag han mga makasasala.\u201d"
                },
                "33": {
                    "verse_nr": "33",
                    "verse": "May mga tawo nga nagsiring kan Jesus, \u201cAgsob magpuasa ngan mag-ampo an mga tinun-an ni Juan, ngan sugad man an mga tinun-an han mga Parisiyo; kundi sigi la hin kaon ngan inom an imo mga tinun-an.\u201d"
                },
                "34": {
                    "verse_nr": "34",
                    "verse": "Binmaton hi Jesus, \u201cMakakapugong ba kamo hin pagpakaon han mga dinapit ngada hin pagkasal, samtang kaupod pa nira an karaslon nga lalake? Diri gud kamo makakahimo!"
                },
                "35": {
                    "verse_nr": "35",
                    "verse": "Kundi maabot an panahon nga mabaya ha ira an karaslon nga lalake, ngan diri na ngahaw hira makaon ug mainom.\u201d"
                },
                "36": {
                    "verse_nr": "36",
                    "verse": "Ginsumatan liwat hira ni Jesus hini nga pananglitan: \u201cWaray natabas hin dugnit tikang hin bag-o nga bado para hin pagtangkop hin daan nga bado. Kon buhaton niya, magigisi an bag-o nga bado, ngan diri maangay an bag-o nga dugnit dida han daan."
                },
                "37": {
                    "verse_nr": "37",
                    "verse": "Waray man magsusulod hin bag-o nga bino ngada hin daan nga mga surudlan nga anit. Kon buhaton niya, buburiton han bag-o nga bino an anit nga surudlan, makakarag an bino, ngan magigisi an anit nga surudlan."
                },
                "38": {
                    "verse_nr": "38",
                    "verse": "Diri! Kinahanglan igsulod an bag-o nga bino ngada hin bag-o nga anit nga surudlan!"
                },
                "39": {
                    "verse_nr": "39",
                    "verse": "Ngan waray naruruyag hin bag-o nga bino, katapos makainom hiya hin daan nga bino, kay nasiring hiya, \u2018Mauruopay an daan!\u2019\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Usa ka Adlaw nga Iparahuway, naglatas hi Jesus ha kaumhan hin trigo. Nagtikang an iya mga tinun-an pangutos hin mga uhay han trigo, ginkurukuso ha ira mga kamot, ngan nangaon han trigo."
                },
                "2": {
                    "verse_nr": "2",
                    "verse": "Nagsiring in pira nga mga Parisiyo, \u201cKay ano nga ginbubuhat niyo an igindidiri han aton Balaod hin pagbuhat ha Adlaw nga Iparahuway?\u201d"
                },
                "3": {
                    "verse_nr": "3",
                    "verse": "Ginbaton hira ni Jesus, \u201cWaray ba niyo mabasa an ginbuhat ni David han paggutoma ha iya ngan an iya mga kaupod?"
                },
                "4": {
                    "verse_nr": "4",
                    "verse": "Sinmulod hiya ha balay han Dyos, kinmuha hiya han tinapay nga iginhalad sa Dyos, kinmaon hiya, ngan iginpakaon liwat ini han iya mga tawo. Kundi igindidiri han aton Balaod an pagkaon han tinapay nga ginhalad ngadto sa Dyos, labot han kapadian.\u201d"
                },
                "5": {
                    "verse_nr": "5",
                    "verse": "Ngan gintapos ni Jesus hin pagsiring, \u201cAn Anak han Tawo amo an Ginoo han Adlaw nga Iparahuway.\u201d"
                },
                "6": {
                    "verse_nr": "6",
                    "verse": "Ha lain nga Adlaw nga Iparahuway, kinmadto hi Jesus ha sinagoga ngan nagtutdo. May tawo didto nga patay an tuo nga kamot."
                },
                "7": {
                    "verse_nr": "7",
                    "verse": "Karuyag mangita hin pasisikaran hin pagsumbong kontra kan Jesus in pira nga mga magturutdo han Balaod ngan mga Parisiyo; sanglit gin-ininawan hiya nira kon magtatambal ba hiya ha Adlaw nga Iparahuway."
                },
                "8": {
                    "verse_nr": "8",
                    "verse": "Kundi nahibaroan ni Jesus an ira panhunahuna, ngan nagsiring hiya ha tawo nga patay an kamot, \u201cBuhat ngan pa kadi ha atubangan.\u201d Binmuhat an tawo ngan tinmukdaw ha iya atubangan."
                },
                "9": {
                    "verse_nr": "9",
                    "verse": "Niyan nagsiring hi Jesus ha ira, \u201cNapakiana ako ha iyo: ano an itinutogot han aton Balaod hin pagbuhat ha Adlaw nga Iparahuway? Pagbulig ba o pagdaot? Pagtalwas ba hin kinabuhi hin tawo o pagkuha ba hito?\u201d"
                },
                "10": {
                    "verse_nr": "10",
                    "verse": "Sinmiplat hi Jesus ha ira ngatanan, ngan kahuman ginsiring niya an tawo, \u201cUnata an imo kamot.\u201d Gin-unat han tawo an iya kamot ngan naupay."
                },
                "11": {
                    "verse_nr": "11",
                    "verse": "Kundi duro gud an ira kapungot, ngan nagsarabot hira kon ano an angay pagbuhaton nira kan Jesus."
                },
                "12": {
                    "verse_nr": "12",
                    "verse": "Hadto nga panahon sinmagka hi Jesus ngadto hin usa nga bukid para hin pag-ampo, ngan mag-aga an iya pag-inampo ngadto sa Dyos."
                },
                "13": {
                    "verse_nr": "13",
                    "verse": "Han pagkaaga, gintawag niya an iya mga tinun-an ngan nagpili hiya hin dose ha ira, nga ginngaranan nga mga apostoles"
                },
                "14": {
                    "verse_nr": "14",
                    "verse": "hira Simon (nga iya liwat ginngaranan kan Pedro) ug Andres nga iya bugto; Santiago ug Juan, Felipe ug Bartolome"
                },
                "15": {
                    "verse_nr": "15",
                    "verse": "Mateo ug Tomas, Santiago nga anak ni Alfeo, ug Simon (nga gintawag, an Bayani)"
                },
                "16": {
                    "verse_nr": "16",
                    "verse": "Judas nga anak ni Santiago, ug Judas Iscariote nga naglingo han Ginoo."
                },
                "17": {
                    "verse_nr": "17",
                    "verse": "Paglugsong nira tikang ha bukid, tinmukdaw hi Jesus didto hin usa nga patag nga dapit, upod in damo nga mga tinun-an niya. Nakadto didto in dako nga pundok hin mga tawo nga tikang han bug-os nga Judea, Jerusalem, ngan han mga syudad hirani han baybayon han Tiro ug Sidon."
                },
                "18": {
                    "verse_nr": "18",
                    "verse": "Nagkaabot hira pamati ha iya ngan pagpatambal han ira mga sakit. Nagkaabot liwat an mga sinasangkayan hin magraot nga mga espiritu ngan natambal hira."
                },
                "19": {
                    "verse_nr": "19",
                    "verse": "Nagtalingoha hin pagkamkam ha iya an ngatanan nga mga tawo, kay naguwa tikang ha iya in gahom nga nagtatambal ha ira ngatanan."
                },
                "20": {
                    "verse_nr": "20",
                    "verse": "Sinmiplat hi Jesus han iya mga tinun-an ngan nagsiring,\n\u201cPalaran kamo nga mga kablas,\nkay iyo an Ginhadian han Dyos!"
                },
                "21": {
                    "verse_nr": "21",
                    "verse": "\u201cPalaran kamo nga mga ginugutom yana,\nkay pagbubusgon kamo!\n\u201cPalaran kamo nga mga nagtatangis yana, kay malilipay kamo!"
                },
                "22": {
                    "verse_nr": "22",
                    "verse": "\u201cPalaran kamo kon tungod han Anak han Tawo, pagdumtan, igsalikway, pagyubiton, ngan pakaraoton kamo han mga tawo!"
                },
                "23": {
                    "verse_nr": "23",
                    "verse": "Paglipay kamo kon mahinabo ini, ngan sayaw hin kalipay kay gin-aandam para ha iyo in dako nga balos didto ha langit. Kay ginbuhat han ira nga kaapoy-apoyan an amo ngahaw nga mga butang ngadto han mga manaragna."
                },
                "24": {
                    "verse_nr": "24",
                    "verse": "\u201cKundi pagkamakaharadlok para ha iyo nga mga riko yana,\nkay nagkaada na kamo han iyo himyang nga kinabuhi!"
                },
                "25": {
                    "verse_nr": "25",
                    "verse": "\u201cPagkamakaharadlok para ha iyo nga mga busog yana, kay gugutomon kamo!\n\u201cPagkamakaharadlok para ha iyo nga nagtitinawa yana,\nkay magmamasulub-on ngan magtatangis kamo!"
                },
                "26": {
                    "verse_nr": "26",
                    "verse": "\u201cPagkamakaharadlok kon pagdinayawon kamo han ngatanan nga mga tawo, kay ginsiring han ira mga kaapoy-apoyan ini ngahaw nga mga butang mahitungod han buwaon nga mga manaragna."
                },
                "27": {
                    "verse_nr": "27",
                    "verse": "\u201cKundi nasiring ako ha iyo nga namamati ha akon: higugmaa an iyo mga kaaway, buhata an maupay para han mga nagdudumot ha iyo."
                },
                "28": {
                    "verse_nr": "28",
                    "verse": "Pakaupaya an nagpapakaraot ha iyo, ngan ig-ampo an mga nagraraogdaog ha iyo."
                },
                "29": {
                    "verse_nr": "29",
                    "verse": "Kon tampalohon ka ha usa nga bayhon, ipatampalo liwat an luyo; kon may magkuha han imo barong, ihatag liwat an imo kamiseta."
                },
                "30": {
                    "verse_nr": "30",
                    "verse": "Tagi adton maaro ha imo, ngan kon may magkuha han imo butang, ayaw na ipaoli ha iya."
                },
                "31": {
                    "verse_nr": "31",
                    "verse": "Buhata ha iba an imo karuyag nga ira pagbuhaton ha imo."
                },
                "32": {
                    "verse_nr": "32",
                    "verse": "\u201cKon higugmaon la niyo an mga tawo la nga nahigugma ha iyo, kay ano nga makarawat kamo hin kaupayan? Bisan ngani an mga makasasala nahigugma han mga nahigugma man ha ira!"
                },
                "33": {
                    "verse_nr": "33",
                    "verse": "Ngan kon buhaton niyo an maupay ngadto la han mga nagbubuhat hin maupay ha iyo, kay ano nga makarawat kamo hin kaupayan? Nagbubuhat ngani hito, bisan an mga makasasala!"
                },
                "34": {
                    "verse_nr": "34",
                    "verse": "Ngan kon mapahuram kamo hadton mga makakabayad la ha iyo, kay ano nga makarawat kamo hin kaupayan? Bisan ngani an mga makasasala napahuram man han ira igkasi mga makasasala, ngan naglalaom hira nga babaydan hira!"
                },
                "35": {
                    "verse_nr": "35",
                    "verse": "Diri! Higugmaa an iyo mga kaaway ngan buhata an maupay ha ira; pahuram ngan ayaw pagpaabot hin bayad. Mamamay-ada kamo dako nga balos, ngan magigin mga anak kamo han Gihahataasi nga Dyos. Kay maupay hiya hadton mga bungalos ngan hadton mga magraogdaog."
                },
                "36": {
                    "verse_nr": "36",
                    "verse": "Pagmaloloy-on kamo sugad nga maloloy-on an Amay niyo."
                },
                "37": {
                    "verse_nr": "37",
                    "verse": "\u201cAyaw kamo paghukom han iba, ngan diri man kamo paghuhukman han Dyos. Ayaw kamo pagsirot han iba, ngan diri man kamo pagsisirotan han Dyos; pagpasaylo kamo han iba, ngan magpapasaylo an Dyos ha iyo."
                },
                "38": {
                    "verse_nr": "38",
                    "verse": "Paghatag kamo ha iba, ngan mahatag an Dyos ha iyo; makarawat kamo hin igo gud nga takos: dinasok, binay-og, ngan nagsasapay pa; kay gagamiton ha iyo han Dyos an ginagamit niyo nga taraksan para han iba.\u201d"
                },
                "39": {
                    "verse_nr": "39",
                    "verse": "Ngan iginsumat ni Jesus ha ira ini nga pananglitan: \u201cDiri makakagtugway in buta hin igkasi buta; kon buhaton niya ini, mahuhulog hira nga duha ngadto ha kali."
                },
                "40": {
                    "verse_nr": "40",
                    "verse": "Waray tinun-an nga labaw han iya magturutdo; kundi masusugad han iya magturutdo an tagsa nga tinun-an, kon tapos na an iya pag-aram."
                },
                "41": {
                    "verse_nr": "41",
                    "verse": "\u201cKay ano nga asay mo kinikita an poling ha mata han imo bugto, kundi diri ka nanginginano han nabalabag ha imo kalugaringon nga mata?"
                },
                "42": {
                    "verse_nr": "42",
                    "verse": "Uunanhon nimo pagsiring ha imo bugto, \u2018Tugoti daw ako pagkuha han poling ha imo mata,\u2019 nga diri ka ngani nakita han nabalabag ha imo kalugaringon nga mata? Salingkapaw! Kuhaa anay an nabalabag ha imo kalugaringon nga mata, ngan niyan makakakita ka na hin pagkuha han poling ha mata han imo bugto."
                },
                "43": {
                    "verse_nr": "43",
                    "verse": "\u201cDiri nahatag hin maraot nga bunga in maupay nga kahoy, o nahatag hin maupay nga bunga in maraot nga kahoy."
                },
                "44": {
                    "verse_nr": "44",
                    "verse": "Kinikilala an tagsa nga kahoy pinaagi han iya mga bunga; diri ka naburo hin mga igos tikang hin mga sapinit, o nagtitirok hin mga ubas tikang hin mga niyutiyo."
                },
                "45": {
                    "verse_nr": "45",
                    "verse": "Nagpapagawas an tawo nga maupay hin mga kaupayan tikang han manggad hin mag-upay nga mga butang han iya kasingkasing; an maraot nga tawo, tikang han iya manggad hin magraot nga mga butang. Kay iginyayakan han baba an nakakapuno han kasingkasing."
                },
                "46": {
                    "verse_nr": "46",
                    "verse": "\u201cKay ano nga gintatawag ako niyo, \u2018Ginoo, Ginoo,\u2019 ngan diri niyo ginbubuhat an iginsusumat ko ha iyo?"
                },
                "47": {
                    "verse_nr": "47",
                    "verse": "An tagsatagsa nga nadaop ha akon, ngan namamati han akon mga pulong, ngan iya gintutuman, ipapakita ko ha iyo kon ano an itatanding ha iya."
                },
                "48": {
                    "verse_nr": "48",
                    "verse": "Sugad hiya hin tawo nga nagbalay: nag-ukab hiya hin halarom, ngan gintungtung ha bato nga patukoran. Binmaha an salog ngan gin-agmakan adto nga balay, kundi waray ini mabay-og, kay madig-on gud an katukod."
                },
                "49": {
                    "verse_nr": "49",
                    "verse": "Kundi an namamati han akon mga pulong ngan diri niya gintutuman, sugad hiya hin tawo nga nagbalay ha tuna, nga waray magbutang hin patukoran; natumba la dayon han pag-agmaki han baha. Hin pagkamakaharadlok hadto nga pagkapukan!\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Katapos ni Jesus maghimangraw hini ngatanan nga mga butang ha mga tawo, kinmadto hiya ha Capernaum."
                },
                "2": {
                    "verse_nr": "2",
                    "verse": "May didto kapitan nga Romano, nga may-ada surugoon nga iya minahal, nga masakit ngan tikamaratay na."
                },
                "3": {
                    "verse_nr": "3",
                    "verse": "Han pakabati han kapitan hiunong kan Jesus, ginpakadto niya in katigurangan nga mga Judiyo hin paghangyo kan Jesus nga kadtoon ngan tambalon an iya surugoon."
                },
                "4": {
                    "verse_nr": "4",
                    "verse": "Dinmaop hira kan Jesus ngan nakimalooy ha iya, \u201cTakos gud ini nga tawo han imo bulig."
                },
                "5": {
                    "verse_nr": "5",
                    "verse": "Nahigugma hiya han aton mga tawo, nga nagtindog hiya hin sinagoga para ha aton.\u201d"
                },
                "6": {
                    "verse_nr": "6",
                    "verse": "Sanglit inmupod hi Jesus ha ira. Han hirani na hiya han balay, nagsugo an kapitan hin iya kasangkayan pagsumat kan Jesus: \u201cAyaw na gad la pagginuol. Diri ako takos nga sumulod ka han akon balay"
                },
                "7": {
                    "verse_nr": "7",
                    "verse": "ngan diri man ako takos makigkita ha imo. Sanglit pagyakan na la ngan mag-uopay an akon surugoon."
                },
                "8": {
                    "verse_nr": "8",
                    "verse": "Ilarom liwat ako han gahom hin labaw nga mga opisyal, ngan may mga sondalo man nga akon sakop. Nasugo ako han usa, \u2018Kadto na!\u2019 ngan nalakat hiya; nasugo ako hin iba, \u2018Kadi ha akon!\u2019 ngan nadaop hiya; ngan nasugo ako han akon oripon, \u2018Buhata ini!\u2019 ngan gintutuman niya.\u201d"
                },
                "9": {
                    "verse_nr": "9",
                    "verse": "Nahipausa hi Jesus han iya pakabati hini; tinmalikod hiya ngan nagsiring ha mga tawo nga nagsusunod ha iya, \u201cNasiring ako ha iyo, waray pa gud ako hinkit-an nga sugad hini nga pagtoo, bisan dinhe ha Israel!\u201d"
                },
                "10": {
                    "verse_nr": "10",
                    "verse": "Binmalik ha balay han kapitan an mga sinugo ngan hinkit-an nira nga maupay na an iya surugoon."
                },
                "11": {
                    "verse_nr": "11",
                    "verse": "Waray pag-iha kinmadto hi Jesus hin bungto nga Nain an ngaran. Inmupod ha iya an iya mga tinun-an ngan hin dako nga hugpo hin mga tawo."
                },
                "12": {
                    "verse_nr": "12",
                    "verse": "Han pag-abot niya ha ulpotan han bungto, amo man liwat an paggawas han mga tawo nga naglulubong hin minatay. An minatay amo gud la nga anak hin balo nga babaye, ngan gin-updan an babaye hin damo nga mga tawo tikang ha bungto."
                },
                "13": {
                    "verse_nr": "13",
                    "verse": "Han pakakita ha iya han Ginoo, inalpan an Ginoo hin kalooy ha iya, ngan nagsiring an Ginoo ha iya, \u201cAyaw pagtangis.\u201d"
                },
                "14": {
                    "verse_nr": "14",
                    "verse": "Hinmarani hiya ngan gindun-an an lungon, ngan inmukoy an magparasag nga mga tawo. Sinmiring hi Jesus, \u201cIkaw nga olitawo, nasiring ako ha imo, buhat!\u201d"
                },
                "15": {
                    "verse_nr": "15",
                    "verse": "Linmingkod an minatay ngan nagtikang hin pagyakan, ngan iginhatag hiya ni Jesus ngadto han iroy niya."
                },
                "16": {
                    "verse_nr": "16",
                    "verse": "Pinangulba an ngatanan, ngan nagdayaw hira han Dyos, \u201cNagpakita ha butnga naton in dako nga manaragna!\u201d ngan, \u201cKinmanhi an Dyos hin pagtalwas han iya katawhan!\u201d"
                },
                "17": {
                    "verse_nr": "17",
                    "verse": "Nahibantog ini nga sumat mahitungod kan Jesus ha bug-os nga Judea ngan ha mga higrani nga katunaan."
                },
                "18": {
                    "verse_nr": "18",
                    "verse": "Ginsumatan hi Juan han iya mga tinun-an hiunong hini ngatanan nga mga butang. Gintawag ni Juan in duha ha ira"
                },
                "19": {
                    "verse_nr": "19",
                    "verse": "ngan ginsugo hira ngadto han Ginoo hin pagpakiana ha iya kon hiya ba an tiarabot nga ginsiring ni Juan, o kon magpapaabot pa ba hira hin lain."
                },
                "20": {
                    "verse_nr": "20",
                    "verse": "Han pag-abot nira, nagsiring hira kan Jesus, \u201cGinsugo kami ni Juan nga Parabunyag hin pagpakiana, \u2018Amo ka ba an iya ginsiring nga tiarabot, o magpapaabot pa ba kami hin lain?\u2019\u201d"
                },
                "21": {
                    "verse_nr": "21",
                    "verse": "Hito manta nga panahon gintambal ni Jesus in damo nga mga tawo han ira mga sakit, mga balatian, mga magraot nga mga espiritu, ngan nagpakakita in damo nga mga buta."
                },
                "22": {
                    "verse_nr": "22",
                    "verse": "Ginbaton ni Jesus an mga sinugo ni Juan, \u201cBalik ngan pagsumati niyo hi Juan han hinkit-an ngan hinbatian niyo: nakakakita na an mga buta, nakakalakat na an mga piay, ginlinisan na an mga sanlahon, nakakabati na an mga bungol, ginbanhaw na an mga minatay, ngan iginwali na an Maupay nga Sumat ha mga kablas."
                },
                "23": {
                    "verse_nr": "23",
                    "verse": "Pagkapalaran hadton waray na mga pagruhaduha hiunong ha akon!\u201d"
                },
                "24": {
                    "verse_nr": "24",
                    "verse": "Pagbaya na han mga sinugo ni Juan, naghimangraw hi Jesus ha mga tawo hiunong kan Juan, \u201cHan pagkadto niyo kan Juan didto ha kamingawan, ano man an karuyag niyo hikit-an? Usa ba nga tangbo nga ginbabarubay-og hin hangin?"
                },
                "25": {
                    "verse_nr": "25",
                    "verse": "Ano gud an iyo ginkadto hin pagkita? Usa ba ka tawo nga mahal an iya bado? Ha tinuod, adton mga nagpapanapton hin sugad aadto pag-uokoy ha mga palasyo!"
                },
                "26": {
                    "verse_nr": "26",
                    "verse": "Sumati daw ako, ano gud an iyo ginkadto hin pagkita? Usa ba nga manaragna? Oo, nasiring ako ha iyo nga hinkit-an niyo in labaw pa hin manaragna."
                },
                "27": {
                    "verse_nr": "27",
                    "verse": "Kay amo hi Juan an iginsiring han kasuratan, \u2018Iini an akon magsarangyaw, nasiring an Dyos; ipadadara ko hiya una ha imo hin pag-andam han dalan para ha imo!\u2019\u201d"
                },
                "28": {
                    "verse_nr": "28",
                    "verse": "Nagpadayon hi Jesus, \u201cNasiring ako ha iyo, labaw pa hi Juan kay hin bisan hin-o nga natawo; kundi labaw pa ha iya an gigugutiayi dida han Ginhadian han Dyos.\u201d"
                },
                "29": {
                    "verse_nr": "29",
                    "verse": "Nakabati ha iya an ngatanan nga mga tawo; hira ngan an mga parasukot hin buhis amo an nagtuman han matadong nga mga paglarang han Dyos, ngan ginbunyagan hira ni Juan."
                },
                "30": {
                    "verse_nr": "30",
                    "verse": "Kundi iginsalikway han mga Parisiyo ngan han mga magturutdo han Balaod an katoyoanan han Dyos para ha ira, ngan dinmiri hira hin pagpabunyag kan Juan."
                },
                "31": {
                    "verse_nr": "31",
                    "verse": "\u201cNiyan, ano man an akon ikatatanding han mga tawo hini nga panahon? Sugad hin ano hira?"
                },
                "32": {
                    "verse_nr": "32",
                    "verse": "Sugad hira hin kabataan nga nagkakalingkod ha taboan. An usa nga hugpo nagoliat ngadto han lain nga hugpo, \u2018Ginpatunog na namon para ha iyo an turunggon para hin pagkasal, kundi waray kamo sumayaw! Nagkanta kami hin mga masulob-on nga kanta hin paglubong, kundi waray kamo magtangis!\u2019"
                },
                "33": {
                    "verse_nr": "33",
                    "verse": "Kinmanhi hi Juan nga Parabunyag, ngan nagpuasa hiya ngan waray uminom hin bino, ngan nagsiring kamo, \u2018Ginsasangkayan hiya hin yawa!\u2019"
                },
                "34": {
                    "verse_nr": "34",
                    "verse": "Kinmanhi an Anak han Tawo, ngan kinmaon ngan inminom hiya, ngan nagsiring kamo, \u2018Kitaa daw niyo ini nga tawo! Malamon ngan parahubog hiya, sangkay han mga parasukot hin buhis ngan mga makasasala!\u2019"
                },
                "35": {
                    "verse_nr": "35",
                    "verse": "Kundi an kinaadman han Dyos ipapakita nga matuod hadton ngatanan nga makarawat hini nga kinaadman.\u201d"
                },
                "36": {
                    "verse_nr": "36",
                    "verse": "Gindapit hi Jesus hin usa nga Parisiyo ngadto hin pangaon. Kinmadto hi Jesus ha iya balay ngan linmingkod hin pagkaon."
                },
                "37": {
                    "verse_nr": "37",
                    "verse": "May usa nga babaye nga makasasala didto hadto nga bungto. Nakabati hiya nga nakaon hi Jesus ha balay han Parisiyo. Sanglit, nagdara hiya hin tibod nga alabastro nga puno hin talamhot."
                },
                "38": {
                    "verse_nr": "38",
                    "verse": "Tinmindog hiya ha luyo ni Jesus, ha may tiilan niya, nagtinangis ngan ginhulos an mga tiil ni Jesus han iya mga luha. Ngan ginpahiran niya an mga tiil ni Jesus han iya buhok, ginharokan niya an iya mga tiil, ngan ginbuboan ini han talamhot."
                },
                "39": {
                    "verse_nr": "39",
                    "verse": "Han pakakita hini han Parisiyo nga nagdapit kan Jesus, nagsiring hiya ha iya ngahaw, \u201cKon tinuod nga manaragna ini nga tawo, makilala unta hiya kon hin-o ini nga babaye nga nakapot ha iya; mahibabaro hiya kon ano hin kamakasasala an iya kinabuhi!\u201d"
                },
                "40": {
                    "verse_nr": "40",
                    "verse": "Nagyakan hi Jesus ngan nagsiring ha iya, \u201cSimon, may-ada ko unta igsusumat ha imo.\u201d\nNagsiring hi Simon, \u201cOo, Magturutdo, sumati ako.\u201d"
                },
                "41": {
                    "verse_nr": "41",
                    "verse": "Sinmiring hi Jesus, \u201cMay duha ka tawo nga nakautang didto hin usa ka tawo nga nagpapautang hin kwarta. Nakautang hin mil pesos an usa, ngan syin pesos an ikaduha."
                },
                "42": {
                    "verse_nr": "42",
                    "verse": "Waray man ha ira nakakabayad, sanglit ginpara na la niya an ira mga utang. Niyan, hin-o man han duha an mahigugma ha iya hin darudako?\u201d"
                },
                "43": {
                    "verse_nr": "43",
                    "verse": "Binmaton hi Simon, \u201cBangin la hiya nga dako an utang.\u201d\n\u201cIgo an imo baton,\u201d nagsiring hi Jesus."
                },
                "44": {
                    "verse_nr": "44",
                    "verse": "Niyan limingi hiya ngadto han babaye ngan sidngon hi Simon, \u201cNakita ka hini nga babaye? Sinmulod ako ha imo balay, ngan waray ka maghatag hin tubig para han akon mga tiil, kundi ginpamusaan ako niya han iya mga luha ngan ginpahiran pa ini han iya buhok."
                },
                "45": {
                    "verse_nr": "45",
                    "verse": "Waray mo ako tapoa hin harok, kundi tikang han akon pag-abot, waray hiya undang hin paghinarok han akon tiil."
                },
                "46": {
                    "verse_nr": "46",
                    "verse": "Waray ka mag-andam hin lana para han akon ulo, kundi ginbub-an niya an akon mga tiil hin talamhot."
                },
                "47": {
                    "verse_nr": "47",
                    "verse": "Sanglit, nasiring ako ha imo, an dako nga gugma nga iya iginpakita nagpapamatuod nga ginpasaylo na an iya damo nga mga sala. Kundi an ginpasaylo hin gutiay la nga sala, nagpakita hin gutiay la nga paghigugma.\u201d"
                },
                "48": {
                    "verse_nr": "48",
                    "verse": "Niyan nagsiring hi Jesus ngadto han babaye, \u201cGinpasaylo na an imo mga sala.\u201d"
                },
                "49": {
                    "verse_nr": "49",
                    "verse": "Nagtikang hin pagngurutob an iba nga nalingkod ha lamisa, \u201cHin-o ngani ini nga nagpapasaylo han mga sala?\u201d"
                },
                "50": {
                    "verse_nr": "50",
                    "verse": "Kundi nagsiring hi Jesus ngadto han babaye, \u201cAn imo pagtoo an nagtalwas ha imo; maupay na la nga imo paglakat!\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Waray pag-iha, nagsudoy hi Jesus han kabungtohan ug kabaryohan, hin pagwali han Maupay nga Sumat mahitungod han Ginhadian han Dyos. Inmupod ha iya an dose nga mga tinun-an"
                },
                "2": {
                    "verse_nr": "2",
                    "verse": "ngan pira nga kababayen-an nga gin-upay tikang hin magraot nga mga espiritu ngan mga sakit: hira Maria (nga ginngangaranan nga Magdalena), nga tikang ha iya ginmawas in pito nga mga yawa"
                },
                "3": {
                    "verse_nr": "3",
                    "verse": "Juana, nga asawa ni Chuza nga usa nga opisyal han korte ni Herodes; Susana, ngan damo pa nga iba nga kababayen-an nga naggamit han ira kalugaringon nga pinakabuhian hin pagbulig kan Jesus ngan han iya mga tinun-an."
                },
                "4": {
                    "verse_nr": "4",
                    "verse": "Abotkiabot an mga tawo ngadto kan Jesus tikang ha usa ngadto han sunod nga bungto, ngan han pagtirok na hin dako nga hugpo hin mga tawo, iginsumat ni Jesus ini nga pananglitan"
                },
                "5": {
                    "verse_nr": "5",
                    "verse": "\u201cGinmawas in usa ka tawo pagsabod han iya binhe. Samtang iginsasabod niya ha tuna an binhe, nagkataktak in pira han mga binhe ha ligid han dalan, diin natamakan ini, ngan pinanuktok han katamsihan."
                },
                "6": {
                    "verse_nr": "6",
                    "verse": "Nagkataktak in pira han mga binhe ha batoon nga tuna, ngan han pagtubo na han mga tanom, nagkalalaya hira, kay mamara man an tuna."
                },
                "7": {
                    "verse_nr": "7",
                    "verse": "Nagkataktak an iba han mga binhe ha katunokan, nga tinmubo tampo han mga tanom, ngan naambongan an mga tanom."
                },
                "8": {
                    "verse_nr": "8",
                    "verse": "Ngan nagkataktak man an iba nga mga binhe ha maupay nga tuna; tinmubo an mga tanom, ngan nanmunga hin tag 100 ka lugas an kada usa.\u201d\nNgan gintapos ni Jesus pagsiring, \u201cSanglit, pamati kamo, kon may-ada niyo mga durunggan!\u201d"
                },
                "9": {
                    "verse_nr": "9",
                    "verse": "Nagpakiana kan Jesus an iya mga tinun-an kon ano an kahulogan hini nga pananglitan."
                },
                "10": {
                    "verse_nr": "10",
                    "verse": "Binmaton hi Jesus, \u201cIginhatag ha iyo an paghibaro han mga tinago han Ginhadian han Dyos; kundi han iba, pinaagi la hin mga pananglitan, basi kon magtan-aw man hira, diri makakita; ngan kon mamati man hira, diri makasabot."
                },
                "11": {
                    "verse_nr": "11",
                    "verse": "\u201cAmo ini an kahulogan han pananglitan: an pulong han Dyos amo an binhe."
                },
                "12": {
                    "verse_nr": "12",
                    "verse": "An mga namamati amo an binhe nga nataktak ha ligid han dalan, kundi naabot an Yawa ngan inaagaw an mensahe tikang ha ira mga kasingkasing, basi diri hira tumuo ngan matalwas."
                },
                "13": {
                    "verse_nr": "13",
                    "verse": "An binhe nga nataktak ha batoon nga tuna amo an namamati, kundi diri gud ini nakakapanggamot; natoo hira hin madaliay la, ngan nabaya kon naabot na an panahon hin pagsulay ha ira."
                },
                "14": {
                    "verse_nr": "14",
                    "verse": "An binhe nga nataktak ha katunokan amo an mga namamati, kundi nalambongan ngan nalumos hira han mga karinggalan, mga manggad, ngan mga kaliawan hini nga kinabuhi, ngan natataktak dayon an ira bunga."
                },
                "15": {
                    "verse_nr": "15",
                    "verse": "An binhe nga nahulog ha maupay nga tuna, amo adton namamati han mensahe ngan gintitipigan nira ha maupay ngan masinugtanon nga kasingkasing, ngan nagpapadayon hira tubtob nga makapamunga."
                },
                "16": {
                    "verse_nr": "16",
                    "verse": "\u201cWaray nadagkot hin suga ngan tinatahoban o ibinubutang ha ilarom hin higdaan. Lugod, ibinubutang ito niya ha burutangan han suga, basi makakita han kapawa an nasulod nga mga tawo."
                },
                "17": {
                    "verse_nr": "17",
                    "verse": "An bisan ano nga tinago, ipadadayag; ngan an bisan ano nga tinahoban, ipahahayag."
                },
                "18": {
                    "verse_nr": "18",
                    "verse": "\u201cSanglit, paghirot han iyo pamati; kay adton may-ada, tatagan pa hin dugang; kundi adton waray, kukuhaan pa hiya bisan han gutiay nga iya ginhuhunahuna nga iya.\u201d"
                },
                "19": {
                    "verse_nr": "19",
                    "verse": "Kinmadto kan Jesus an iroy ngan kabugtoan niya, kundi waray makahirani ha iya tungod han damo nga mga tawo."
                },
                "20": {
                    "verse_nr": "20",
                    "verse": "May nagsiring kan Jesus, \u201cAadto ha gawas an iroy ngan kabugtoan mo, ngan karuyag makigkita ha imo.\u201d"
                },
                "21": {
                    "verse_nr": "21",
                    "verse": "Nagsiring hi Jesus ha ira ngatanan, \u201cAdton namamati ngan nagtutuman han pulong han Dyos amo an iroy ngan kabugtoan ko.\u201d"
                },
                "22": {
                    "verse_nr": "22",
                    "verse": "Usa ka adlaw sinmakay hi Jesus hin sakayan, upod han iya mga tinun-an ngan nagsiring ha ira, \u201cTabok kita ngadto ha luyo han lanaw.\u201d Sanglit pinmalawod hira."
                },
                "23": {
                    "verse_nr": "23",
                    "verse": "Samtang nagsasakay hira, nahingaturog hi Jesus. Nagmadlos in hangin didto han lanaw, ginsakayan hin tubig an sakayan, ngan nahingada hira ngatanan hin dako nga kataragman."
                },
                "24": {
                    "verse_nr": "24",
                    "verse": "Hinmarani kan Jesus an mga tinun-an ngan ginpukaw hiya, \u201cAgaron, Agaron! Magkakamatay na kita!\u201d\nBinmuhat hi Jesus ngan ginsaway an hangin ngan an mga balod; hinmugpoy an hangin ngan nagmalinaw hin duro."
                },
                "25": {
                    "verse_nr": "25",
                    "verse": "Katapos, nagsiring hiya ha mga tinun-an, \u201cHain naman an iyo pagtoo?\u201d\nKundi nahipausa ngan nahadlok hira ngan may hinsiring ha ira, \u201cHin-o ba ini nga tawo? Nasugo hiya han mga hangin ngan mga balod, ngan nasugot hira ha iya!\u201d"
                },
                "26": {
                    "verse_nr": "26",
                    "verse": "Nagpadayon hira hin pagsakay ngadto ha tuna han mga taga-Gadara, nga tabok han lanaw tikang ha Galilea."
                },
                "27": {
                    "verse_nr": "27",
                    "verse": "Paghaw-as ni Jesus ha baybayon, gintapo hiya hin tawo nga sinasangkayan hin yawa nga tikang ha bungto. Maiha na nga lubas hiya ngan diri naukoy hin balay, kundi ha mga lungib nga lubnganan."
                },
                "28": {
                    "verse_nr": "28",
                    "verse": "Han pakakita niya kan Jesus, ginmoliat hiya, hinmapa ha iya atubangan, ngan ginmoliat hin pagsiring, \u201cJesus, Anak han Gihahataasi nga Dyos! Ano an imo karuyag ha akon? Nakikimalooy ako ha imo, ayaw gad ako pagkastigoha!\u201d"
                },
                "29": {
                    "verse_nr": "29",
                    "verse": "Nagsiring hiya hini, kay ginsugo ni Jesus an maraot nga espiritu hin paggawas ha iya. Nakadamo na sulonga hiya han yawa, ngan bisan kon ginpriso hiya, kinadenahan an iya mga kamot ngan mga tiil, gin-uutod niya an mga kadena ngan gindadara hiya han yawa ngadto ha kamingawan."
                },
                "30": {
                    "verse_nr": "30",
                    "verse": "Ginpakianhan hiya ni Jesus, \u201cAno an imo ngaran?\u201d\nBinmaton hiya, \u201cPanon an akon ngaran,\u201d kay damo nga mga yawa an sinmulod ha iya."
                },
                "31": {
                    "verse_nr": "31",
                    "verse": "Nakimalooy kan Jesus an mga yawa nga diri hira tabogon ngadto ha kahiladman."
                },
                "32": {
                    "verse_nr": "32",
                    "verse": "May dako nga panon hin kababoyan nga hirani didto, ngan nanginginaon ha ligid han tayod. Nakimalooy kan Jesus an mga yawa nga tugotan hira hin pagsulod ngadto han kababoyan, ngan tinmugot hiya."
                },
                "33": {
                    "verse_nr": "33",
                    "verse": "Sanglit ginmawas han tawo an mga yawa ngan sinmulod ngadto han kababoyan; binmungkalas hin pagdadlagan an bug-os nga panon ha ligid han umpas, nagpadayon ngadto han lanaw, ngan nagkalulumos hira."
                },
                "34": {
                    "verse_nr": "34",
                    "verse": "Hinkit-an an nahinabo han mga tawo nga nagmamangno han kababoyan, sanglit nagdadlagan hira ngadto ha bungto ug kaumhan hin pagsumat han nahinabo."
                },
                "35": {
                    "verse_nr": "35",
                    "verse": "Ginmawas an mga tawo hin pagkita han nahinabo. Kinmadto hira kan Jesus, ngan hinkit-an nira an tawo nga iniwasan na han mga yawa nga nalingkod ha tiilan ni Jesus, may bado na, ngan maupay na an panhunahuna; ngan nahadlok hira ngatanan."
                },
                "36": {
                    "verse_nr": "36",
                    "verse": "An mga nagpakakita nagsumat han mga tawo kon gin-unan-o hin pag-upay han sinangkayan hin yawa."
                },
                "37": {
                    "verse_nr": "37",
                    "verse": "Niyan ginhangyo hi Jesus han mga taga-Gadara nga bumaya hiya ha ira, kay nahadlok hira. Sanglit sinmakay hi Jesus han sakayan ngan ginmikan."
                },
                "38": {
                    "verse_nr": "38",
                    "verse": "Nakimalooy kan Jesus an tawo nga iniwasan han mga yawa, \u201cPaupda gad ako ha imo.\u201d\nKundi ginpalakat hiya ni Jesus upod ini nga tugon"
                },
                "39": {
                    "verse_nr": "39",
                    "verse": "\u201cOli ngadto ha iyo ngan igsumat an ginbuhat han Dyos ha imo.\u201d\nLinmakat an tawo nga iginsumat niya ha bug-os nga bungto an ngatanan nga ginbuhat ni Jesus ha iya."
                },
                "40": {
                    "verse_nr": "40",
                    "verse": "Pagbalik ni Jesus ngadto ha tabok han lanaw, gintapo hiya han mga tawo, kay naghihinulat na hira ngatanan ha iya."
                },
                "41": {
                    "verse_nr": "41",
                    "verse": "Inmabot in usa ka tawo nga ginngangaranan kan Jairo nga usa nga opisyal han sinagoga. Hinmapa hiya ha tiilan ni Jesus ngan nakimalooy ha iya nga kumadto ha iya balay"
                },
                "42": {
                    "verse_nr": "42",
                    "verse": "kay tikamaratay na an amo la nga iya anak nga babaye nga 12 an edad.\nHan nagtitipakadto na hi Jesus, gindadaisog hiya paluyoluyo han mga tawo."
                },
                "43": {
                    "verse_nr": "43",
                    "verse": "Didto in babaye nga makalilisang na an pag-antos hin pagdinugoi hin 12 na ka tuig; naubos na an iya pinakabuhian hin pagpatambal, kundi waray gud hiya mauupay."
                },
                "44": {
                    "verse_nr": "44",
                    "verse": "Nagpirit hiya hin pagkadto ha luyo ni Jesus, kinamkam niya an sidsid han panapton ni Jesus ngan inmukoy dayon an pagdinugoi ha iya."
                },
                "45": {
                    "verse_nr": "45",
                    "verse": "Nagpakiana hi Jesus, \u201cHin-o in nagkamkam ha akon?\u201d\nWaray la makigbali an mga tawo, sanglit sinmiring hi Pedro, \u201cAgaron, diri ka ba maaram nga ginlilibotan ngan gindadaisog ka han mga tawo?\u201d"
                },
                "46": {
                    "verse_nr": "46",
                    "verse": "Kundi nagsiring hi Jesus, \u201cMay-ada gud nagkamkam ha akon, kay inmabat ako nga may ginmawas nga gahom tikang ha akon.\u201d"
                },
                "47": {
                    "verse_nr": "47",
                    "verse": "Nahibaro an babaye nga hinsabotan hiya, sanglit dinmaop hiya nga nangungurog, ngan hinmapa hiya ha tiilan ni Jesus. Ha atubangan han ngatanan, ginsumatan niya hi Jesus kay ano nga ginkamkam hiya niya, ngan kon naunan-o nga naupay hiya dayon."
                },
                "48": {
                    "verse_nr": "48",
                    "verse": "Ginsiring hiya ni Jesus, \u201cAnak ko, an imo pagtoo amo an nakaupay ha imo. Maupay na la nga imo paglakat.\u201d"
                },
                "49": {
                    "verse_nr": "49",
                    "verse": "Samtang nagyayakan pa hi Jesus, inmabot in usa nga sinugo tikang ha balay han opisyal. Ginsiring niya hi Jairo, \u201cPatay na an imo anak nga babaye. Ayaw na pagsamoka an Magturutdo.\u201d"
                },
                "50": {
                    "verse_nr": "50",
                    "verse": "Kundi hinbatian ini ni Jesus ngan nagsiring hiya kan Jairo, \u201cAyaw kahadlok; too la, ngan mag-uupay hiya.\u201d"
                },
                "51": {
                    "verse_nr": "51",
                    "verse": "Han pag-abot ni Jesus ha balay, waray hiya tumugot nga may umupod ha iya, labot kanda Pedro, Juan, ug Santiago, ngan an amay ug iroy han bata."
                },
                "52": {
                    "verse_nr": "52",
                    "verse": "Nagtitinangis ngan masulob-on an ngatanan didto tungod han bata. Nagsiring hi Jesus, \u201cAyaw kamo pagtangis; diri patay an bata, nakaturog la hiya!\u201d"
                },
                "53": {
                    "verse_nr": "53",
                    "verse": "Gintinawaan la hiya nira ngatanan, kay maaram hira nga patay na an bata."
                },
                "54": {
                    "verse_nr": "54",
                    "verse": "Kundi ginkaptan ha kamot ni Jesus an bata ngan ginsiring, \u201cAnak, buhat!\u201d"
                },
                "55": {
                    "verse_nr": "55",
                    "verse": "Binmalik ha iya an kinabuhi ngan binmuhat hiya dayon; ngan ginsugo hira ni Jesus nga tagan hiya hin pagkaon."
                },
                "56": {
                    "verse_nr": "56",
                    "verse": "Nanhipausa an iya mga kag-anak, kundi ginsugo hira ni Jesus nga diri magsumat bisan kan kanay han nahinabo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Gintirok ni Jesus an 12 nga mga tinun-an ngan gintagan hira hin gahom hin pagpagawas han ngatanan nga mga yawa ngan pagtambal han mga sakit."
                },
                "2": {
                    "verse_nr": "2",
                    "verse": "Niyan ginsugo niya hin pagwali han Ginhadian han Dyos ngan pagtambal han mga magsakit."
                },
                "3": {
                    "verse_nr": "3",
                    "verse": "Ginsiring niya hira: \u201cAyaw kamo pagdara hin bisan ano ha iyo paglalaktan: waray tungkod, waray supot para hin limos, waray balon nga pagkaon, waray kwarta, waray bisan usa nga liliwanan."
                },
                "4": {
                    "verse_nr": "4",
                    "verse": "Kon karawaton kamo, pabilin dida hito nga balay ngada han pagbaya niyo han bungto"
                },
                "5": {
                    "verse_nr": "5",
                    "verse": "kon diri kamo karawaton han mga tawo, bayai ito nga bungto, ngan padpara an tapotapo tikang han iyo mga tiil, sugad nga pahimangno ha ira?\u201d"
                },
                "6": {
                    "verse_nr": "6",
                    "verse": "Linmakat an mga tinun-an ngan nagsudoy han ngatanan nga kabaryohan. Nagwali hira han Maupay nga Sumat ngan nagtambal han mga tawo ha bisan diin nga dapit."
                },
                "7": {
                    "verse_nr": "7",
                    "verse": "Nakabati hi Herodes nga punoan ha Galilea, hiunong han ngatanan nga mga butang nga nahihinabo. Nawurok gud hiya mahitungod hini, kay may mga tawo nga nasiring, nga nabanhaw hi Juan nga Parabunyag"
                },
                "8": {
                    "verse_nr": "8",
                    "verse": "an iba nasiring nga nagpakita hi Elias, samtang nagsiring pa nga usa han kamaihaan na nga mga manaragna in nabanhaw."
                },
                "9": {
                    "verse_nr": "9",
                    "verse": "Nagsiring hi Herodes, \u201cGinpapugotan ko na hi Juan; kundi hin-o ini nga tawo nga hinbabatian ko hiunong hini nga mga butang?\u201d Ngan nagtalingoha hiya hin pag-ikinikitaan kan Jesus."
                },
                "10": {
                    "verse_nr": "10",
                    "verse": "Binmalik an mga apostoles ngan ira ginsumatan hi Jesus han ngatanan nga ira nabuhat. Igin-upod hira niya ngan kinmadto nga hira la, ha usa nga bungto nga ginngangaranan Betsaida."
                },
                "11": {
                    "verse_nr": "11",
                    "verse": "Han paghibaro han mga tawo, linmanat hira ha iya, ngan ginkarawat hira ni Jesus. Naghimangraw hiya ha ira mahitungod han Ginhadian han Dyos, ngan gin-upay an mga nagkikinahanglan hin pagtambal."
                },
                "12": {
                    "verse_nr": "12",
                    "verse": "Han tikaturunod na an adlaw, dinmaop ha iya an dose nga mga tinun-an ngan nagsiring, \u201cPalakta na la an mga tawo, basi makakadto hira ha kabaryohan ngan kaumhan nga higrani dinhe, ngan makaagi hin pagkaon ngan ira huhuronan, kay tay-aw ini nga dapit.\u201d"
                },
                "13": {
                    "verse_nr": "13",
                    "verse": "Kundi ginsiring hira ni Jesus, \u201cKamo ngahaw an hatag ha ira hin sadang nga pagkaon.\u201d\nBinmaton hira, \u201cLilima la an aton tinapay ngan duduha an isda. Karuyag ba nimo nga makadto ngan mapalit kami hin pagkaon para hini ngatanan nga mga tawo?\u201d"
                },
                "14": {
                    "verse_nr": "14",
                    "verse": "(May mga lima ka yukot an kalalaken-an didto.)\nNagsiring hi Jesus ha iya mga tinun-an, \u201cPapanlingkora niyo an mga tawo hin pundokpundok nga mga tinag-50 an kada usa.\u201d"
                },
                "15": {
                    "verse_nr": "15",
                    "verse": "Ginbuhat ini han mga tinun-an ngan ginpalingkod hira ngatanan."
                },
                "16": {
                    "verse_nr": "16",
                    "verse": "Ginkuha ni Jesus an lima nga tinapay ngan duha nga isda, hinmangad ha langit, nagpasalamat han Dyos tungod hini, ginpinitpinit ini niya, ngan ihinatag ha mga tinun-an, basi idurot ha mga tawo."
                },
                "17": {
                    "verse_nr": "17",
                    "verse": "Nangaon hira ngatanan ngan nagkabubusog; ngan nakatirok an mga tinun-an hin 12 pa ka basket han nahisalin han mga tawo."
                },
                "18": {
                    "verse_nr": "18",
                    "verse": "Usa ka panahon han nag-uusaan hi Jesus hin pag-ampo, dinmaop an mga tinun-an ha iya. Ginpakianhan hira niya, \u201cHin-o man ako, sumala han siring han mga tawo?\u201d"
                },
                "19": {
                    "verse_nr": "19",
                    "verse": "Binmaton hira, \u201cMay nasiring nga amo ka hi Juan nga Parabunyag. Nasiring an iba nga hi Elias ka, samtang nasiring naman an iba nga nabanhaw in usa han kamaihaan na nga mga manaragna.\u201d"
                },
                "20": {
                    "verse_nr": "20",
                    "verse": "Ginpakianhan hira niya, \u201cAn ha iyo, hin-o gud ako?\u201d\nBinmaton hi Pedro, \u201cAmo ka an Mesiyas han Dyos.\u201d"
                },
                "21": {
                    "verse_nr": "21",
                    "verse": "Niyan gintugon gud hira ni Jesus nga diri magsumat bisan kan kanay"
                },
                "22": {
                    "verse_nr": "22",
                    "verse": "ngan nagpadayon, \u201cKinahanglan mag-antos an Anak han Tawo, ngan igsalikway han katigurangan, han mga puno han kapadian, ngan han mga magturutdo han Balaod. Papatayon hiya, ngan babanhawon ha ikatulo ka adlaw.\u201d"
                },
                "23": {
                    "verse_nr": "23",
                    "verse": "Ngan ginsiring niya an ngatanan, \u201cKon may-ada karuyag hin pagbunyog ha akon, kinahanglan magsalikway hiya han iya kalugaringon, magpas-an han iya kros ha ngatanan nga adlaw, ngan magsunod ha akon."
                },
                "24": {
                    "verse_nr": "24",
                    "verse": "Kay an bisan hin-o nga karuyag magtalwas han iya kalugaringon nga kinabuhi, kawawad-an ini hiya; kundi an bisan hin-o nga kawad-an han iya kinabuhi tungod ha akon, matatalwas."
                },
                "25": {
                    "verse_nr": "25",
                    "verse": "May-ada ba kapulsanan para hin usa ka tawo, kon maangkon niya an bug-os nga kalibutan, kundi kawad-an hiya han iya kinabuhi? Waray gud!"
                },
                "26": {
                    "verse_nr": "26",
                    "verse": "Kon may-ada maawod ha akon ngan han akon pagturon-an, niyan, ikakaawod man hiya han Anak han Tawo kon kumanhi na hiya dida han iya himaya ngan han himaya han iya Amay ngan han iya baraan nga mga anghel."
                },
                "27": {
                    "verse_nr": "27",
                    "verse": "Tigamni ini! Susumatan ko kamo, may-ada pipira dinhe ha iyo nga diri mapatay tubtob nga hikit-an nira an Ginhadian han Dyos.\u201d"
                },
                "28": {
                    "verse_nr": "28",
                    "verse": "Mga usa na ka simana an linmabay katapos ni Jesus maghimangraw hini nga mga butang. Igin-upod niya hira Pedro, Juan, ug Santiago, ngan sinmagka hira hin bukid para hin pag-ampo."
                },
                "29": {
                    "verse_nr": "29",
                    "verse": "Samtang nag-aampo hi Jesus, nag-iba an dagway han iya bayhon, ngan tungod hin kamasilaw, nagmabusag an iya panapton."
                },
                "30": {
                    "verse_nr": "30",
                    "verse": "Ha gilayon pinmakita in duha ka tawo nga nakikighimangraw ha iya. Hira Moises ug Elias adto"
                },
                "31": {
                    "verse_nr": "31",
                    "verse": "nga pinmakita dida ha langitnon nga himaya, ngan nakighimangraw kan Jesus mahitungod han paagi nga diri maiha magtutuman hiya han tuyo han Dyos, pinaagi han iya pagkamatay didto ha Jerusalem."
                },
                "32": {
                    "verse_nr": "32",
                    "verse": "Maupay gud an paghingaturog ni Pedro ngan han iya mga kaupod, kundi nagmata hira ngan nakakita han himaya ni Jesus ngan han duha nga mga tawo nga nagkakatukdaw upod ha iya."
                },
                "33": {
                    "verse_nr": "33",
                    "verse": "Han tibaraya na kan Jesus an mga tawo, nagsiring hi Pedro ha iya, \u201cAgaron, maupay nga hahani kita. Maghihimo kami hin tulo nga mga tulda, usa para ha imo, usa para kan Moises, ngan usa para kan Elias.\u201d (Waray gud hiya sabot han iya ginyiyinakan.)"
                },
                "34": {
                    "verse_nr": "34",
                    "verse": "Samtang nagyiyinakan pa hiya, pinmakita in usa nga dampog nga nakalambong ha ira; ngan nahadlok an mga tinun-an dida han pagtungod han dampog ha ira."
                },
                "35": {
                    "verse_nr": "35",
                    "verse": "Nagsiring in tingog tikang han dampog: \u201cAmo ini an akon Anak nga akon pinili; pamatii hiya niyo!\u201d"
                },
                "36": {
                    "verse_nr": "36",
                    "verse": "Pag-ukoy na han tingog, nag-usaan na la hi Jesus. Ginhilom han mga tinun-an ini ngatanan, ngan hadto nga mga adlaw waray gud hira magsumat bisan kan kanay han ira hinkit-an."
                },
                "37": {
                    "verse_nr": "37",
                    "verse": "Pagkabuwas, linmugsong hira han bukid, ngan gintapo hi Jesus hin damo nga mga tawo."
                },
                "38": {
                    "verse_nr": "38",
                    "verse": "Ginmoliat in usa ka tawo tikang han kadam-an: \u201cMagturutdo! Nakikimalooy ako ha imo, kitaa gad an akon anak, an amo la nga akon anak!"
                },
                "39": {
                    "verse_nr": "39",
                    "verse": "Sinmulod ha iya in espiritu, nga tigda la hiya hin paggoliat, ngan binubuntog hiya, sanglit nagbububura an iya baba; waray hunong in pagpakurii ha iya, ngan makuri gud bumaya ha iya!"
                },
                "40": {
                    "verse_nr": "40",
                    "verse": "Nakimalooy ako han imo mga tinun-an nga pagawson ini nga maraot nga espiritu, kundi diri man hira nakakahimo.\u201d"
                },
                "41": {
                    "verse_nr": "41",
                    "verse": "Binmaton hi Jesus, \u201cPagkawaray pagtoo ngan pagkasayop niyo nga mga tawo! Tubtob pa san-o nga kinahanglan mag-upod ako ha iyo? Tubtob pa san-o an pag-antos ko upod ha iyo?\u201d Niyan ginsiring niya an tawo, \u201cDad-a nganhi an imo anak.\u201d"
                },
                "42": {
                    "verse_nr": "42",
                    "verse": "Samtang nagtitikaharani an bata, ibinuntad han yawa an bata ha tuna ngan binuntog ini hiya. Ginsaway ni Jesus an maraot nga espiritu, gintambal an bata, ngan iginbalik hiya ngadto han amay niya."
                },
                "43": {
                    "verse_nr": "43",
                    "verse": "Nanhipausa gud an ngatanan nga mga tawo han dako nga gahom han Dyos.\nDako pa an paghipausa han mga tawo han ngatanan nga ginbuhat ni Jesus, han pagsiring niya ha iya mga tinun-an"
                },
                "44": {
                    "verse_nr": "44",
                    "verse": "\u201cAyaw hingalimti ini nga akon iginsusumat ha iyo: itutubyan an Anak han Tawo ngadto ha gahom han mga tawo.\u201d"
                },
                "45": {
                    "verse_nr": "45",
                    "verse": "Kundi waray hira makasabot kon ano an kahulugan hini, ngan nahadlok hira hin pagpakiana ha iya mahitungod hini nga butang."
                },
                "46": {
                    "verse_nr": "46",
                    "verse": "Nagkaada hin lantogi an mga tinun-an kon hin-o ha ira an gilalabawi."
                },
                "47": {
                    "verse_nr": "47",
                    "verse": "Nasabtan ni Jesus an ira ginhuhunahuna, sanglit kinmuha hiya hin bata, ginpatukdaw ha iya ligid"
                },
                "48": {
                    "verse_nr": "48",
                    "verse": "ngan nagsiring ha ira, \u201cMakarawat ha akon an bisan hin-o nga makarawat hini nga bata ha akon ngaran; ngan makarawat liwat han nagsugo ha akon an bisan hin-o nga makarawat ha akon. Kay an giuubosi ha iyo ngatanan amo an gilalabawi.\u201d"
                },
                "49": {
                    "verse_nr": "49",
                    "verse": "Nagyakan hi Juan, \u201cAgaron, hinkit-an namon in tawo nga nagpapagawas hin mga yawa ha imo ngaran, ngan ginsaway hiya namon, kay diri man hiya sakop han aton hugpo.\u201d"
                },
                "50": {
                    "verse_nr": "50",
                    "verse": "Nagsiring hi Jesus ha iya ngan ha iba nga mga tinun-an, \u201cAyaw niyo pagdid-i hiya, kay naugop ha iyo an diri nasupak ha iyo.\u201d"
                },
                "51": {
                    "verse_nr": "51",
                    "verse": "Samtang nagtitikahirani an mga adlaw nga masaka na hi Jesus ha langit, nagbuot na gud la hiya nga mapakadto hiya ha Jerusalem."
                },
                "52": {
                    "verse_nr": "52",
                    "verse": "May-ada niya mga ginsugo hin pag-una ha iya. Linmakat hira ngan kinmadto hin usa nga baryo han Samaria hin pag-andam han ngatanan para ha iya."
                },
                "53": {
                    "verse_nr": "53",
                    "verse": "Kundi waray karawata hira han mga tawo didto, kay maaram hira nga tipakadto hi Jesus ha Jerusalem."
                },
                "54": {
                    "verse_nr": "54",
                    "verse": "Han pakasabot hini nira Santiago ug Juan nga mga tinun-an, nagsiring hira, \u201cGinoo, karuyag ba nimo nga ipalusad namon tikang ha langit in kalayo nga magsunog ha ira?\u201d"
                },
                "55": {
                    "verse_nr": "55",
                    "verse": "Linmingi hi Jesus ngan ginbusaan hira"
                },
                "56": {
                    "verse_nr": "56",
                    "verse": "ngan nagpadayon hira ngadto hin lain nga baryo."
                },
                "57": {
                    "verse_nr": "57",
                    "verse": "Samtang naglalakat hira ha dalan, nagsiring in usa ka tawo kan Jesus, \u201cMasunod ako ha imo bisan ngain.\u201d"
                },
                "58": {
                    "verse_nr": "58",
                    "verse": "Ginsiring hiya ni Jesus, \u201cMay mga buho an mga miro ngan may mga salag an katamsihan, kundi waray ngani dapit nga sadang kapahuwayan an Anak han Tawo.\u201d"
                },
                "59": {
                    "verse_nr": "59",
                    "verse": "Nagsiring hi Jesus ha lain nga tawo, \u201cSunod ha akon.\u201d\nKundi nagsiring adto nga tawo, \u201cTugoti ako anay hin pag-uli ngan paglubong han akon amay.\u201d"
                },
                "60": {
                    "verse_nr": "60",
                    "verse": "Binmaton hi Jesus, \u201cAsay papaglubnga an mga patay han ira kalugaringon nga minatay. Kundi ikaw, lakat ngan igwali an Ginhadian han Dyos.\u201d"
                },
                "61": {
                    "verse_nr": "61",
                    "verse": "Nagsiring in usa pa nga tawo, \u201cMasunod ako ha imo; kundi tugoti ako anay pagkadto ngan pagpanamilit han akon panimalay.\u201d"
                },
                "62": {
                    "verse_nr": "62",
                    "verse": "Nagsiring hi Jesus ha iya, \u201cDiri angay han Ginhadian han Dyos an bisan hin-o nga kinmapot na han arado ngan nagliliningi pa.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Katapos hini nagpili an Ginoo hin iba nga 72 nga kalalaken-an ngan ginsugo hira, padis padis, hin pag-una ha iya ngadto ha tagsa nga bungto ug dapit nga iya ngahaw kakadtoan."
                },
                "2": {
                    "verse_nr": "2",
                    "verse": "Nagsiring hiya ha ira, \u201cDamo an aranihon, kundi gutiay la an mga mag-arani. Sanglit pag-ampo kamo han tag-iya han aranihon nga magpadara hiya hin mga mag-arani ngadto han iya aranihon."
                },
                "3": {
                    "verse_nr": "3",
                    "verse": "Kadto na! Ginsusugo ta kamo sugad hin mga karnero ha butnga hin mga lubo."
                },
                "4": {
                    "verse_nr": "4",
                    "verse": "Ayaw kamo pagdara hin supot o surudlan hin limos o sandalyas; ayaw kamo pakigbali bisan kan kanay dida ha dalan."
                },
                "5": {
                    "verse_nr": "5",
                    "verse": "Pagsulod niyo hin balay, siring anay, \u2018An kalinaw maada hini nga balay.\u2019"
                },
                "6": {
                    "verse_nr": "6",
                    "verse": "Kon naukoy didto in tawo nga murayaw an kinabuhi, ibilin ha iya an iyo ginpamulong nga kamurayaw; kon diri, bakwia an iyo ginpamulong nga kamurayaw."
                },
                "7": {
                    "verse_nr": "7",
                    "verse": "Pabilin dida hito ngahaw nga balay; kaon ngan inom han ira idudurot ha iyo, kay an magburudlay takos han iya suhol. Ayaw kamo pagbinurobalhin hin urokyan."
                },
                "8": {
                    "verse_nr": "8",
                    "verse": "Kon makadto kamo hin bungto ngan karawton kamo, kaon han igdudurot ha iyo"
                },
                "9": {
                    "verse_nr": "9",
                    "verse": "tambala niyo an mga magsakit didto hito nga bungto, ngan sidnga an mga tawo, \u2018Haraniay na ha iyo an Ginhadian han Dyos.\u2019"
                },
                "10": {
                    "verse_nr": "10",
                    "verse": "Kundi kon sumulod kamo hin bungto ngan diri kamo karawaton, kadto kamo ha kadalanan ngan siring"
                },
                "11": {
                    "verse_nr": "11",
                    "verse": "\u2018Ginpapadpad namon kontra ha iyo bisan an tapotapo han iyo bungto nga nadukot ha amon mga tiil; kundi tigamni ini, haraniay na ha iyo an Ginhadian han Dyos!\u2019"
                },
                "12": {
                    "verse_nr": "12",
                    "verse": "Susumatan ko kamo nga ha Adlaw han Paghukom, mas kalolooyan pa han Dyos an Sodoma kay hito nga bungto!"
                },
                "13": {
                    "verse_nr": "13",
                    "verse": "\u201cKamakaharadlok an mahinanabo ha imo, Corasin! Kamakaharadlok an mahinanabo ha imo liwat, Betsaida! Kon an mga milagro nga ginbuhat dinhe ha imo didto pagbuhata ha Tiro ug Sidon, maiha na unta nga linmingkod an mga tawo didto, nagbado hin sako, ngan nagsabrag hin agbon ha ira ngahaw, hin pagpakita nga nagbasol na hira han ira mga sala!"
                },
                "14": {
                    "verse_nr": "14",
                    "verse": "Mas kalolooyan pa han Dyos an Tiro ug Sidon, kay ha iyo, ha Adlaw han Paghukom."
                },
                "15": {
                    "verse_nr": "15",
                    "verse": "Ngan para ha imo Capernaum, karuyag mo ba mag-undong han imo kalugaringon ngadto ha langit? Ilalabog ka ngadto ha impyerno!\u201d"
                },
                "16": {
                    "verse_nr": "16",
                    "verse": "Nagsiring hi Jesus ha iya mga tinun-an, \u201cNamamati ha akon an bisan hin-o nga namamati ha iyo; nasalikway ha akon an bisan hin-o nga nasalikway ha iyo; ngan nasalikway han nagsugo ha akon an bisan hin-o nga nasalikway ha akon.\u201d"
                },
                "17": {
                    "verse_nr": "17",
                    "verse": "Binmalik nga puno hin kalipay an 72 nga kalalaken-an ngan nagsiring, \u201cGinoo, sinmugot ha amon bisan an mga yawa, han pagsugoa namon ha imo ngaran!\u201d"
                },
                "18": {
                    "verse_nr": "18",
                    "verse": "Ginbaton hira ni Jesus, \u201cHinkit-an ko hi Satanas nga nahulog sugad hin kikidlat tikang ha langit."
                },
                "19": {
                    "verse_nr": "19",
                    "verse": "Pamati! Gintagan ko kamo hin gahom, basi tamakan niyo an mga halas ngan mga bungad, ngan an ngatanan nga gahom han kaaway, ngan waray bisan ano nga makakadaot ha iyo."
                },
                "20": {
                    "verse_nr": "20",
                    "verse": "Kundi pagkalipay kamo, diri tungod nga sinusugot kamo han magraot nga espiritu; kundi lugod pagkalipay kamo, kay nahisurat na an iyo mga ngaran didto ha langit.\u201d"
                },
                "21": {
                    "verse_nr": "21",
                    "verse": "Hito ngahaw nga panahon nalipay hi Jesus pinaagi han Espiritu Santo, ngan nagsiring, \u201cAmay, Ginoo han langit ug tuna! Nagpapasalamat ako ha imo, kay iginpakita mo ha mga diri mag-aram an imo gintago tikang han mga may-ada aram ug hibaro. Oo, Amay ko, natuman ini, kay amo man an imo karuyag ug pagbuot."
                },
                "22": {
                    "verse_nr": "22",
                    "verse": "\u201cIginhatag ha akon han akon Amay an ngatanan nga mga butang. Waray nakilala han Anak labot han Amay, ngan waray nakilala han Amay labot han Anak ngan hadton mga ginpili han Anak hin pagpahayag ha iya.\u201d"
                },
                "23": {
                    "verse_nr": "23",
                    "verse": "Kahuman, inmatubang hi Jesus ha mga tinun-an ngan ginhilit hira hin pagsiring, \u201cKapalaran niyo hin pagkita han mga butang nga iyo hinkit-an!"
                },
                "24": {
                    "verse_nr": "24",
                    "verse": "Susumatan ko kamo nga damo nga mga manaragna ngan mga hadi an karuyag kumita han iyo hinkit-an, kundi waray hira makakita, ngan mamati han iyo hinbabatian, kundi waray hira makabati.\u201d"
                },
                "25": {
                    "verse_nr": "25",
                    "verse": "Inmabot in usa nga magturutdo han Balaod ngan nagtalinguha hin pagbitik kan Jesus. Nagpakiana hiya, \u201cMagturutdo, ano an kinahanglan ko buhaton basi maangkon ko an dayon nga kinabuhi?\u201d"
                },
                "26": {
                    "verse_nr": "26",
                    "verse": "Binmaton hi Jesus ha iya, \u201cAno an siring han Kasuratan? Inuunano mo hin pagsaysay ha ira?\u201d"
                },
                "27": {
                    "verse_nr": "27",
                    "verse": "Nagbaton an tawo, \u201c\u2018Kinahanglan higugmaon mo an Ginoo nga imo Dyos ha bug-os mo nga kasingkasing, ha bug-os mo nga kalag, ha bug-os mo nga kusog, ngan ha bug-os mo nga hunahuna\u2019; ngan \u2018Kinahanglan higugmaon an imo igkasi-tawo sugad ha imo ngahaw.\u2019\u201d"
                },
                "28": {
                    "verse_nr": "28",
                    "verse": "Binmaton hi Jesus, \u201cIgo an imo baton; buhata ini ngan mabubuhi ka.\u201d"
                },
                "29": {
                    "verse_nr": "29",
                    "verse": "Kundi karuyag magpakamatadong ha iya kalugaringon an magturutdo han balaod, sanglit nagpakiana pa hiya kan Jesus, \u201cHin-o man an akon igkasi-tawo?\u201d"
                },
                "30": {
                    "verse_nr": "30",
                    "verse": "Binmaton hi Jesus: \u201cMay-ada hadto usa ka tawo nga tipakadto ha Jerico, tikang ha Jerusalem, ngan gingamaan hiya han mga tikasan, ginhuboan, ginbalbag, ngan ginbayaan nga himaratyon."
                },
                "31": {
                    "verse_nr": "31",
                    "verse": "Nahinabo nga may padi nga naagi hadto nga dalan; pakakita niya han tawo, nagpadayon hiya paglakat didto ha luyo nga ligid han dalan."
                },
                "32": {
                    "verse_nr": "32",
                    "verse": "Sugad man, inmagi liwat didto in usa nga Levita; hinmarani, kinmita han tawo, ngan nagpadayon paglakat ha luyo nga ligid han dalan."
                },
                "33": {
                    "verse_nr": "33",
                    "verse": "Kundi in usa nga Samaritano nga naagi hadto nga dalan inmagi ha iya, kinmita hini nga tawo ngan inalpan hin kalooy an iya kasingkasing han pakapanginano niya han tawo."
                },
                "34": {
                    "verse_nr": "34",
                    "verse": "Gindaop niya an tawo, ginhirugan hin lana ug bino an iya mga samad, ngan ginbutok hin dugnit. Katapos iginsakay niya an tawo han iya kalugaringon nga hayop, ngan gindara ngadto hin balay nga pahuwayan, diin ginmangnoan hiya niya."
                },
                "35": {
                    "verse_nr": "35",
                    "verse": "Han pagkabuwas, kinmuha hiya hin duha ka salapi ngan iginhatag niya han tinaporan han balay. Ginsiring niya an tinaporan, \u2018Mangnoi hiya, ngan ha pagbalik ko, babaydan ko ikaw han imo magasto ha iya.\u2019\u201d"
                },
                "36": {
                    "verse_nr": "36",
                    "verse": "Ngan gintapos ni Jesus hin pagsiring, \u201cHa imo paghunahuna, hain man hini nga tulo an nagpakita nga igkasi-tawo hiya han gin-gamaan han mga tikasan?\u201d"
                },
                "37": {
                    "verse_nr": "37",
                    "verse": "Nagbaton an magturutdo han Balaod, \u201cAdton nalooy ha iya.\u201d\nBinmaton hi Jesus, \u201cSanglit, kadto na, ngan buhata sugad han ginbuhat han Samaritano.\u201d"
                },
                "38": {
                    "verse_nr": "38",
                    "verse": "Samtang nagpadayon hi Jesus ngan an iya mga tinun-an ha ira paglakaton, inmabot hiya ngadto hin usa nga baryo, diin gin-abiabi hiya ngadto ha iya balay hin usa nga babaye nga ginngangaranan kan Marta."
                },
                "39": {
                    "verse_nr": "39",
                    "verse": "May-ada bugto hi Marta nga Maria an ngaran, nga linmingkod ha tiilan han Ginoo ngan namati han iya gintututdo."
                },
                "40": {
                    "verse_nr": "40",
                    "verse": "Nalisang hi Marta han iya damo nga mga buruhaton; sanglit dinmaop hiya ngan nagsiring, \u201cGinoo, diri ka ba nababaraka nga ginpapabay-an la ako han akon bugto pagbuhat han ngatanan nga buruhaton ha balay? Sidnga daw nga buligan ako niya!\u201d"
                },
                "41": {
                    "verse_nr": "41",
                    "verse": "Binmaton ha iya an Ginoo, \u201cMarta, Marta! Naguguol ngan nababaraka ka hin damo nga mga butang"
                },
                "42": {
                    "verse_nr": "42",
                    "verse": "kundi usa la an kinahanglanon. Ginpili ni Maria an labi ka maupay nga butang, ngan diri na ini maaagaw ha iya.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Usa ka panahon nag-ampo hi Jesus didto hin usa nga dapit. Kahuman na niya, nagsiring ha iya in usa han iya mga tinun-an, \u201cGinoo, tutdoi daw kami hin pag-ampo, sugad gud nga nagtutdo hi Juan han iya mga tinun-an.\u201d"
                },
                "2": {
                    "verse_nr": "2",
                    "verse": "Ginsiring hira ni Jesus, \u201cSugara hini an iyo pag-ampo:\n\u2018Amay:\nPagdayawon unta an imo baraan nga ngaran;\nmaghadi ka unta ha amon."
                },
                "3": {
                    "verse_nr": "3",
                    "verse": "Tagi kami adlaw-adlaw han pagkaon nga amon kinahanglan."
                },
                "4": {
                    "verse_nr": "4",
                    "verse": "Pasayloa kami han amon nga sala, kay napasaylo man kami hadton mga makakasala ha amon.\nNgan ayaw itugot nga mahingadto kami hin makuri nga pagsulay.\u2019\u201d"
                },
                "5": {
                    "verse_nr": "5",
                    "verse": "Nagsiring pa hi Jesus ha iya mga tinun-an, \u201cKon pananglitan usa ha iyo makadto ha balay hin sangkay ha katutnga hin gab-i, ngan masiring ha iya, \u2018Sangkay, pahudma daw ako hin tulo ka bug-os nga tinapay."
                },
                "6": {
                    "verse_nr": "6",
                    "verse": "Inmabot ha akon balay in usa ko nga sangkay nga naglalakaton, ngan waray ko sadang igdurot ha iya!\u2019"
                },
                "7": {
                    "verse_nr": "7",
                    "verse": "Ngan kon pananglit magbaton an imo sangkay tikang ha sakob, \u2018Ayaw na ako pagsamoka! Trangkado na an porta, ngan nangangahigda na an akon kabataan ug ako. Diri na ako makakabuhat hin paghatag ha imo hin bisan ano.\u2019"
                },
                "8": {
                    "verse_nr": "8",
                    "verse": "Niyan, ano man an imo bubuhaton? Susumatan ko kamo, bisan kon waray niya tuyo hin pagbuhat ngan paghatag ha imo hin tinapay, tungod nga sangkay ka man niya, kundi mabuhat na la hiya, ngan mahatag han ngatanan nga imo ginkikinahanglan, kay diri ka man naawod hin pagpadayon hin pag-inaro."
                },
                "9": {
                    "verse_nr": "9",
                    "verse": "Sanglit nasiring ako ha iyo: pangaro, ngan makarawat kamo; pamiling, ngan nakakaagi kamo; pagtuktok, ngan aabrehan an porta ha iyo."
                },
                "10": {
                    "verse_nr": "10",
                    "verse": "Kay makarawat an nangangaro, ngan makakaagi an namimiling, ngan aabrehan an porta ha iya nga nagtutuktok."
                },
                "11": {
                    "verse_nr": "11",
                    "verse": "May-ada ba usa ha iyo nga mga amay, nga mahatag han iya anak hin halas kon mangaro hiya hin isda?"
                },
                "12": {
                    "verse_nr": "12",
                    "verse": "O tatagan ba niyo hiya hin bungad kon mangaro hiya hin bonay?"
                },
                "13": {
                    "verse_nr": "13",
                    "verse": "Bisan kon magraot kamo, maaram kamo humatag hin mag-upay nga mga butang han iyo mga anak. Sanglit labaw pa gud nga mahatag an Amay niyo ha langit han Espiritu Santo, hadton mga maaro ha iya!\u201d"
                },
                "14": {
                    "verse_nr": "14",
                    "verse": "Ginpaiwas ni Jesus in ngula nga yawa; nakagyakan an tawo han paghigawas na han yawa. Nanhipausa an kadam-an"
                },
                "15": {
                    "verse_nr": "15",
                    "verse": "kundi nagsiring in pira han mga tawo, \u201cHi Beelsebul nga puno han mga yawa amo an nahatag ha iya hin gahom hin pagpagawas hin mga yawa.\u201d"
                },
                "16": {
                    "verse_nr": "16",
                    "verse": "Karuyag han iba magbitik ha iya, sanglit nangaro hira ha iya nga magbuhat hiya hin milagro pagpakita nga hiya ginpadara han Dyos."
                },
                "17": {
                    "verse_nr": "17",
                    "verse": "Kundi hinbaroan ni Jesus an ira panhunahuna, ngan ginsiring hira, \u201cDiri gud mag-iiha an bisan ano nga nasod nga nagkakabahinbahin ngan nag-iinaway-away; magkabuburublag an panimalay nga nagkakabahinbahin ha iya ngahaw."
                },
                "18": {
                    "verse_nr": "18",
                    "verse": "Sanglit uunanhon man nga makagpadayon an ginhadian ni Satanas, kon mag-iinaway-away an iya mga hugpo? Nasiring kamo nga nagpapagawas ako hin mga yawa, kay nahatag hi Beelsebul ha akon hin gahom hin pagbuhat hini."
                },
                "19": {
                    "verse_nr": "19",
                    "verse": "Kon amo ini an paagi hin pagpagawas ko ha ira, inuunan-o man han iyo mga sakop hin pagpagawas han mga yawa? Nagpapakita an iyo kalugaringon nga mga sayop kamo!"
                },
                "20": {
                    "verse_nr": "20",
                    "verse": "Diri, nagpapaguwa lugod ako hin yawa, pinaagi han gahom han Dyos, nga nagpapamatuod nga inmabot na ha iyo an Ginhadian han Dyos."
                },
                "21": {
                    "verse_nr": "21",
                    "verse": "\u201cKon in kusgan nga tawo nga sangkap han ngatanan niya nga hinganiban nagbabantay han iya kalugaringon nga balay, diri maano an ngatanan niya nga mga higamit."
                },
                "22": {
                    "verse_nr": "22",
                    "verse": "Kundi kon sulongon ngan madaog hiya hin makarukosog nga tawo, aagawon an ngatanan nga hinganiban nga sinasarigan han tag-iya, ngan ginbabahinbahin an iya naagaw."
                },
                "23": {
                    "verse_nr": "23",
                    "verse": "\u201cTinuod nga nasupak ha akon an bisan hin-o nga diri naugop ha akon; tinuod nga nagpapasarang, an bisan hin-o nga diri nabulig ha akon hin pagtirok."
                },
                "24": {
                    "verse_nr": "24",
                    "verse": "\u201cKon nagawas in maraot nga espiritu tikang hin tawo, nagsusudoy ini ha mamara nga tuna, hin pamiling hin dapit nga kapapahuwayan niya. Diri ngani ini hiya makaagi, nasiring hiya ha iya ngahaw, \u2018Mabalik ako ngadto han balay nga akon binayaan.\u2019"
                },
                "25": {
                    "verse_nr": "25",
                    "verse": "Sanglit nabalik an yawa ngan nakita han balay nga malinis ngan inayad na an ngatanan."
                },
                "26": {
                    "verse_nr": "26",
                    "verse": "Niyan nagawas hiya ngan nagdadara hin pito nga lain nga espiritu nga labaw pa kamaraot ha iya, ngan nasulod hira ngan nag-uokoy didto. Sanglit ha kataposan, labaw pa kamaraot an kahimtang hadto nga tawo kay han una.\u201d"
                },
                "27": {
                    "verse_nr": "27",
                    "verse": "Kahuman ni Jesus pagyakan hini, may nagyakan nga babaye dida han kadam-an ngan nagsiring ha iya, \u201cPagkapalaran han babaye nga nag-anak ngan nagpasuso ha imo!\u201d"
                },
                "28": {
                    "verse_nr": "28",
                    "verse": "Kundi binmaton hi Jesus, \u201cLugod pagkapalaran hadton mga namamati ngan nagtutuman han pulong han Dyos!\u201d"
                },
                "29": {
                    "verse_nr": "29",
                    "verse": "Han nagdadaisog an mga tawo nga naglilibot kan Jesus, nagpadayon hiya hin pagsiring, \u201cPagkamaraot han mga tawo hini nga panahon! Nangangaro hira hin milagro, kundi waray ihahatag ha ira labot han milagro ni Jonas."
                },
                "30": {
                    "verse_nr": "30",
                    "verse": "Sugad nga nagin tigaman hi Jonas nga manaragna para han mga tawo ha Ninibe, magigin tigaman man an Anak han Tawo para han mga tawo hini nga panahon."
                },
                "31": {
                    "verse_nr": "31",
                    "verse": "Ha Adlaw han Paghukom, matindog an Rayna ha Seba, ngan isusumbong an mga tawo hini nga panahon, kay nagbaktas hiya tikang han iya natawohan nga tuna hin pamati la han makinaadmananon nga pagtutdo ni Solomon; ngan susumatan ko kamo, aanhi in labaw pa kan Solomon."
                },
                "32": {
                    "verse_nr": "32",
                    "verse": "Ha Adlaw han Paghukom matindog an mga tawo ha Ninibe ngan igsusumbong kamo, kay binmaya hira han ira mga sala han pakabati nira han pagwali ni Jonas; ngan susumatan ko kamo, aanhi in labaw pa kan Jonas!"
                },
                "33": {
                    "verse_nr": "33",
                    "verse": "\u201cWaray nadagkot hin suga ngan tagoon o takloban hin makaong; lugod, ibinubutang niya ha burutangan hin suga, basi hikit-an han mga tawo an kapawa ha pagsulod nira."
                },
                "34": {
                    "verse_nr": "34",
                    "verse": "Sugad hin suga para han lawas an iyo mga mata. Puno hin kalamrag an iyo bug-os nga lawas, kon matin-aw an iyo mga mata; kundi magmamasirom an iyo bug-os nga lawas, kon maraot an iyo mga mata."
                },
                "35": {
                    "verse_nr": "35",
                    "verse": "Sanglit paghirot nga an kapawa dida ha iyo diri mahimo nga kasisidman."
                },
                "36": {
                    "verse_nr": "36",
                    "verse": "Kon puno hin kalamrag an imo bug-os nga lawas, nga waray bahin nga aada hin kamasirom, maluluob hin kamapawa an iyo lawas, sugad kon nasanag ha imo an kapawa hin suga.\u201d"
                },
                "37": {
                    "verse_nr": "37",
                    "verse": "Katapos gud ni Jesus magyakan, gindapit hiya hin usa nga Parisiyo hin pagkaon upod ha iya; sanglit sinmulod hiya ngan linmingkod hin pagkaon."
                },
                "38": {
                    "verse_nr": "38",
                    "verse": "Nahipausa an Parisiyo han pakakita niya, nga waray anay manhunaw hi Jesus san-o kumaon."
                },
                "39": {
                    "verse_nr": "39",
                    "verse": "Sanglit nagsiring ha iya an Ginoo, \u201cYana, naghuhugas kamo nga mga Parisiyo han gawas han kupa ngan han plato, kundi puno kamo hin mga panlupig ngan karat-an ha sulod niyo."
                },
                "40": {
                    "verse_nr": "40",
                    "verse": "Mga lurong! Diri ba an Dyos nga naghimo han gawas, amo liwat an naghimo han sakob?"
                },
                "41": {
                    "verse_nr": "41",
                    "verse": "Kundi ihatag ha mga kablas an sulod han iyo mga tasa ug plato ngan magmamalinis an ngatanan para ha iyo."
                },
                "42": {
                    "verse_nr": "42",
                    "verse": "\u201cPagkamakaharadlok para ha iyo, mga Parisiyo! Nahatag kamo ha Dyos han ikanapulo ka bahin han mga panakot, sugad han tanglad, kanila, ngan iba pa nga mga panakot, kundi ginpapabay-an niyo an katadongan ngan an paghigugma han Dyos. Kinahanglan unta buhaton niyo ini, hin waray pagpasibaya han iba."
                },
                "43": {
                    "verse_nr": "43",
                    "verse": "\u201cPagkamakaharadlok para ha iyo, mga Parisiyo! Karuyag niyo an linain nga mga lingkoran ha mga sinagoga, ngan an paghatag ha iyo hin katalahoran han mga tawo didto ha mga taboan."
                },
                "44": {
                    "verse_nr": "44",
                    "verse": "Pagkamakaharadlok para ha iyo! Sugad kamo hin mga lubnganan nga waray tigaman nga tinatamakan han mga tawo, kay diri man hira maaram.\u201d"
                },
                "45": {
                    "verse_nr": "45",
                    "verse": "Nagsiring ha iya in usa han mga magturutdo han Balaod, \u201cMagturutdo, kon nasiring ka hini ginpapakaalohan nimo kami!\u201d"
                },
                "46": {
                    "verse_nr": "46",
                    "verse": "Binmaton hi Jesus, \u201cPagkamakaharadlok para ha iyo liwat, mga magturutdo han Balaod! Ginpapabug-atan niyo an mga tawo hin mga magkuri nga darad-on, kundi diri ngani kamo nabulig bisan han iyo tudlo hin pag-alsa han darad-on."
                },
                "47": {
                    "verse_nr": "47",
                    "verse": "Pagkamakaharadlok para ha iyo! Naghihimo kamo hin makaruruyag nga mga lubnganan para han mga manaragna\u2014an mga manaragna ngahaw nga pinanmatay han iyo mga kaapoy-apoyan."
                },
                "48": {
                    "verse_nr": "48",
                    "verse": "Kamo ngahaw natangdo nga nauyon kamo han ginbuhat han iyo mga kaapoy-apoyan; kay ginpatay nira an mga manaragna, ngan gintindog niyo an ira mga lubnganan."
                },
                "49": {
                    "verse_nr": "49",
                    "verse": "Tungod hini nga pangatadongan, nagsiring an Kinaadman han Dyos: \u2018Padadad-an ko hira hin mga manaragna ngan mga magsarangyaw; papatayon nira in pira ha ira ngan pagtitimaraotan an iba.\u2019"
                },
                "50": {
                    "verse_nr": "50",
                    "verse": "Sanglit kakastigohon an mga tawo hini nga panahon, tungod han pagpataya han ngatanan nga mga manaragna tikang pa han paghimoa han kalibutan"
                },
                "51": {
                    "verse_nr": "51",
                    "verse": "tikang han pagpataya kan Abel, ngadto han papataya kan Zacarias nga ginpatay ha butnga han altar ngan han baraan nga dapit. Oo, susumatan ko kamo, kakastigohon an mga tawo hini nga panahon tungod ha ira ngatanan!"
                },
                "52": {
                    "verse_nr": "52",
                    "verse": "\u201cPagkamakaharadlok para ha iyo, mga magturutdo han Balaod! Gintago niyo an yawi nga nag-aabre han porta ngadto han balay hin hibaro; kamo ngahaw diri nasulod, ngan gindidid-an pa niyo adton karuyag sumulod!\u201d"
                },
                "53": {
                    "verse_nr": "53",
                    "verse": "Han pagbaya na ni Jesus hadto nga dapit, nagtikang an mga magturutdo han Balaod ngan an mga Parisiyo hin pagsuson ha iya, ngan pagpakiana ha iya mahitungod hin damo la nga mga butang"
                },
                "54": {
                    "verse_nr": "54",
                    "verse": "nga nagtalingoha hira hin pagbitik ngan pagdakop ha iya dida hin sayop nga iya igyayakan."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Han nagdadaisog an yinukotyukot nga mga tawo, sanglit nagtitinamakay na hira, nagsiring anay hi Jesus ha iya mga tinun-an, \u201cPagbantay kamo kontra han patubo han mga Parisiyo an karuyag ko sidngon, an pagkasalingkapaw."
                },
                "2": {
                    "verse_nr": "2",
                    "verse": "Mabubuksan an bisan ano nga tinahoban, ngan mahibabaroan an tagsa nga tinago."
                },
                "3": {
                    "verse_nr": "3",
                    "verse": "Sanglit, an bisan ano nga imo iginyakan ha kasisidman, mahibabatian ha kapaw-an; ngan an bisan ano nga imo iginhoring ha sinadhan nga kuwarto igogoliat ha mga atop."
                },
                "4": {
                    "verse_nr": "4",
                    "verse": "\u201cKasangkayan ko, susumatan ko kamo, ayaw kamo kahadlok hadton mga nakakamatay han lawas, kundi katapos waray na nira nahihimo."
                },
                "5": {
                    "verse_nr": "5",
                    "verse": "Pakikitaon ko kamo han angay kahadlokan: kahadloki an Dyos nga kahuman niya pamatay, may gahom hin paglabog ha iyo ngadto ha impyerno!"
                },
                "6": {
                    "verse_nr": "6",
                    "verse": "\u201cDiri ba iginbabaligya hin duha ka sintabo an lima nga mga tamsi nga balinsasayaw? Kundi waray gud usa ha ira nga hinngangalimtan han Dyos."
                },
                "7": {
                    "verse_nr": "7",
                    "verse": "Gin-ihap na nga daan an ngatanan nga mga buhok han iyo ulo. Sanglit ayaw kamo kahadlok; labaw pa gud kamo hin kamahal kay hin damo nga katamsihan nga balinsasayaw!"
                },
                "8": {
                    "verse_nr": "8",
                    "verse": "\u201cSusumatan ko kamo: an bisan hin-o nga magpadayag ha kadam-an nga akon hiya amo man an bubuhaton han Anak han Tawo ha atubangan han mga anghel han Dyos"
                },
                "9": {
                    "verse_nr": "9",
                    "verse": "kundi an bisan hin-o nga maglirong ha kadam-an nga akon hiya iglilirong liwat han Anak han Tawo ha atubangan han mga anghel han Dyos."
                },
                "10": {
                    "verse_nr": "10",
                    "verse": "\u201cMapapasaylo an bisan hin-o nga magpapakaraot han Anak han Tawo, kundi diri mapapasaylo an magpapakaraot han Espiritu Santo."
                },
                "11": {
                    "verse_nr": "11",
                    "verse": "\u201cKon dad-on nira ngan igsumbong kamo ha mga sinagoga, o ha atubangan han mga gobernador o mga punuan, ayaw kamo kabaraka kon uunanhon niyo hin pagpanalipod han iyo kalugaringon, o kon ano an iyo igyayakan."
                },
                "12": {
                    "verse_nr": "12",
                    "verse": "Kay tututdoan kamo han Espiritu Santo, hito nga takna, kon ano an angay niyo igyakan.\u201d"
                },
                "13": {
                    "verse_nr": "13",
                    "verse": "Nagsiring ha iya in tawo dida han kadam-an, \u201cMagturutdo, sidnga gad an akon bugto pakigbahin ha akon han malon nga iginbilin han amon amay.\u201d"
                },
                "14": {
                    "verse_nr": "14",
                    "verse": "Binmaton hi Jesus ha iya, \u201cHin-o in naghatag ha akon hin katungod hin paghukom o pagbahin han malon niyo nga duha?\u201d"
                },
                "15": {
                    "verse_nr": "15",
                    "verse": "Ngan nagpadayon hiya pagsiring ha ira ngatanan: \u201cPagbantay, ngan paglikay kamo han bisan ano nga kahalot; kay an matuod nga kinabuhi han tawo diri la aada han mga butang nga iya gintatag-iya, bisan magkadiano hin kariko niya.\u201d"
                },
                "16": {
                    "verse_nr": "16",
                    "verse": "Niyan iginsumat ha ira ni Jesus ini nga pananglitan: \u201cMay usa ka tawo nga riko nga may-ada uma nga kinmuha hin damo nga abot."
                },
                "17": {
                    "verse_nr": "17",
                    "verse": "Naghunahuna hiya, \u2018Waray ko na dapit nga hihimosan han ngatanan nga akon mga abot. Ano ba an akon bubuhaton?"
                },
                "18": {
                    "verse_nr": "18",
                    "verse": "Amo ini an akon bubuhaton,\u2019 nagsiring hiya ha iya la ngahaw, \u2018gugub-on ko an akon mga kamalig ngan magtitindog ako hin mga darudako, diin akon hihimoson an akon mga abot ngan an ngatanan nga akon mga hiagi."
                },
                "19": {
                    "verse_nr": "19",
                    "verse": "Katapos, masiring ako ha akon ngahaw: palaran ka nga tawo! Naangkon mo na an ngatanan nga mag-upay nga mga butang, nga imo kinahanglan para hin damo nga katuigan. Pahuway na, kaon, inom, ngan paglipay na la!\u2019"
                },
                "20": {
                    "verse_nr": "20",
                    "verse": "Kundi nagsiring ha iya an Dyos, \u2018Lurong ka! Kukuhaon na ha imo an imo kinabuhi hini gud nga gab-i; niyan, hin-o man in mag-aangkon hini ngatanan nga mga butang nga imo gintirok para ha imo kalugaringon?\u2019\u201d"
                },
                "21": {
                    "verse_nr": "21",
                    "verse": "Ngan gintapos ni Jesus hin pagsiring, \u201cMasusugad hini adton mga nagtitirok hin mga manggad para la ha ira kalugaringon, kundi diri mga riko ha atubangan han Dyos.\u201d"
                },
                "22": {
                    "verse_nr": "22",
                    "verse": "Niyan nagsiring hi Jesus ha iya mga tinun-an, \u201cAmo ini nga nasiring ako ha iyo: ayaw kamo kabaraka mahitungod han pagkaon nga iyo kinahanglan basi kamo mabuhi, o mahitungod han panapton nga kinahanglan han iyo lawas."
                },
                "23": {
                    "verse_nr": "23",
                    "verse": "Labaw pa ka importante an kinabuhi kay han pagkaon, ngan labaw pa ka importante an lawas kay han panapton."
                },
                "24": {
                    "verse_nr": "24",
                    "verse": "Tan-awa daw an mga uwak: diri hira nagtatanom o nag-aani; waray hira hirimosan nga mga payag o mga kamalig; gintutubongan man hira han Dyos! Labi kamo hin ka minahal kay han katamsihan!"
                },
                "25": {
                    "verse_nr": "25",
                    "verse": "Hin-o man ha iyo in makakadugang hin pira ka tuig han iya kinabuhi pinaagi hin pagkinabaraka?"
                },
                "26": {
                    "verse_nr": "26",
                    "verse": "Kon diri man kamo nakakahimo bisan han mga gudtiay nga butang, kay ano nga mababaraka kamo hiunong han iba nga mga butang?"
                },
                "27": {
                    "verse_nr": "27",
                    "verse": "Tan-awa daw niyo kon inuunan-o an pagtubo han mga bukad ha kapatagan: diri hira nagkabubudlay o naghahablon para ha ira ngahaw, kundi susumatan ko kamo nga bisan pa ngani hi Solomon, ha butnga han iya karikohan, waray mga panapton nga sugad kamagtahom han usa hini nga mga bukad ha kapatagan."
                },
                "28": {
                    "verse_nr": "28",
                    "verse": "An Dyos an nagpapanapton han mga banwa nga buhi yana nga adlaw, pagkabuwas waray na, sinusunog na ha hudno. Asay pa ba kamo nga diri kamo pagpapanaptonan niya? Pagkagutiay han iyo pagtoo!"
                },
                "29": {
                    "verse_nr": "29",
                    "verse": "Sanglit ayaw kamo pagpinangarit, nga dayuday la nababaraka hiunong han iyo kakaonon ngan iimnom."
                },
                "30": {
                    "verse_nr": "30",
                    "verse": "(Kay dayuday la nababaraka hini ngatanan nga mga butang an mga diri dyosnon hini nga kalibutan.) Maaram an iyo Amay nga kinahanglan niyo ini nga mga butang."
                },
                "31": {
                    "verse_nr": "31",
                    "verse": "Lugod unaha niyo hin pagbiling an Ginhadian, ngan tatagan kamo niya hini nga mga butang."
                },
                "32": {
                    "verse_nr": "32",
                    "verse": "\u201cAyaw kamo kahadlok, gutiay nga panon, kay nalilipay an Amay niyo hin paghatag ha iyo han Ginhadian."
                },
                "33": {
                    "verse_nr": "33",
                    "verse": "Ibaligya an ngatanan niyo nga mga garamiton, ngan ihatag an kwarta ha mga kablas. Pag-arog kamo para ha iyo ngahaw hin mga supot nga diri nadudumog, ngan tiroka an iyo mga manggad didto ha langit, diin diri gud ini maiibanan, kay waray kawatan nga makakakuha hini nga manggad ngan waray tangkob nga makakakutkot ha ira."
                },
                "34": {
                    "verse_nr": "34",
                    "verse": "Kon hain an imo mga manggad dayuday aadto man an imo kasingkasing."
                },
                "35": {
                    "verse_nr": "35",
                    "verse": "\u201cPag-andam dayuday kamo han bisan ano nga maabot, nga daan hinugtan ha hawak an iyo mga panapton, ngan daan dinagkotan an iyo mga suga"
                },
                "36": {
                    "verse_nr": "36",
                    "verse": "sugad hin mga surugoon nga naghuhulat han ira agaron pagbalik tikang hin kombite han pagkasal. Aabrehan nira dayon an porta para ha iya, kon umabot ngan magtuktok hiya."
                },
                "37": {
                    "verse_nr": "37",
                    "verse": "Palaran adton mga surugoon nga hiabtan han agaron nga nagmamata ngan andam han iya pagbalik! Susumatan ko kamo, magbabakos hiya, palilingkoron niya hira ha pangaraonan, ngan pagdudurotan hira."
                },
                "38": {
                    "verse_nr": "38",
                    "verse": "Palaran hira kon hiabtan hira nga andam, bisan kon umabot hiya ha katutnga, o ha kaagahon na!"
                },
                "39": {
                    "verse_nr": "39",
                    "verse": "Ngan tigamni ini: kon maaram la an tagbalay han takna han pag-abot han kawatan, diri gud hiya matugot nga sudlon an iya balay."
                },
                "40": {
                    "verse_nr": "40",
                    "verse": "Ngan pag-andam man liwat kamo, kay maabot an Anak han Tawo ha takna nga diri niyo ginpapamulat hiya.\u201d"
                },
                "41": {
                    "verse_nr": "41",
                    "verse": "Nagsiring hi Pedro, \u201cGinoo, iginsusumat mo ba ini nga pananglitan para la ha amon, o para ba ini han ngatanan?\u201d"
                },
                "42": {
                    "verse_nr": "42",
                    "verse": "Binmaton an Ginoo, \u201cHin-o man ngay-an an matinumanon ngan may-ada aram nga surugoon? Amo hiya an tataporan han iya agaron pagdumara han panimalay ngan paghatag ha iba nga mga surugoon han ira bahin han pagkaon, ha igo nga panahon."
                },
                "43": {
                    "verse_nr": "43",
                    "verse": "Palaran adto nga surugoon nga hiabtan han iya agaron ha iya pagbalik, nga nagbubuhat hini!"
                },
                "44": {
                    "verse_nr": "44",
                    "verse": "Susumatan ko kamo hin tinuod, itatapod han agaron hadto nga surugoon an ngatanan nga iya mga manggad."
                },
                "45": {
                    "verse_nr": "45",
                    "verse": "Kundi kon sumiring ha iya ngahaw adto nga surugoon, \u2018Maiha pa bumalik an akon agaron,\u2019 ngan magtikang hiya pagpinanlatob han iba nga surugoon nga kalalaken-an ug kababayen-an, ngan pagkinaon, pag-ininom, ngan paghinubog"
                },
                "46": {
                    "verse_nr": "46",
                    "verse": "niyan maoli an agaron ha adlaw nga diri hiya ginpapamulat han surugoon, ngan ha takna nga diri niya hinbabaroan. Pagkakastigohon hiya han iya agaron, ngan paaangbiton hiya han sirot han mga diri magsinugtanon."
                },
                "47": {
                    "verse_nr": "47",
                    "verse": "\u201cAn surugoon nga maaram han karuyag igpabuhat ha iya han iya agaron, kundi diri nag-aandam ngan diri nagbubuhat han karuyag han iya agaron, pagkakastigohon hin damo nga paglatob"
                },
                "48": {
                    "verse_nr": "48",
                    "verse": "kundi an surugoon nga diri maaram han karuyag han iya agaron, ngan nagbubuhat hin butang nga angay hin paglatob, pagkakastigohon hin diri damo nga paglatob. An tawo nga gintagan hin damo aaroan hin damo; ngan an tawo nga gintagan hin darudamo aaroan liwat hin darudamo."
                },
                "49": {
                    "verse_nr": "49",
                    "verse": "\u201cKinmanhi ako hin pagsunog han tuna; karuyag ko unta nga magdilaab na ini!"
                },
                "50": {
                    "verse_nr": "50",
                    "verse": "May-ada bunyag nga akon kakarawaton nga diri ako mahimumutang tubtob nga matapos ini!"
                },
                "51": {
                    "verse_nr": "51",
                    "verse": "Naghunahuna ba kamo nga kinmanhi ako hin pagdara hin kalinaw nganhi ha kalibutan? Susumatan ko kamo, diri an kalinaw, kundi an pagkabahinbahin."
                },
                "52": {
                    "verse_nr": "52",
                    "verse": "Tikang yana, mababahin in panimalay nga may lima nga mga sakop, an tulo kontra han duha, ug an duha kontra han tulo."
                },
                "53": {
                    "verse_nr": "53",
                    "verse": "Makontra an mga amay han ira mga anak nga kalalaken-an, ngan an mga anak nga kalalaken-an makontra han ira mga amay; makontra an mga iroy han ira mga anak nga kababayen-an, ngan an mga anak nga kababayen-an makontra han ira mga iroy; makontra an ugangan nga kababayen-an han ira umagad nga kababayen-an, ngan an umagad nga kababayen-an makontra han ira ugangan nga kababayen-an.\u201d"
                },
                "54": {
                    "verse_nr": "54",
                    "verse": "Nagsiring liwat hi Jesus ngadto han mga tawo, \u201cKon nakita kamo hin dampog nga tikang ha katundan, nasiring kamo dayon, \u2018Mauran gud ada,\u2019 ngan nauran manggud."
                },
                "55": {
                    "verse_nr": "55",
                    "verse": "Ngan kon naabat kamo nga nahangin an timog, nasiring kamo, \u2018Magmamapaso ada,\u2019 ngan nagmamapaso manggud."
                },
                "56": {
                    "verse_nr": "56",
                    "verse": "Mga salingkapaw! Nakita la kamo han tuna ngan han langit, ngan nababaro kamo han panahon; kay ano man nga diri kamo nakakahubad han kahulogan hini yana nga panahon?"
                },
                "57": {
                    "verse_nr": "57",
                    "verse": "\u201cKay ano nga diri man kamo magtirutimbang kon ano an angay buhaton?"
                },
                "58": {
                    "verse_nr": "58",
                    "verse": "Kon igsumbong ka hin usa ka tawo, ngan dad-on ka ha hukmanan, talingohaa pakighusay ha iya samtang aada pa kamo ha dalan, basi diri ka danason niya ha atubangan han maghurukom, ngan itubyan ka han maghurukom ngadto han polis, ngan prisohon ka han polis."
                },
                "59": {
                    "verse_nr": "59",
                    "verse": "Susumatan ko kamo, diri ka makakagawas didto, tubtob nga kabaydan mo an multa han kataposan mo nga sintabo.\u201d"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Hito nga panahon may mga tawo didto nga nagsumat kan Jesus hiunong han mga taga-Galilea nga ginpamatay ni Pilato samtang naghahalad hira ngadto han Dyos."
                },
                "2": {
                    "verse_nr": "2",
                    "verse": "Nagbaton hi Jesus ha ira, \u201cTungod nga pinanmatay ini nga mga taga-Galilea hin sugad nga paagi, naghuhunahuna ba kamo nga nagpapamatuod ini nga mas makasasala hira kay han iba nga mga taga-Galilea?"
                },
                "3": {
                    "verse_nr": "3",
                    "verse": "Diri! Susumatan ko kamo nga kon diri kamo bumaya han iyo mga sala, mapatay kamo ngatanan sugad ha ira."
                },
                "4": {
                    "verse_nr": "4",
                    "verse": "Ano man an hiunong han 18 nga nagkamatay ha Siloe, han kadat-ogi ha ira han lantawan? Naghuhunahuna ba kamo nga nagpapamatuod ini nga mas makasasala hira kay han iba nga mga tawo nga nag-uokoy ha Jerusalem?"
                },
                "5": {
                    "verse_nr": "5",
                    "verse": "Diri! Susumatan ko kamo nga kon diri kamo bumaya han iyo mga sala, mapatay kamo ngatanan sugad ha ira.\u201d"
                },
                "6": {
                    "verse_nr": "6",
                    "verse": "Ngan nagsumat ha ira hi Jesus hini nga pananglitan: \u201cMay hadto usa ka tawo nga may kahoy nga igos nga naturok ha iya uma. Nakadto hiya hin pamiling han bunga, kundi waray makaagi."
                },
                "7": {
                    "verse_nr": "7",
                    "verse": "Sanglit ginsiring niya an iya magbarantay han tanaman, \u2018Kitaa daw, tulo na ka tuig an akon pagbinalikbalik nganhi pangita hin bunga hini nga igos, kundi waray ko hin-aagian. Gabay pudlon ini nga kahoy, kay kanugon la han katambok han tuna?\u2019"
                },
                "8": {
                    "verse_nr": "8",
                    "verse": "Kundi binmaton an magbarantay, \u2018Ayaw la pagpudla; pahagosa ta anay hin usa ka tuig. Liliboton ko hin pag-ukab ngan bubutangan ko hin abuno."
                },
                "9": {
                    "verse_nr": "9",
                    "verse": "Manggad nala bumunga han sunod nga tuig; kay kon diri pa, amo na in pagpudla naton.\u2019\u201d"
                },
                "10": {
                    "verse_nr": "10",
                    "verse": "Usa ka Adlaw nga Iparahuway, nagtutdo hi Jesus didto hin usa nga sinagoga."
                },
                "11": {
                    "verse_nr": "11",
                    "verse": "Nakadto in usa nga babaye nga may maraot nga espiritu ngan 18 na ka tuig an iya kasakit. Nakaob na gud hiya, ngan makuri na gud hiya makatadong."
                },
                "12": {
                    "verse_nr": "12",
                    "verse": "Han paghikit-i ha iya ni Jesus, ginsiring hiya, \u201cBabaye, talwas ka na han imo sakit!\u201d"
                },
                "13": {
                    "verse_nr": "13",
                    "verse": "Idinuon ni Jesus an iya mga kamot ha iya, ngan nakatadong hiya dayon, ngan nagdayaw hiya han Dyos."
                },
                "14": {
                    "verse_nr": "14",
                    "verse": "Nasina an opisyal han sinagoga nga nagtambal hi Jesus ha Adlaw nga Iparahuway, sanglit nagsiring hiya ha mga tawo, \u201cMay unom ka adlaw diin kinahanglan magtrabaho kita; sanglit pakanhi kamo hin pagpatambal dida hito nga mga adlaw, kundi diri ha Adlaw nga Iparahuway!\u201d"
                },
                "15": {
                    "verse_nr": "15",
                    "verse": "Ginbaton hiya han Ginoo hin pagsiring, \u201cMga salingkapaw kamo! Bisan hin-o ha iyo maghuhubad han iya baka o asno tikang ha turubongan han hayop, ngan dadad-on ini ngadto ha gawas hin pagpainom ha Adlaw nga Iparahuway."
                },
                "16": {
                    "verse_nr": "16",
                    "verse": "Yana, iini in tulin ni Abraham nga gingapos ni Satanas sulod hin 18 na ka tuig; diri ba hiya huhubaran han iya mga gapos ha Adlaw nga Iparahuway?\u201d"
                },
                "17": {
                    "verse_nr": "17",
                    "verse": "Tungod hini nga iya baton naawod an mga kaaway ni Jesus, samtang an ngatanan nga mga tawo nalipay tungod han ngatanan nga urosahon nga mga butang nga iya ginbuhat."
                },
                "18": {
                    "verse_nr": "18",
                    "verse": "Nagpakiana hi Jesus, \u201cAno an akon itatanding han Ginhadian han Dyos?"
                },
                "19": {
                    "verse_nr": "19",
                    "verse": "Sugad ini hin usa nga liso hin mustasa, nga ginkuha hin usa ka tawo ngan igintanom ha iya uma. Tinmubo an tanom, ngan nahimo nga kahoy, ngan ginsalagan han mga tamsi an mga sanga hini nga kahoy.\u201d"
                },
                "20": {
                    "verse_nr": "20",
                    "verse": "Nagpakiana liwat hi Jesus, \u201cAno an akon itatanding han Ginhadian han Dyos?"
                },
                "21": {
                    "verse_nr": "21",
                    "verse": "Sugad ini hin patubo nga kinukuha hin usa nga babaye ngan isinasakot hin usa ka takos nga harina, tubtob han pagtubo han bug-os nga minasa.\u201d"
                },
                "22": {
                    "verse_nr": "22",
                    "verse": "Naglatas hi Jesus ha mga bungto ngan mga baryo, ngan nagtutdo samtang tipakadto hiya ha Jerusalem."
                },
                "23": {
                    "verse_nr": "23",
                    "verse": "May nagpakiana ha iya, \u201cTinuod ba nga gutiay la an matatalwas?\u201d\nGinbaton hira ni Jesus"
                },
                "24": {
                    "verse_nr": "24",
                    "verse": "\u201cTilingohaa niyo hin pagsulod han haligot nga porta, kay susumatan ko kamo nga damo in karuyag sumulod, kundi diri makakahimo."
                },
                "25": {
                    "verse_nr": "25",
                    "verse": "Matukdaw an agaron han balay ngan sasadhan an porta. Ngan kon tumukdaw kamo ha gawas ngan magtikang hin pagtuktok ha porta nga masiring, \u2018Abrehi kami!\u2019 Mabaton hiya, \u2018Diri ako maaram kon diin kamo tikang!\u2019"
                },
                "26": {
                    "verse_nr": "26",
                    "verse": "Onina mabaton kamo, \u2018Nagsasaro ngani kita, ngan nagtutdo ka ngani didto han amon bungto!\u2019"
                },
                "27": {
                    "verse_nr": "27",
                    "verse": "Masiring liwat hiya, \u2018Diri gud ako maaram kon diin kamo tikang. Iwas kamo ha akon, kamo ngatanan nga maghuka nga mga tawo!\u2019"
                },
                "28": {
                    "verse_nr": "28",
                    "verse": "Mananangis ngan manliligot kamo han iyo mga ngipon, kon kumita na kamo didto han Ginhadian han Dyos kanda Abraham, Isaac, ug Jacob, ngan han ngatanan nga mga manaragna, samtang ilinabog kamo ha gawas!"
                },
                "29": {
                    "verse_nr": "29",
                    "verse": "Maabot in mga tawo tikang ha sinirangan ug katundan, ha amihanan ug timogan, ngan matangka ha lamesa didto han Ginhadian han Dyos."
                },
                "30": {
                    "verse_nr": "30",
                    "verse": "Onina may mauuna nga nauorhe yana, ngan may mauorhe nga nauuna yana.\u201d"
                },
                "31": {
                    "verse_nr": "31",
                    "verse": "Hito ngahaw nga takna, kinmadto kan Jesus in mga Parisiyo ngan nagsiring ha iya, \u201cKinahanglan gumawas ka dinhe ngan kumadto ha iba nga dapit, kay karuyag ni Herodes hin pagpatay ha imo.\u201d"
                },
                "32": {
                    "verse_nr": "32",
                    "verse": "Ginbaton hira ni Jesus, \u201cKadto na, sumati ito nga miro: \u2018Nagpapaguwa ako hin mga yawa, ngan nananambal ako yana ug buwas, ngan huhumanon ko an akon buruhaton han pag-ikatulo ka adlaw.\u2019"
                },
                "33": {
                    "verse_nr": "33",
                    "verse": "Kundi kinahanglan magpadayon ako han akon paglakat yana, buwas, ngan sangbuwas; kay diri gud mahihimo nga mamatay in usa nga manaragna labot dinhe ha Jerusalem."
                },
                "34": {
                    "verse_nr": "34",
                    "verse": "\u201cJerusalem, Jerusalem! Ginpamatay mo an mga manaragna, ginbato mo an mga magsarangyaw nga ginpadara han Dyos nganhi ha imo! Makadamo na ako karuyag mag-agak han ngatanan mo nga mga tawo, sugad gud hin ugang nga nagtitirok han iya mga piso ha ilarom han iya mga pako, kundi diri ka man natugot ha akon!"
                },
                "35": {
                    "verse_nr": "35",
                    "verse": "Yana babayaan na an imo Templo. Susumatan ko ikaw, diri ka na makita ha akon tubtob nga magsiring ka, \u2018Dayawon han Dyos hiya nga nakanhi ha ngaran han Ginoo.\u2019\u201d"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Usa ka Adlaw nga Iparahuway, kinmadto hi Jesus hin pagkaon ha balay hin usa nga tinahod nga Parisiyo, ngan gin-ininaw hiya han mga tawo."
                },
                "2": {
                    "verse_nr": "2",
                    "verse": "Dinmaop kan Jesus in tawo nga nanhuhubag an mga bitiis ngan mga butkon."
                },
                "3": {
                    "verse_nr": "3",
                    "verse": "Ngan nagyakan hi Jesus ngan nagpakiana han mga magturutdo han Balaod ngan han mga Parisiyo, \u201cNatugot ba an aton Balaod hin pagtambal ha Adlaw nga Iparahuway?\u201d"
                },
                "4": {
                    "verse_nr": "4",
                    "verse": "Kundi waray hira pag-aringasa. Kinaptan ni Jesus an tawo, gintambal, ngan ginpalakat hiya."
                },
                "5": {
                    "verse_nr": "5",
                    "verse": "Ngan nagsiring hiya ha ira, \u201cKon may-ada niyo anak o baka nga mahinabo hin kahulog ngadto hin atabay ha Adlaw nga Iparahuway, diri ba niyo kukuhaon dayon hito ngahaw nga Adlaw nga Iparahuway?\u201d"
                },
                "6": {
                    "verse_nr": "6",
                    "verse": "Kundi waray hira makabaton ha iya hiunong hini."
                },
                "7": {
                    "verse_nr": "7",
                    "verse": "Hinkit-an ni Jesus nga an mga dinapit nagpipili han gimaupayi nga mga lingkoran, sanglit iginsumat niya ini nga pananglitan ha ira ngatanan"
                },
                "8": {
                    "verse_nr": "8",
                    "verse": "\u201cKon dapiton kamo ngadto hin kombite hin pagkasal, ayaw paglingkod didto han syahan ug gimamaupayi nga lingkoran. Bangin may gindapit nga mas dungganan pa kay ha imo"
                },
                "9": {
                    "verse_nr": "9",
                    "verse": "ngan masiring ha imo an nagdapit ha iyo nga duha, \u2018Asay hiya palingkora hini nga lingkoran.\u2019 Niyan maawod ka ngan malingkod ka didto han giuubosi nga lingkoran."
                },
                "10": {
                    "verse_nr": "10",
                    "verse": "Lugod, kon dapiton ka, kadto ngan lingkod ha giuubosi nga lingkoran, basi kon dumaop an nagdapit ha imo ngan sidngon ka, \u2018Sangkay, balhin ngadto han syahan ug gimamaupayi nga lingkoran.\u2019 Mapapasidunggan ka hini ha atubangan han ngatanan nga mga dinapit."
                },
                "11": {
                    "verse_nr": "11",
                    "verse": "Kay adton nagpapadako han iya kalugaringon pauubson; ngan adton magpaubos han iya kalugaringon padadakoon.\u201d"
                },
                "12": {
                    "verse_nr": "12",
                    "verse": "Ngan ginsiring ni Jesus an tagbalay, \u201cKon mananagtawo ka, ayaw asay pagdapita an imo kasangkayan, o imo kabugtoan, o imo kauropdan, o imo riko nga mga kahigrani, kay bubulson ka nira hin pagdapita, ngan dida hini, mababaydan ka han imo ginbuhat."
                },
                "13": {
                    "verse_nr": "13",
                    "verse": "Kundi, kon mananagtawo ka asay lugod dapita an mga kablas, an mga lulid, an mga piay, ngan an mga buta."
                },
                "14": {
                    "verse_nr": "14",
                    "verse": "Ngan magmamalipayon ka, kay diri man hira makakabalos ha imo. Babaloson ka han Dyos kon mabanhaw na an mag-upay nga mga tawo.\u201d"
                },
                "15": {
                    "verse_nr": "15",
                    "verse": "Nakabati hini in usa han mga nalingkod ha lamesa, ngan nagsiring kan Jesus, \u201cPagkapalaran hadton mga malingkod ha kombite didto han Ginhadian han Dyos!\u201d"
                },
                "16": {
                    "verse_nr": "16",
                    "verse": "Nagsiring hi Jesus ha iya, \u201cMay-ada hadto tawo nga nagdapit hin damo nga mga tawo ngadto han iya dako nga kombite."
                },
                "17": {
                    "verse_nr": "17",
                    "verse": "Ha takna nga andam na an kombite, ginsugo niya an iya surugoon hin pagsumat han iya mga gindapit nga mapakadto na, kay andam na an ngatanan."
                },
                "18": {
                    "verse_nr": "18",
                    "verse": "Kundi nagsunodsunod hira ngatanan hin pamaribad. Nagsiring ha surugoon an syahan, \u2018Nakapalit ako hin tuna, ngan kinahanglan kadtoon nga kitaon ko anay. Pasayloa na la ako.\u2019"
                },
                "19": {
                    "verse_nr": "19",
                    "verse": "Nagsiring an ikaduha, \u2018Nakapalit ako hin lima ka padis nga baka ngan tikadto na ako kay sasarihan ko hin paggamit. Pasayloa na la ako.\u2019"
                },
                "20": {
                    "verse_nr": "20",
                    "verse": "Nagsiring in lain pa, \u2018Bag-o pa la ako nga nakaasawa, ngan tungod hini, diri ako makakakadto.\u2019"
                },
                "21": {
                    "verse_nr": "21",
                    "verse": "Inmoli an surugoon ngan iginsumat ini ngatanan ha iya agaron. Duro an kapungot han agaron han balay, ngan nagsiring ha iya surugoon, \u2018Dali, pakadto ha kadalanan ngan mga aragian han bungto, ngan dad-a nganhi an mga kablas, mga lulid, mga buta, ngan mga piay.\u2019"
                },
                "22": {
                    "verse_nr": "22",
                    "verse": "Waray pag-iha nagsiring an surugoon, \u2018Natuman na an imo sugo, kundi may mga tarangkaan pa.\u2019"
                },
                "23": {
                    "verse_nr": "23",
                    "verse": "Sanglit nagsiring an agaron ha iya surugoon, \u2018Kadto na ha kadalanan ngan mga aragian ha gawas han bungto, ngan pakanhia gud an mga tawo, basi mapuno an akon balay."
                },
                "24": {
                    "verse_nr": "24",
                    "verse": "Susumatan ko kamo ngatanan, nga waray hadton mga dinapit makakatilaw han akon panagtawo!\u2019\u201d"
                },
                "25": {
                    "verse_nr": "25",
                    "verse": "Binmunyog kan Jesus in damo gud nga mga tawo. Inatubang hira ni Jesus ngan sidngon"
                },
                "26": {
                    "verse_nr": "26",
                    "verse": "\u201cDiri mahihimo nga akon tinun-an bisan hin-o nga mapakadi ha akon, labot kon an iya paghigugma ha akon labaw pa han iya paghigugma han iya mga kag-anak, iya asawa, iya mga anak, iya kabugtoan, ngan han iya kalugaringon man."
                },
                "27": {
                    "verse_nr": "27",
                    "verse": "Diri mahihimo nga akon tinun-an an bisan hin-o nga diri magpas-an han iya kalugaringon nga kros ngan sumunod ha akon."
                },
                "28": {
                    "verse_nr": "28",
                    "verse": "Kon may-ada ha iyo nakahunahuna hin pagtindog hin lantawan, nalingkod hiya anay, paiinoinohon niya kon pira an magagasto, basi makita niya kon may igo ba niya nga kwarta nga ighuhuman han lantawan."
                },
                "29": {
                    "verse_nr": "29",
                    "verse": "Kay kon diri sugaron hini, diri niya mahuhuman an lantawan, katapos niya igpahimutang an patukoran, ngan pagtitinawaan hiya han ngatanan nga makita hini nga kasugaran."
                },
                "30": {
                    "verse_nr": "30",
                    "verse": "Masiring hira, \u2018Maupay la ini nga tawo hin pagtikang, diri ngay-an maaram hin paghuman!\u2019"
                },
                "31": {
                    "verse_nr": "31",
                    "verse": "Kon nagawas hin pakig-away in usa nga hadi nga may napulo ka yukot nga mga sondalo, kontra hin iba nga hadi nga may baynte ka yukot nga mga sondalo, malingkod hiya anay, ngan titirutimbangon niya kon may-ada na hiya kapas hin pakig-away hadto nga hadi."
                },
                "32": {
                    "verse_nr": "32",
                    "verse": "Kay kon waray, kinahanglan magpadara hiya hin mga tinaporan hin pakigkita han pangontra nga hadi, basi samtang hirayo pa hiya magsarabot na la hin paagi nga mahusay ug malinawon."
                },
                "33": {
                    "verse_nr": "33",
                    "verse": "Ha amo nga paagi,\u201d gintapos ni Jesus, \u201cwaray ha iyo mahihimo nga akon tinun-an, gawas kon isalikway niya an ngatanan nga iya mga butang."
                },
                "34": {
                    "verse_nr": "34",
                    "verse": "\u201cMaupay an asin, kundi kon magmatab-ang na, waray nagud paagi nga mahibalik an iya kapag-ad."
                },
                "35": {
                    "verse_nr": "35",
                    "verse": "Diri na ini maupay para ha tuna o magamit para hin pag-abuno; gabay na la ilabog. Sanglit, pamati kamo kon may niyo mga durunggan!\u201d"
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Usa ka panahon hinmarani hin pamati kan Jesus in damo nga mga parasukot hin buhis ngan mga makasasala."
                },
                "2": {
                    "verse_nr": "2",
                    "verse": "Nagtikang pagngurutob an mga Parisiyo ngan an mga magturutdo han Balaod, \u201cNakarawat man ini nga tawo hin mga makasasala, ngan nakikigsaro pa ngani ha ira!\u201d"
                },
                "3": {
                    "verse_nr": "3",
                    "verse": "Sanglit ginsumatan hira ni Jesus hini nga pananglitan"
                },
                "4": {
                    "verse_nr": "4",
                    "verse": "\u201cPananglit usa ha iyo may usa ka gatos nga karnero, ngan mawara in usa ha ira\u2014ano man an iya bubuhaton? Binabayaan niya an nobentay nuybe didto han panibsiban, ngan nalakat hiya hin pamiling han nawara, tubtob nga iya ini hiagian."
                },
                "5": {
                    "verse_nr": "5",
                    "verse": "Kon hiagian na ini niya, malipayon na hiya, ngan papas-anon ini niya"
                },
                "6": {
                    "verse_nr": "6",
                    "verse": "ngan dadad-on hin pag-oli ngadto ha ira. Niyan, iya dadapiton an iya kasangkayan ngan mga kahigrani, ngan sisidngon niya, \u2018Pagsaurog kita! Malipayon ako hin duro nga hinagian ko an akon nawara nga karnero!\u2019"
                },
                "7": {
                    "verse_nr": "7",
                    "verse": "Ha amo nga paagi, susumatan ko kamo, mas dako an kalipay ha langit tungod hin usa nga nagbabasol nga makasasala kay hin nobentay nuybe nga magtadong nga diri nagkikinahanglan hin pagbasol."
                },
                "8": {
                    "verse_nr": "8",
                    "verse": "\u201cPananglit nawad-an in babaye hin usa han iya napulo nga mga kwarta nga sensilyo, ano man an iya sadang buhaton? Nadagkot hiya hin suga, sisilhigan niya an iya balay, ngan pinanginginano gud an ngatanan nga dapit, tubtob nga hiagian niya an usa nga kwarta nga sensilyo."
                },
                "9": {
                    "verse_nr": "9",
                    "verse": "Kon iya hiagian, tatawagon niya an iya kasangkayan ngan mga kahigrani ngan sisidngon niya, \u2018Malipayon ako hin duro nga hin-agian ko an akon nawara nga kwarta! Pagsaurog kita!\u2019"
                },
                "10": {
                    "verse_nr": "10",
                    "verse": "Ha amo nga paagi, susumatan ko kamo, nalilipay an mga anghel han Dyos, tungod hin usa nga makasasala nga nabaya na han sala.\u201d"
                },
                "11": {
                    "verse_nr": "11",
                    "verse": "Nagpadayon hi Jesus hin pagsiring, \u201cMay hadto usa ka tawo nga may-ada duha nga anak nga lalake."
                },
                "12": {
                    "verse_nr": "12",
                    "verse": "Nagsiring ha iya an manghod, \u2018Tatay, tagi na ako yana han akon malon han mga hiagi.\u2019 Sanglit ginbahin han tawo an iya mga hiagi ngan ihatag ngadto han duha niya nga anak."
                },
                "13": {
                    "verse_nr": "13",
                    "verse": "Paghagos hin pira ka adlaw iginbaligya han manghod an iya bahin ngan binmaya han ira panimalay dara an kwarta. Kinmadto hiya hin hirayo nga tuna, diin iya ginkaragan an iya kwarta hin waray pulos nga kinabuhi."
                },
                "14": {
                    "verse_nr": "14",
                    "verse": "Gingasto niya an ngatanan nga iya dara. Dinmuroy nga inmabot in dako nga gutom didto hadto nga dapit, ngan nawarayan hiya bisan ano."
                },
                "15": {
                    "verse_nr": "15",
                    "verse": "Sanglit kinmadto hiya hin pagtrabaho didto hin usa han mga tuminungnong hadto nga tuna ngan ginsugo hiya ngadto ha uma para hin pagmangno hin kababoyan."
                },
                "16": {
                    "verse_nr": "16",
                    "verse": "Karuyag unta niya hin pagkaon han itinutubong han kababoyan, kundi waray man nahatag ha iya hin ano man nga pagkaon."
                },
                "17": {
                    "verse_nr": "17",
                    "verse": "Ha kataposan, nakapanmurubuot hiya ngan nagsiring, \u2018Patakas hin pagkaon an ngatanan nga surugoon ni Tatay, ngan hahani ako dinhe nga haros mamatay na hin gutom!"
                },
                "18": {
                    "verse_nr": "18",
                    "verse": "Mabangon ako ngan makadto han akon tatay ngan masiring, \u201cTatay, nakasala ako han Dyos ngan ha imo."
                },
                "19": {
                    "verse_nr": "19",
                    "verse": "Diri na ako takos nga isipon pa nga imo anak. Isipa na la ako nga usa han imo mga surugoon.\u201d \u2019"
                },
                "20": {
                    "verse_nr": "20",
                    "verse": "Sanglit binmuhat hiya ngan linmakat pag-uli ngadto han amay niya.\n\u201cHirayo pa hiya han balay nga hikit-an hiya han iya amay. Inalpan hin dako nga kalooy an iya tatay, nga nagdalagan hin pagtapo ha iya, ngan gin-gakos ngan ginhadkan hiya."
                },
                "21": {
                    "verse_nr": "21",
                    "verse": "Ngan nagsiring an anak, \u2018Tatay, nakasala ako han Dyos ngan ha imo, sanglit diri na ako takos isipon pa nga imo anak.\u2019"
                },
                "22": {
                    "verse_nr": "22",
                    "verse": "Kundi gintawag han amay an iya mga surugoon, ngan sidngon, \u2018Dali, kuhaa an gimamaupayi nga panapton ngan isul-ot ha iya, singsingi, ngan sapatosi hiya."
                },
                "23": {
                    "verse_nr": "23",
                    "verse": "Katapos, kuhaa ngan ihawa niyo an pinatambok nga nati nga baka, ngan pagkombite kita!"
                },
                "24": {
                    "verse_nr": "24",
                    "verse": "Kay patay na ini nga akon anak, kundi yana buhi na hiya; nawara hiya, kundi yana hin-agian na hiya.\u2019 Ngan nagtikang hira pagkalipay."
                },
                "25": {
                    "verse_nr": "25",
                    "verse": "\u201cHito nga takna, nakadto ha uma an magurang nga anak. Han pag-uli na niya, han hiraniay na hiya han balay, hinbatian niya an tukar ngan sarayaw."
                },
                "26": {
                    "verse_nr": "26",
                    "verse": "Gintawag niya in usa han mga surugoon ngan nagpakiana ha iya, \u2018Ano ini nga rugyaw?\u2019"
                },
                "27": {
                    "verse_nr": "27",
                    "verse": "Nagbaton an surugoon, \u2018Inmoli an imo bugto ngan iginpaihaw ni imo tatay an pinatambok nga nati nga baka, kay inmoli hiya nga maupay an lawas.\u2019"
                },
                "28": {
                    "verse_nr": "28",
                    "verse": "Duro an kapungot han magurang nga bugto, sanglit waray hiya sumulod han balay; ginmawas an amay niya ngan ginhangyo nga sumulod hiya."
                },
                "29": {
                    "verse_nr": "29",
                    "verse": "Ginbaton niya hi iya Tatay, \u2018Hunahunaa daw! Sulod hini nga mga katuigan nagbudlay ako sugad hin oripon para ha imo, ngan waray gud ako sumupak han imo mga sugo bisan makausa. Ano in ginhatag nimo ha akon? Waray ngani bisan naman la kanding nga igpapahalipay ko han akon kasangkayan!"
                },
                "30": {
                    "verse_nr": "30",
                    "verse": "Kundi ginkaragan hini nga imo anak an ngatanan mo nga hiagi ha maraot nga kinabuhi, ngan ha iya pag-oli, asay mo lugod gin-ihawan han pinatambok nga nati nga baka!\u2019"
                },
                "31": {
                    "verse_nr": "31",
                    "verse": "Nagbaton ha iya an amay, \u2018Anak ko, dayuday ko ikaw nga kaupod dinhe, ngan imo an ngatanan nga akon mga butang."
                },
                "32": {
                    "verse_nr": "32",
                    "verse": "Kundi kinahanglan maglipay ngan magrayhak kita, kay namatay ini nga imo bugto, kundi yana buhi na hiya; nawara, kundi yana hin-agian na hiya.\u2019\u201d"
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Nagsiring hi Jesus ha iya mga tinun-an, \u201cMay-ada hadto usa nga riko nga may-ada niya tinaporan. Nasumatan ini nga riko nga tawo, nga ginkikinaragan la han tinaporan an kwarta han iya agaron."
                },
                "2": {
                    "verse_nr": "2",
                    "verse": "Sanglit iginpatawag ini nga tinaporan ngan ginsiring, \u2018Ano ba ini nga akon hinbabatian hiunong ha imo? Hala, tuhayi daw ako han ngatanan nga akon igintapod ha imo, kay diri ka na magigin tinaporan ko.\u2019"
                },
                "3": {
                    "verse_nr": "3",
                    "verse": "Nagsiring ha iya ngahaw ini nga tinaporan, \u2018Ta, kukuhaan na daw ako han akon agaron han akon pagkatinaporan. Ano daw an sadang ko buhaton? Diri man ako mailob hin paghornal kay maluyahon ako, ngan makaarawod in pakilimos."
                },
                "4": {
                    "verse_nr": "4",
                    "verse": "Yana, maaram ako kon ano an akon bubuhaton, basi kon mawaray na ako trabaho, mamamay-ada ako kasangkayan nga makarawat ha akon ha ira panimalay.\u2019"
                },
                "5": {
                    "verse_nr": "5",
                    "verse": "Sanglit iginpatawag niya an ngatanan nga nakautang han iya agaron. Ginsiring niya an syahan, \u2018Pira an imo nautang han akon agaron?\u2019"
                },
                "6": {
                    "verse_nr": "6",
                    "verse": "\u2018Usa ka gatos ka baril nga lana hin olibo,\u2019 nagbaton hiya. Nagsiring ha iya an tinaporan, \u2018Iya, iini an imo resibo. Lingkod ngan liwata. Ibutang nga 50 la ka baril.\u2019"
                },
                "7": {
                    "verse_nr": "7",
                    "verse": "Nagpakiana an tinaporan ha lain nga nakautang, \u2018Ikaw, pira man an imo nautang?\u2019 \u2018Usa ka gatos ka bakid nga trigo,\u2019 nagbaton hiya. Nagsiring ha iya an tinaporan, \u2018Iya, iini an imo resibo. Lingkod ngan liwata. Ibutang nga 80 la.\u2019"
                },
                "8": {
                    "verse_nr": "8",
                    "verse": "Nagdayaw ha iya an agaron hini nga diri tangkod nga tinaporan tungod han iya kamaaram; kay an mga tawo hini nga kalibutan labi pa kamaaram hin pagdumara han ira mga buruhaton kay han mga tawo nga sakop han kapawa.\u201d"
                },
                "9": {
                    "verse_nr": "9",
                    "verse": "Ngan nagpadayon hi Jesus hin pagsiring: \u201cSanglit susumatan ko kamo: gamit hin manggad nga kalibutanon hin pagkabig hin kasangkayan, basi kon maubos na an manggad, kakarawton kamo didto han dayon nga urokyan."
                },
                "10": {
                    "verse_nr": "10",
                    "verse": "Adton kasasarigan hin gudti nga butang, kasasarigan man liwat hin dagko nga mga butang; adton diri tangkod hin talagudti nga butang, diri liwat tangkod ha mga dagko nga butang."
                },
                "11": {
                    "verse_nr": "11",
                    "verse": "Sanglit kon diri ka kasarigan hin pagdumara hin manggad nga kalibutanon, uunanhon hin pagtapori ha imo hin matuod nga manggad?"
                },
                "12": {
                    "verse_nr": "12",
                    "verse": "Ngan kon diri ka kasarigan han mga butang hin iba, hin-o man in mahatag ha imo han imo kalugaringon nga mga butang?"
                },
                "13": {
                    "verse_nr": "13",
                    "verse": "\u201cWaray surugoon nga maooripon hin duha nga agaron, kay mahinanabo nga iya pagdudumtan an usa, ngan paghihigugmaon niya an ikaduha; magmamatinumanon hiya ha usa, ngan pagtatamayon niya an ikaduha. Diri mahihimo nga dunganon in pagsirbe han Dyos ngan han kwarta.\u201d"
                },
                "14": {
                    "verse_nr": "14",
                    "verse": "Hinbatian han mga Parisiyo ini ngatanan, ngan gintinawaan la nira hi Jesus, kay makisalapi hira."
                },
                "15": {
                    "verse_nr": "15",
                    "verse": "Nagsiring hi Jesus ha ira, \u201cAmo kamo an nagpapakamatadong ha atubangan han mga tawo, kundi maaram an Dyos han iyo mga kasingkasing. Kay an gin-iisip nga mahal hin duro han mga tawo waray la pulos ha atubangan han Dyos."
                },
                "16": {
                    "verse_nr": "16",
                    "verse": "\u201cTubtob la han panahon ni Juan nga Parabunyag an Balaod ni Moises ngan an mga sinurat han mga manaragna. Tikang hadto iginwawali na an Maupay nga Sumat hiunong han Ginhadian han Dyos, ngan nagpipirit hin pagsulod an ngatanan."
                },
                "17": {
                    "verse_nr": "17",
                    "verse": "Kundi masarusayon pa an pagpapas han langit ngan han tuna kay han pagkawara han gigugutiayi nga bahin han Balaod."
                },
                "18": {
                    "verse_nr": "18",
                    "verse": "\u201cNakakasala hin panlibog an hin-o man nga lalake nga nabulag han iya asawa ngan nangangasawa hin iba nga babaye; ngan nakakasala hin panlibog an lalake nga nangangasawa hin binulagan nga babaye."
                },
                "19": {
                    "verse_nr": "19",
                    "verse": "\u201cMay-ada hadto usa nga riko nga nagbabado han gimamahali nga mga panapton ngan nagpapatakas han iya mga bahandi ha adlaw-adlaw."
                },
                "20": {
                    "verse_nr": "20",
                    "verse": "May-ada man liwat usa nga makililimos nga Lazaro an ngaran, nga lukop an iya lawas hin mga katol. Agsob hiya dad-on ngadto han porta han riko"
                },
                "21": {
                    "verse_nr": "21",
                    "verse": "kay hingyap niya nga makakaon hiya han mga natataktak nga pagkaon tikang han lamesa han riko. Nadaop bisan an mga ayam hin pagdilap han iya mga kaduntan."
                },
                "22": {
                    "verse_nr": "22",
                    "verse": "Namatay an makililimos ngan gindara han anghel ngadto ha sapit ni Abraham, didto han kombite ha langit. Namatay man liwat an riko ngan iginlubong"
                },
                "23": {
                    "verse_nr": "23",
                    "verse": "ngan nahingadto hiya ha dako nga kasakitan ha impyerno. Paghangad niya, hinkit-an niya hi Abraham hirayo ha iya, ngan nasapit hi Lazaro ha iya."
                },
                "24": {
                    "verse_nr": "24",
                    "verse": "Sanglit ginmoliat hiya, \u2018Amay nga Abraham! Kalooyi gad ako, ngan ipadara ngadi hi Lazaro hin pagtunlob han iya tudlo ha tubig, basi pahagkotan an akon dila, kay ginsasakit ako dida hini nga kalayo!\u2019"
                },
                "25": {
                    "verse_nr": "25",
                    "verse": "Kundi nagsiring hi Abraham, \u2018Panumdom, anak ko, nga han buhi ka pa, nahiagom ka na han ngatanan nga mag-upay nga mga butang, samtang hi Lazaro, nahiagom la han ngatanan nga magraot; kundi yana nagpapahimulos na hiya han mga kalipayan didi, samtang aada ka ha kasakitan."
                },
                "26": {
                    "verse_nr": "26",
                    "verse": "Labot la hito ngatanan, may hiluag nga wada ha butnga naton, sanglit diri makakahimo nga an karuyag tumabok didi hin pagkadto ha iyo, sugad man an karuyag tumabok didto hin pagkadi ha amon.\u2019"
                },
                "27": {
                    "verse_nr": "27",
                    "verse": "Nagsiring an riko, \u2018Amay, kon amo man ito, nakikimalooy ako ha imo nga sugoon mo hi Lazaro ngadto ha balay han akon amay"
                },
                "28": {
                    "verse_nr": "28",
                    "verse": "diin may-ada ko lima pa nga kabugtoan nga kalalaken-an. Pakadtoa gad hiya hin pagpahimangno ha ira, basi diri liwat hira mahinganhi hini nga dapit han kasakitan.\u2019"
                },
                "29": {
                    "verse_nr": "29",
                    "verse": "Nagsiring hi Abraham, \u2018Aadto na hira Moises ngan an mga manaragna nga magpapahimangno han imo kabugtoan. Kinahanglan mamati hira han ira igsisiring.\u2019"
                },
                "30": {
                    "verse_nr": "30",
                    "verse": "Nagbaton an riko, \u2018Diri pa ito igo, amay nga Abraham! Kundi kon may mabanhaw ngan kumadto ha ira, mabaya gud hira han ira mga sala.\u2019"
                },
                "31": {
                    "verse_nr": "31",
                    "verse": "Kundi nagsiring hi Abraham, \u2018Kon diri hira mamati kan Moises ngan han mga manaragna, diri hira malulukmay, bisan pa kon may mabanhaw tikang han mga minatay.\u2019\u201d"
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Nagsiring hi Jesus ha iya mga tinun-an, \u201cMahinanabo manta in mga butang nga makakapasala han tawo; kundi kairo han tawo nga magigin tinikangan han sala!"
                },
                "2": {
                    "verse_nr": "2",
                    "verse": "Mauruupay pa ha iya kon higtan an iya liog hin dako nga gilingan nga bato, ngan itunod hiya ngadto ha dagat, kay nga matinikangan hiya hin pakasala hini nga gudtiay nga kabataan."
                },
                "3": {
                    "verse_nr": "3",
                    "verse": "Pagbantay gud kamo!\n\u201cKon makasala an imo bugto, sawaya hiya; ngan kon magbasol hiya, pasayloa."
                },
                "4": {
                    "verse_nr": "4",
                    "verse": "Kon makasala hiya ha imo makapito ha usa ka adlaw, ngan ha kada niya pakakasala, makada ha imo ngan masiring nga nagbabasol hiya, kinahanglan pasayloon mo hiya.\u201d"
                },
                "5": {
                    "verse_nr": "5",
                    "verse": "Nagsiring ha Ginoo an mga apostol, \u201cDugangi gad an amon pagtoo.\u201d"
                },
                "6": {
                    "verse_nr": "6",
                    "verse": "Nagbaton an Ginoo, \u201cKon may niyo pagtoo nga sugad kadako hin liso hin mustasa, makakasiring kamo hini nga kahoy nga sikomoro, \u2018Magabot ka ngan mahitanom ka ha dagat!\u2019 ngan masugot ito ha iyo."
                },
                "7": {
                    "verse_nr": "7",
                    "verse": "\u201cPananglit usa ha iyo may surugoon nga nag-aarado o nagmamangno hin mga karnero. Kon naabot hiya tikang ha uma, nasiring ba kamo ha iya, \u2018Dagmit ngan kaona an imo pagkaon?\u2019"
                },
                "8": {
                    "verse_nr": "8",
                    "verse": "Diri amo ito! Lugod, nasiring kamo ha iya, \u2018Andama an akon panihapon, kahuman, isul-ot an imo tapis ngan sirbehi ako samtang nakaon ako ngan nainom; katapos ikaw na man an makaon ngan mainom.\u2019"
                },
                "9": {
                    "verse_nr": "9",
                    "verse": "Diri angay an surugoon nga magpasalamat tungod han iya pagsugot, di ba?"
                },
                "10": {
                    "verse_nr": "10",
                    "verse": "Amo man ito ha iyo; kon ginbuhat na niyo an ngatanan nga iginpabuhat ha iyo, masiring kamo, \u2018Mga surugoon la kami; gintuman la namon an amon katungdanan.\u2019\u201d"
                },
                "11": {
                    "verse_nr": "11",
                    "verse": "Han tipakadto hi Jesus ha Jerusalem, nag-agi hiya ha pag-ultan han Samaria ug Galilea."
                },
                "12": {
                    "verse_nr": "12",
                    "verse": "Tipakadto hiya hin usa nga baryo nga tapoon hiya hin napulo nga mga sanlahon. Tay-aw la ini hira."
                },
                "13": {
                    "verse_nr": "13",
                    "verse": "Naggoliat hira hin pagsiring, \u201cJesus! Agaron! Kalooyi gad kami!\u201d"
                },
                "14": {
                    "verse_nr": "14",
                    "verse": "Hinkit-an hira ni Jesus ngan ginsiring, \u201cKadto na, ngan pausisa kamo han kapadian.\u201d\nNalinisan hira han tipakadto pa la hira."
                },
                "15": {
                    "verse_nr": "15",
                    "verse": "Usa ha ira, han pakakita nga upay na hiya, binmalik nga nagdadayaw han Dyos hin dako nga tingog."
                },
                "16": {
                    "verse_nr": "16",
                    "verse": "Hinmapa hiya ha tiilan ni Jesus hin pagpasalamat ha iya. Usa hiya nga Samaritano."
                },
                "17": {
                    "verse_nr": "17",
                    "verse": "Nagyakan hi Jesus, \u201cNapulo man adto hira nga nagkalilinisan; hain naman an siyam?"
                },
                "18": {
                    "verse_nr": "18",
                    "verse": "Kay ano nga ini la nga diri dinhianon an binmalik hin pagpasalamat han Dyos?\u201d"
                },
                "19": {
                    "verse_nr": "19",
                    "verse": "Ngan nagsiring hi Jesus ha iya, \u201cBuhat ngan lakat. An imo pagtoo amo an nakaupay ha imo.\u201d"
                },
                "20": {
                    "verse_nr": "20",
                    "verse": "Nagpakiana kan Jesus in pira nga mga Parisiyo kon san-o maabot an Ginhadian han Dyos. Nagbaton hiya, \u201cDiri maabot an Ginhadian han Dyos hin paagi nga makikita."
                },
                "21": {
                    "verse_nr": "21",
                    "verse": "Waray masiring, \u2018Kitaa, hahani na!\u2019 o \u2018Aadto na!\u2019 kay aada ha sakob niyo an Ginhadian han Dyos.\u201d"
                },
                "22": {
                    "verse_nr": "22",
                    "verse": "Ngan nagsiring hiya ha mga tinun-an, \u201cMaabot in panahon nga maungara kamo nga makakita kamo hin usa han mga adlaw han Anak han Tawo, kundi diri kamo makakakita hini."
                },
                "23": {
                    "verse_nr": "23",
                    "verse": "May-ada ha ira masiring ha iyo, \u2018Kitaa, aadto didto!\u2019 o, \u2018Kitaa, aadi didi!\u2019 Kundi ayaw kamo pagkadto hin pamiling hito."
                },
                "24": {
                    "verse_nr": "24",
                    "verse": "Sugad han kikidlat nga naidlap pataboktabok han langit tikang ha usa nga bahin hini ngadto han luyo, amo man liwat ini an pag-abot han Anak han Tawo."
                },
                "25": {
                    "verse_nr": "25",
                    "verse": "Kundi kinahanglan mag-antos hiya anay ngan igsalikway han mga tawo hini nga panahon."
                },
                "26": {
                    "verse_nr": "26",
                    "verse": "Sugad an nahinabo han panahon ni Noe amo man an mahinanabo kon umabot na an Anak han Tawo."
                },
                "27": {
                    "verse_nr": "27",
                    "verse": "Nagpadayon an ngatanan hin pagpinangaon ug pag-ininom, nag-aragsawa an kalalaken-an ug kababayen-an, ngada han adlaw han pagsulod ni Noe han arka; ngan inmabot an lunop, nga amo an nakamatay ha ira ngatanan."
                },
                "28": {
                    "verse_nr": "28",
                    "verse": "Masusugad liwat ini han panahon ni Lot. Nagpadayon an ngatanan hin pagpinangaon ug pag-ininom; pagpinamalit ngan pagpinamaligya, pagpinananom ngan pagpinanmalay."
                },
                "29": {
                    "verse_nr": "29",
                    "verse": "Ha adlaw han paggawas ni Lot ha Sodoma, inmuran hin kalayo ug asupre tikang ha langit, nga amo an nakamatay ha ira ngatanan."
                },
                "30": {
                    "verse_nr": "30",
                    "verse": "Amo liwat ini an mahinanabo kon magpadayag na an Anak han Tawo."
                },
                "31": {
                    "verse_nr": "31",
                    "verse": "\u201cHadto nga adlaw an aadto ha atop han iya balay kinahanglan diri na lumusad hin pagkuha han iya mga garamiton nga aadto ha sakob han iya balay. Sugad man, kinahanglan diri na umoli ha balay an aadto ha uma."
                },
                "32": {
                    "verse_nr": "32",
                    "verse": "Hinumdomi niyo an asawa ni Lot!"
                },
                "33": {
                    "verse_nr": "33",
                    "verse": "An nagtitingoha hin pagtalwas han iya kalugaringon nga kinabuhi ini mawawara ha iya; kundi adton kawad-an han iya kinabuhi matatalwas."
                },
                "34": {
                    "verse_nr": "34",
                    "verse": "Susumatan ko kamo: hito nga gab-i, makaturog in duha ka tawo ha usa nga higdaan kukuhaon an usa ngan ibibilin an ikaduha."
                },
                "35": {
                    "verse_nr": "35",
                    "verse": "Magbubulig hin paggiling in duha nga babaye; kukuhaon an usa ngan ibibilin an ikaduha.\u201d"
                },
                "36": {
                    "verse_nr": "36",
                    "verse": ""
                },
                "37": {
                    "verse_nr": "37",
                    "verse": "Nagpakiana an mga tinun-an ha iya, \u201cDiin man, Ginoo?\u201d\nNagbaton hi Jesus, \u201cMagtititirok an mga agila kon hain an patay nga lawas.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Niyan, nagsumat hin pananglitan hi Jesus ha iya mga tinun-an hin pagtutdo ha ira nga kinahanglanon an dayuday nga pag-ampo, ngan diri gud magturaw."
                },
                "2": {
                    "verse_nr": "2",
                    "verse": "\u201cMay-ada hadto usa nga maghurukom hin usa nga bungto, nga waray pagkahadlok han Dyos ngan waray pagtahod han mga tawo."
                },
                "3": {
                    "verse_nr": "3",
                    "verse": "Ngan may-ada balo nga babaye hito ngahaw nga bungto, nga nagkikinadto hin pakimalooy ha iya: \u2018Buligi gad ako kontra han akon kaaway!\u2019"
                },
                "4": {
                    "verse_nr": "4",
                    "verse": "Hin maiha nga panahon ginpasibay-an la ini han maghurukom, kundi ha kataposan nagsiring an maghurukom ha iya ngahaw, \u2018Bisan kon waray ako pagkahadlok han Dyos o pagtahod han mga tawo"
                },
                "5": {
                    "verse_nr": "5",
                    "verse": "kundi tungod kay nakakasamok man ha akon ini nga balo nga babaye, tatalingohaon ko nala nga katagan hiya han iya katungod; kay kon diri ko ini sugaron, magbibinalikbalik hiya nganhi ngan bangin ako kaubosan hin pag-ilob, tungod han iya padayon nga pagbinalikbalik!\u2019\u201d"
                },
                "6": {
                    "verse_nr": "6",
                    "verse": "Ngan nagpadayon an Ginoo, \u201cPaghunahunaa daw an iginsiring hadto nga maraot nga maghurukom."
                },
                "7": {
                    "verse_nr": "7",
                    "verse": "Niyan, kon maghukom an Dyos diri ba hiya maugop han iya kalugaringon nga mga tawo nga nasangpit ha iya adlaw gab-i hin pakibulig? Maglalangan ba hiya hin pagbulig ha ira?"
                },
                "8": {
                    "verse_nr": "8",
                    "verse": "Susumatan ko kamo, maugop hiya ha ira, ngan bubuhaton ito dayon niya. Kundi kon bumalik na an Anak han Tawo, makakaagi ba hiya hin pagtoo dinhe ha tuna?\u201d"
                },
                "9": {
                    "verse_nr": "9",
                    "verse": "Iginsumat liwat ni Jesus ini nga pananglitan ha mga tawo nga natapod ha ira kalugaringon nga kamaupay, ngan nagtatamay han iba"
                },
                "10": {
                    "verse_nr": "10",
                    "verse": "\u201cKinmadto ha Templo hin pag-ampo in duha ka tawo; Parisiyo an usa, ngan parasukot hin buhis an ikaduha."
                },
                "11": {
                    "verse_nr": "11",
                    "verse": "Tinmukdaw nga tay-aw an Parisiyo, ngan nag-ampo: \u2018Nagpapasalamat ako ha imo, Dyos, nga diri ako halot, malimbong, o malibog sugad han iba. Nagpasalamat ako ha imo nga diri ako sugad hito nga parasukot hin buhis."
                },
                "12": {
                    "verse_nr": "12",
                    "verse": "Nagpupuasa ako duha ka adlaw kada semana, ngan nahatag ako ha imo han ikanapulo nga bahin han ngatanan ko nga hiagi.\u2019"
                },
                "13": {
                    "verse_nr": "13",
                    "verse": "Kundi tinmukdaw an parasukot hin buhis, hirayo han iba, ngan waray ngani humangad ha langit, kundi nagpukpok han iya dughan ngan nagsiring, \u2018O Dyos, kalooyi gad ako nga makasasala!\u2019\u201d"
                },
                "14": {
                    "verse_nr": "14",
                    "verse": "Ngan nagsiring hi Jesus, \u201cSusumatan ko kamo, an parasukot hin buhis, diri an Parisiyo an gin-isip nga matadong ha atubangan han Dyos, han pag-oli niya. Kay an magpahitaas han iya kalugaringon pauubson, ngan an magpaubos pahihitas-on.\u201d"
                },
                "15": {
                    "verse_nr": "15",
                    "verse": "May mga tawo nga nagdara ngadto kan Jesus han ira mga gudtiay nga kabataan, basi pandongan hira han iya mga kamot. Kundi hinkit-an hira han mga tinun-an, ngan nasinahan hira tungod han ira ginbubuhat."
                },
                "16": {
                    "verse_nr": "16",
                    "verse": "Kundi gintawag ni Jesus an kabataan ngada ha iya, ngan nagsiring, \u201cPadaopa ha akon an kabataan, ngan ayaw hira pagdid-i, kay an Ginhadian han Dyos para la hadton sugad ha ira."
                },
                "17": {
                    "verse_nr": "17",
                    "verse": "Tigamni ini: an diri kumarawat han Ginhadian han Dyos sugad hin bata, diri gud makakasulod han Ginhadian.\u201d"
                },
                "18": {
                    "verse_nr": "18",
                    "verse": "Nagpakiana kan Jesus in usa nga pangulo nga Judiyo, \u201cMaupay nga Magturutdo, ano an sadang ko buhaton basi makakarawat ako han dayon nga kinabuhi?\u201d"
                },
                "19": {
                    "verse_nr": "19",
                    "verse": "Nagpakiana man hi Jesus, \u201cKay ano hin pagtawga mo ha akon nga maupay? Waray iba nga maupay labot han Dyos."
                },
                "20": {
                    "verse_nr": "20",
                    "verse": "Maaram ka man han mga sugo: \u2018Diri ka manlibog; diri ka magpatay; diri ka mangawat; diri ka magbuwa; tahoron mo an imo mga kag-anak.\u2019\u201d"
                },
                "21": {
                    "verse_nr": "21",
                    "verse": "Nagbaton an tawo, \u201cGintuman ko na ini ngatanan nga mga sugo tikang pa han akon kabata.\u201d"
                },
                "22": {
                    "verse_nr": "22",
                    "verse": "Han pakabati ni Jesus hini, nagsiring hi Jesus ha iya, \u201cKinahanglan buhaton mo in usa pa nga butang. Ibaligya an ngatanan mo nga hiagi, ngan ihatag an kwarta ha mga kablas, ngan makakaangkon ka hin mga manggad ha langit; katapos, balik ngan sunod ha akon.\u201d"
                },
                "23": {
                    "verse_nr": "23",
                    "verse": "Kundi han pakabati niya hini, duro an iya kasubo, kay riko hiya hin duro."
                },
                "24": {
                    "verse_nr": "24",
                    "verse": "Hinkit-an ni Jesus nga nagmabidoon hiya, ngan nagsiring, \u201cKamakuri para hin riko nga mga tawo hin pagsulod han Ginhadian han Dyos!"
                },
                "25": {
                    "verse_nr": "25",
                    "verse": "Labaw pa kamakuri para hin riko pagsulod han Ginhadian han Dyos, kay hin kamelyo pagsuhot ha tanogan hin dagom.\u201d"
                },
                "26": {
                    "verse_nr": "26",
                    "verse": "Nagpakiana an mga tawo nga nagpakabati ha iya, \u201cKon amo ini, hin-o man ngay-an in matatalwas?\u201d"
                },
                "27": {
                    "verse_nr": "27",
                    "verse": "Nagbaton hi Jesus, \u201cNahihimo han Dyos an diri nahihimo han mga tawo.\u201d"
                },
                "28": {
                    "verse_nr": "28",
                    "verse": "Ngan nagsiring hi Pedro, \u201cKitaa! Ginbayaan na namon an amon mga panimalay ha pagsunod ha imo.\u201d"
                },
                "29": {
                    "verse_nr": "29",
                    "verse": "Nagsiring hi Jesus ha ira, \u201cMaupay, ngan susumatan ko kamo hini: makarawat hin labaw pa kadamo hini nga panahon, ngan dayon nga kinabuhi ha panahon nga tiarabot, an bisan hin-o nga mabaya hin puroy-anan, o asawa, o kabugtoan, o mga kag-anak, o mga anak, tungod han Ginhadian han Dyos.\u201d"
                },
                "30": {
                    "verse_nr": "30",
                    "verse": "Nagsiring hi Jesus ha ira, \u201cMaupay, ngan susumatan ko kamo hini: makarawat hin labaw pa kadamo hini nga panahon, ngan dayon nga kinabuhi ha panahon nga tiarabot, an bisan hin-o nga mabaya hin puroy-anan, o asawa, o kabugtoan, o mga kag-anak, o mga anak, tungod han Ginhadian han Dyos.\u201d"
                },
                "31": {
                    "verse_nr": "31",
                    "verse": "Iginlain ni Jesus an dose nga mga tinun-an ngan sidngon hira, \u201cPamati! Tikadto kita ha Jerusalem diin matutuman an ngatanan nga iginsurat han mga manaragna mahitungod han Anak han Tawo."
                },
                "32": {
                    "verse_nr": "32",
                    "verse": "Itutubyan hiya ha mga Hentil nga magbibiaybiay ha iya, magyuyubit, ngan maglulura ha iya."
                },
                "33": {
                    "verse_nr": "33",
                    "verse": "Paglalatobon ngan pagpapatayon hiya nira, kundi mababanhaw hiya ha ikatulo ka adlaw.\u201d"
                },
                "34": {
                    "verse_nr": "34",
                    "verse": "Kundi waray makasabot an mga tinun-an hin bisan usa hini nga mga butang. An kahulogan han mga pulong gintago ha ira, ngan waray hira makasabot kon ano an ginyinakan ni Jesus."
                },
                "35": {
                    "verse_nr": "35",
                    "verse": "Tikahirani na hi Jesus ha Jerico, ngan nakada ha ligid han dalan in usa nga buta nga nalingkod hin pakilimos."
                },
                "36": {
                    "verse_nr": "36",
                    "verse": "Han pakabati niya han kadam-an nga nalabay, nagpakiana hiya, \u201cAno ba ini?\u201d"
                },
                "37": {
                    "verse_nr": "37",
                    "verse": "Ginsumatan hiya nga nalabay hi Jesus nga taga-Nazaret."
                },
                "38": {
                    "verse_nr": "38",
                    "verse": "Naggoliat hiya, \u201cJesus! Anak ni David! Kalooyi gad ako!\u201d"
                },
                "39": {
                    "verse_nr": "39",
                    "verse": "Nasinahan hiya han mga tawo nga nag-uuna, ngan ginpahilom hiya. Kundi dinmugang lugod hiya hin paggoliat, \u201cAnak ni David! Kalooyi gad ako!\u201d"
                },
                "40": {
                    "verse_nr": "40",
                    "verse": "Sanglit inmukoy hi Jesus ngan nagsugo nga dad-on an buta ngada ha iya. Han pagdaop na han buta, nagpakiana hi Jesus ha iya"
                },
                "41": {
                    "verse_nr": "41",
                    "verse": "\u201cAno an imo karuyag nga buhaton ko ha imo?\u201d\nNagbaton hiya, \u201cKaruyag ko nga makakita na liwat ako.\u201d"
                },
                "42": {
                    "verse_nr": "42",
                    "verse": "Ngan nagsiring hi Jesus ha iya, \u201cMakakakita ka na! An imo pagtoo amo an nakaupay ha imo.\u201d"
                },
                "43": {
                    "verse_nr": "43",
                    "verse": "Nakakita hiya dayon, nagsunod hiya kan Jesus, ngan nagpasalamat han Dyos. Han pakakita hini han kadam-an, nagdayaw hira ngatanan han Dyos."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Nagpadayon hi Jesus pagsulod ha Jerico, ngan naglatas hiya han bungto."
                },
                "2": {
                    "verse_nr": "2",
                    "verse": "May didto riko nga labaw nga parasugot hin buhis, nga Saqueo an ngaran."
                },
                "3": {
                    "verse_nr": "3",
                    "verse": "Nagtingoha hiya hin pagkita kon hin-o hi Jesus, kundi habuboay hiya nga tawo, sanglit waray hiya makakita kan Jesus tungod han damo nga mga tawo."
                },
                "4": {
                    "verse_nr": "4",
                    "verse": "Sanglit nagdalagan hiya hin pag-una han mga tawo ngan nagsaka hiya hin kahoy nga sikomoro, basi makakita hiya kan Jesus nga malabay."
                },
                "5": {
                    "verse_nr": "5",
                    "verse": "Han pag-abot ni Jesus ngadto hito nga dapit, hinmangad hiya ngan nagsiring kan Saqueo, \u201cDagmit hin paglusad, Saqueo, kay kinahanglan humapit ako ha imo balay yana nga adlaw.\u201d"
                },
                "6": {
                    "verse_nr": "6",
                    "verse": "Nagdagmit hi Saqueo hin paglusad ngan ginkarawat niya nga malipayon hi Jesus."
                },
                "7": {
                    "verse_nr": "7",
                    "verse": "Nagtikang hin pagngurotob an ngatanan nga nakakita hini, \u201cSinmulod ini nga tawo sugad nga bisita ha balay hin makasasala!\u201d"
                },
                "8": {
                    "verse_nr": "8",
                    "verse": "Tinmindog hi Saqueo ngan nagsiring han Ginoo, \u201cPamati, akon ihahatag ha mga pubre an katunga han akon manggad, ngan babaydan ko hin upat ka pilo kon may nalimbongan ko nga bisan hin-o.\u201d"
                },
                "9": {
                    "verse_nr": "9",
                    "verse": "Nagsiring hi Jesus ha iya, \u201cInmabot an katalwasan ngada hini nga balay yana nga adlaw, kay tulin man liwat ni Abraham ini nga tawo."
                },
                "10": {
                    "verse_nr": "10",
                    "verse": "Kay kinmanhi an Anak han Tawo hin pagbiling ngan pagtalwas han mga nagkawawara.\u201d"
                },
                "11": {
                    "verse_nr": "11",
                    "verse": "Samtang nanmamati hini an mga tawo, nagpadayon hi Jesus pagsumat ha ira hin pananglitan. Hirani na hiya yana ha Jerusalem ngan naghunahuna an mga tawo nga diri na maiha mapakita na an Ginhadian han Dyos."
                },
                "12": {
                    "verse_nr": "12",
                    "verse": "Sanglit nagsiring hiya, \u201cMay-ada hadto usa nga harangdon nga tawo nga kinmadto ha hirayo nga tuna basi himoon nga hadi, ngan kahuman, nakahunahuna hin pag-oli liwat."
                },
                "13": {
                    "verse_nr": "13",
                    "verse": "Ugsa hiya lumakat, gintawag anay niya an iya napulo nga mga surugoon, ngan gintagan an tagsa ha ira hin kwarta nga bulawan, ngan gintugon hira, \u2018Igpatigayon niyo ini tubtob han akon pagbalik.\u2019"
                },
                "14": {
                    "verse_nr": "14",
                    "verse": "Kundi, dinmiri gud ha iya an iya mga taghimungto, sanglit nagpalanat hira hin mga sinugo nga masiring, \u2018Diri namon karuyag nga ini nga tawo an maghadi ha amon.\u2019"
                },
                "15": {
                    "verse_nr": "15",
                    "verse": "\u201cNahimo gihapon nga hadi adto nga harangdon nga tawo, ngan binmalik ngahaw. Ginpasugoan niya dayon an mga surugoon nga gintagan niya han kwarta nga umatubang ha iya, basi hisabtan kon pira an ira naganansya."
                },
                "16": {
                    "verse_nr": "16",
                    "verse": "Inmabot an syahan ngan nagsiring, \u2018Agaron, nakaganansya ako hin napulo nga kwarta nga bulawan tikang han usa nga iginhatag mo ha akon.\u2019"
                },
                "17": {
                    "verse_nr": "17",
                    "verse": "Nagsiring hiya, \u2018Maupay nga buhat, maupay ka nga surugoon. Itatapod ko ha imo an pagdumara hin napulo nga mga syudad, kay matinumanon ka han gudti nga mga butang.\u2019"
                },
                "18": {
                    "verse_nr": "18",
                    "verse": "Inmabot an ikaduha nga surugoon ngan nagsiring, \u2018Agaron, nakaganansya ako hin lima nga kwarta nga bulawan tikang han usa nga iginhatag mo ha akon.\u2019"
                },
                "19": {
                    "verse_nr": "19",
                    "verse": "Ngan nagsiring hiya ha iya, \u2018Itatapod ko ha imo an pagdumara hin lima nga mga syudad.\u2019"
                },
                "20": {
                    "verse_nr": "20",
                    "verse": "Inmabot in lain pa nga surugoon ngan nagsiring, \u2018Agaron, iini an imo kwarta nga bulawan. Ginputos ko ini hin panyo."
                },
                "21": {
                    "verse_nr": "21",
                    "verse": "Nahadlok ako ha imo kay makuri ka nga tawo. Kinukuha mo an diri imo, ngan nag-aani ka han waray mo igtanom.\u2019"
                },
                "22": {
                    "verse_nr": "22",
                    "verse": "Nagsiring hiya hini nga surugoon, \u2018Maraot ka nga surugoon! Gagamiton ko an imo kalugaringon nga mga pulong hin pagsirot ha imo! Maaram ka man unta nga makuri ako nga tawo, nga nakuha ako han diri akon, ngan nag-aani han waray ko igtanom."
                },
                "23": {
                    "verse_nr": "23",
                    "verse": "Niyan, kay ano nga waray mo lugod ibutang an akon kwarta ha bangko? Pagbalik ko, makakarawat ko unta an kwarta upod na an patubo.\u2019"
                },
                "24": {
                    "verse_nr": "24",
                    "verse": "Ngan nagsiring hiya ha mga nagkakatukdaw didto, \u2018Kuhaa ha iya an kwarta nga bulawan, ngan ihatag ha surugoon nga may napulo nga kwarta.\u2019"
                },
                "25": {
                    "verse_nr": "25",
                    "verse": "Nagsiring hira ha iya, \u2018Agaron, may-ada na hiya napulo nga kwarta.\u2019"
                },
                "26": {
                    "verse_nr": "26",
                    "verse": "Nagbaton hiya, \u2018Susumatan ko kamo nga tatagan hin labaw pa an ngatanan nga may-ada na; kundi kukuhaon tikang ha iya nga waray, bisan pa an gutiay nga aada ha iya."
                },
                "27": {
                    "verse_nr": "27",
                    "verse": "Niyan, mahitungod hini nga akon mga kaaway, nga waray maruyag nga maghadi ako ha ira: dad-a hira nganhi, ngan pamataya hira ha akon atubangan!\u2019\u201d"
                },
                "28": {
                    "verse_nr": "28",
                    "verse": "Nagsiring hini hi Jesus, ngan nagpadayon hiya ngadto ha Jerusalem, ngan nag-una hiya ha ira."
                },
                "29": {
                    "verse_nr": "29",
                    "verse": "Han pag-abot niya hirani ha Betfage ug Betania, ha bukid han mga Olibo, ginpauna niya in duha nga mga tinun-an"
                },
                "30": {
                    "verse_nr": "30",
                    "verse": "upod ini nga mga tugon: \u201cKadto kamo ha baryo nga natatadong niyo; pagsulod niyo, makikita niyo in ihinigot nga nati nga asno nga waray pa kasakyi. Hubara ito ngan dad-a nganhi."
                },
                "31": {
                    "verse_nr": "31",
                    "verse": "Kon may magpakiana ha iyo, \u2018Kay ano nga iyo man ito ginhuhubaran?\u2019 sidnga hiya, \u2018Ginkikinahanglan ini han Agaron.\u2019\u201d"
                },
                "32": {
                    "verse_nr": "32",
                    "verse": "Nagkalakat hira ngan nakita nira sugad gud han iginsiring ni Jesus ha ira."
                },
                "33": {
                    "verse_nr": "33",
                    "verse": "Han ginhuhubad na nira an nati nga asno, nagpakiana ha ira an mga tag-iya, \u201cKay ano nga iyo man ito ginhuhubaran?\u201d"
                },
                "34": {
                    "verse_nr": "34",
                    "verse": "Nagbaton hira, \u201cGinkikinahanglan ini han Agaron,\u201d"
                },
                "35": {
                    "verse_nr": "35",
                    "verse": "ngan gintugwayan nira an nati ngadto kan Jesus. Niyan, iginhapin nira an ira mga kurugpos ha bungkog han hayop, ngan ginbuligan nira hi Jesus hin pagsakay."
                },
                "36": {
                    "verse_nr": "36",
                    "verse": "Han pagtipaunhan niya, pinanmitad nira ha dalan an ira mga kurugpos."
                },
                "37": {
                    "verse_nr": "37",
                    "verse": "Han pag-abot nira hirani ha Jerusalem, ha dapit nga tipalugsong an dalan ha bukid han mga Olibo, nagtikang an kadam-an han iya mga tinun-an hin pagpasalamat ngan pagdayaw han Dyos hin dagko nga mga tingog, tungod han ngatanan nga dagko nga mga butang ngan ira hinkit-an"
                },
                "38": {
                    "verse_nr": "38",
                    "verse": "\u201cDayawon han Dyos an hadi nga makanhi ha ngaran han Ginoo! Kalinaw ha langit, himaya sa Dyos ha kahitas-an!\u201d"
                },
                "39": {
                    "verse_nr": "39",
                    "verse": "Niyan nagsiring kan Jesus in pira nga mga Parisiyo tikang dida han kadam-an nga tawo, \u201cMagturutdo, sawaya an imo mga tinun-an nga diri hira mag-inaringasa.\u201d"
                },
                "40": {
                    "verse_nr": "40",
                    "verse": "Nagbaton hi Jesus, \u201cSusumatan ko kamo: kon maghilom ngani hira, an mga bato ngahaw an mangongogliat.\u201d"
                },
                "41": {
                    "verse_nr": "41",
                    "verse": "Han hirani na hi Jesus ngan han pakakita niya han syudad han Jerusalem, nagtangis hiya"
                },
                "42": {
                    "verse_nr": "42",
                    "verse": "ngan nagsiring, \u201cKon maaram ka la yana, kon ano an kinahanglan para han kalinaw! Kundi yana diri ka hini makakakita."
                },
                "43": {
                    "verse_nr": "43",
                    "verse": "Maabot in panahon nga paglilibotan ka han imo mga kaaway, pag-uulangon ka, ngan susulongon ka nira ha ngatanan nga dapit."
                },
                "44": {
                    "verse_nr": "44",
                    "verse": "Uuboson ka gud hin pagrub-a nira, ngan papatayon an ngatanan nga mga tawo ha sakob han imo mga padir. Papanason gud an ngatanan nga mga bato, tungod kay waray ka makasabot han panahon han pag-abot han Dyos hin pagtalwas ha imo!\u201d"
                },
                "45": {
                    "verse_nr": "45",
                    "verse": "Sinmulod hi Jesus han Templo ngan nagtikang hiya hin pagtabog han mga nanmamaligya"
                },
                "46": {
                    "verse_nr": "46",
                    "verse": "ngan nagsiring hiya ha ira, \u201cNahisurat ha Kasuratan nga nagsiring an Dyos, \u2018Tatawgon nga balay hin pag-ampo an akon balay.\u2019 Kundi ginhimo niyo ito nga tagoan hin mga kawatan!\u201d"
                },
                "47": {
                    "verse_nr": "47",
                    "verse": "Nagtutdo hi Jesus ha Templo adlaw-adlaw. Karuyag nga patayon hiya han mga puno han kapadian, han mga magturutdo han Balaod, ngan han mga pangulo han mga tawo."
                },
                "48": {
                    "verse_nr": "48",
                    "verse": "Kundi waray hira makakaagi hin higayon hin pagbuhat han ira karuyag, kay naawil pagpinamati ha iya an ngatanan nga mga tawo nga diri gud nira karuyag hilikatan in bisan usa ka pulong."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Usa ka adlaw, han nagtututdo hi Jesus han mga tawo ha Templo, ngan nagwawali han Maupay nga Sumat, inmabot an mga puno han kapadian ngan an mga magturutdo han Balaod, kaupod han katigurangan"
                },
                "2": {
                    "verse_nr": "2",
                    "verse": "ngan nagsiring ha iya, \u201cSumati daw kami, ano an imo katungod hin pagbuhat hini nga mga butang? Hin-o an naghatag ha imo hin katungod hin pagbuhat hini?\u201d"
                },
                "3": {
                    "verse_nr": "3",
                    "verse": "Ginbaton hira ni Jesus, \u201cMapakiana man ako ha iyo. Sumati daw ako"
                },
                "4": {
                    "verse_nr": "4",
                    "verse": "tikang ba sa Dyos an katungod ni Juan hin pagbunyag, o tikang ba han mga tawo?\u201d"
                },
                "5": {
                    "verse_nr": "5",
                    "verse": "Ira ini anay gintirutimbang hin pagsiring, \u201cAno man an aton igsisiring? Kon magsiring kita, \u2018Tikang sa Dyos,\u2019 masiring hiya, \u2018Kay ano man nga waray kamo tumoo kan Juan?\u2019"
                },
                "6": {
                    "verse_nr": "6",
                    "verse": "Kundi kon sumiring kita, \u2018Tikang han mga tawo,\u2019 pagbabatohon kita hini nga mga tawo dinhe, kay natoo gud hira nga manaragna hi Juan.\u201d"
                },
                "7": {
                    "verse_nr": "7",
                    "verse": "Sanglit nagbaton hira, \u201cDiri kami maaram kon diin adto tikang.\u201d"
                },
                "8": {
                    "verse_nr": "8",
                    "verse": "Ngan nagbaton hi Jesus ha ira, \u201cSanglit, diri man ako magsusumat ha iyo, kon ano nga katungod an pagbuhat ko hini nga mga butang.\u201d"
                },
                "9": {
                    "verse_nr": "9",
                    "verse": "Ngan iginsumat ni Jesus ini nga pananglitan ngadto han mga tawo: \u201cMay usa ka tawo nga nag-uma hin urubasan. Ginpaagsahan niya hin mga saop, ngan kinmadto ha iba nga dapit hin maiha nga panahon."
                },
                "10": {
                    "verse_nr": "10",
                    "verse": "Pag-abot na han panahon hin panguha han mga ubas, nagsugo hiya hin oripon pagkadto han mga saop hin pagkarawat han iya bahin han mga ubas. Kundi gintubal han mga saop an oripon, ngan ginpaoli nga waray dara."
                },
                "11": {
                    "verse_nr": "11",
                    "verse": "Sanglit nagsugo hiya hin lain nga oripon, kundi gintubal liwat ini, ginpakaalohan pa, ngan ginpaoli nga waray liwat dara."
                },
                "12": {
                    "verse_nr": "12",
                    "verse": "Niyan nagsugo hiya hin ikatulo nga oripon; ginkastigo liwat ini han mga saop, ngan iginlabog ha gawas."
                },
                "13": {
                    "verse_nr": "13",
                    "verse": "Nagsiring an tag-iya han urubasan, \u2018Ano ba an akon bubuhaton? Asay ko pakakadtoon an akon kalugaringon nga hinigugma nga anak; maaram ako nga tatahoron hiya nira!\u2019"
                },
                "14": {
                    "verse_nr": "14",
                    "verse": "Kundi han pakakita han mga saop ha iya, nagsarabot hira, \u2018Amo ini an anak han tag-iya. Pataya ta hiya, ngan kita na an tag-iya han urubasan!\u2019"
                },
                "15": {
                    "verse_nr": "15",
                    "verse": "Sanglit iginlabog hiya nira ha gawas han urubasan, ngan ginpatay hiya.\n\u201cNiyan, ano man an bubuhaton han magtatag-iya han urubasan hini nga mga saop?\u201d nagpakiana hi Jesus."
                },
                "16": {
                    "verse_nr": "16",
                    "verse": "\u201cMaabot hiya ngan pamamatayon adto nga mga tawo, ngan itatapod an urubasan ha iba nga mga saop.\u201d\nHan pakabati hini han mga tawo, nagsiring hira, \u201cDiri la unta ini mahinabo!\u201d"
                },
                "17": {
                    "verse_nr": "17",
                    "verse": "Gintutokan hira ni Jesus ngan ginpakianhan, \u201cAno man ngay-an an kahulogan hini nga bahin han kasuratan?\n\u2018An bato ngahaw nga iginsalikway\nhan mga magtirindog nga waray gamit\namo lugod an nagin labi ka importante nga bato.\u2019"
                },
                "18": {
                    "verse_nr": "18",
                    "verse": "An ngatanan nga mahulog ngada hini nga bato magkakasasamad, ngan mapipisa an kahulogan hini nga bato.\u201d"
                },
                "19": {
                    "verse_nr": "19",
                    "verse": "Didto hito manta nga dapit ug hito nga takna nagtalingoha hin pagdakop kan Jesus an mga magturutdo han Balaod ngan an mga puno han kapadian, kay nakasabot hira nga iginsumat niya ini nga pananglitan kontra ha ira; kundi nahadlok hira han mga tawo."
                },
                "20": {
                    "verse_nr": "20",
                    "verse": "Sanglit nagbiling hira han igo nga higayon. Ginhukipan nira in pira nga mga tawo nga mapasangil nga mga tangkod hira, ngan ginsugo hira hin pagbitik kan Jesus pinaagi hin mga pakiana, basi itubyan hiya nira ngadto ha gahom ngan pagburut-an han Gobernador."
                },
                "21": {
                    "verse_nr": "21",
                    "verse": "Nagsiring kan Jesus ini nga mga espiya, \u201cMagturutdo, maaram kami nga matadong an imo mga pulong ngan pagturon-an. Maaram kami nga diri ka nagtatagad han kahimtang hin tawo, kundi nagtututdo ka han kamatuoran mahitungod han kaburut-on han Dyos para han tawo."
                },
                "22": {
                    "verse_nr": "22",
                    "verse": "Sumati daw kami, supak ba ha aton Balaod an pagbayad ta hin buhis han Emperador ha Roma, o diri?\u201d"
                },
                "23": {
                    "verse_nr": "23",
                    "verse": "Kundi nahisabtan ni Jesus an ira bitik ngan ginsiring hira"
                },
                "24": {
                    "verse_nr": "24",
                    "verse": "\u201cPakitaa daw ako niyo hin kwarta nga salapi. Kanay man ini bayhon ug ngaran nga aanhi hini nga kwarta?\u201d\n\u201cKanan Emperador,\u201d nagbaton hira."
                },
                "25": {
                    "verse_nr": "25",
                    "verse": "Sanglit nagsiring hi Jesus, \u201cKon amo ito, ibayad ha Emperador an kanan Emperador, ngan ibayad man sa Dyos an kanan Dyos.\u201d"
                },
                "26": {
                    "verse_nr": "26",
                    "verse": "Waray gud hira makabitik ha iya hin bisan ano ha atubangan han mga tawo, sanglit hinmilom nala hira, nga nahipausa hira han iya baton."
                },
                "27": {
                    "verse_nr": "27",
                    "verse": "Dinmaop kan Jesus in pira nga mga Sadusiyo. (Amo ini hira an nasiring nga waray na pagkabanhaw.) Nagpakiana hira ha iya"
                },
                "28": {
                    "verse_nr": "28",
                    "verse": "\u201cMagturutdo, nagsurat hi Moises hini nga balaod para ha amon: \u2018Kon mamamatay in usa nga lalake ngan mahibilin an asawa nga waray mga anak, kinahanglan asawahon han iya bugto nga lalake an nabalo, basi mag-anak hira para han namatay.\u2019"
                },
                "29": {
                    "verse_nr": "29",
                    "verse": "Niyan, may-ada hadto pito nga magburugto nga kalalaken-an. Nangasawa an gimagugurangi, ngan namatay nga waray anak."
                },
                "30": {
                    "verse_nr": "30",
                    "verse": "Ngan pinangasawa han sunod nga manghod an nabalo nga babaye"
                },
                "31": {
                    "verse_nr": "31",
                    "verse": "ngan niyan han ikatulo nga manghod. Amo gihapon an nahinabo ha ngatanan nga pito\u2014nagkamatay hira nga waray anak."
                },
                "32": {
                    "verse_nr": "32",
                    "verse": "Ha kataposan namatay an babaye."
                },
                "33": {
                    "verse_nr": "33",
                    "verse": "Niyan ha adlaw kon mabanhaw na an mga minatay, kanay man hiya asawa? Kay an pito nga magburugto nangasawa man ha iya.\u201d"
                },
                "34": {
                    "verse_nr": "34",
                    "verse": "Nagbaton hi Jesus ha ira, \u201cNag-aasawa an kalalaken-an ngan kababayen-an hini nga panahon"
                },
                "35": {
                    "verse_nr": "35",
                    "verse": "kundi an kalalaken-an ngan kababayen-an nga takos hin pagkabanhaw ha mga minatay ngan pag-ukoy ha panahon nga tiarabot diri na mag-aasawa."
                },
                "36": {
                    "verse_nr": "36",
                    "verse": "Sugad hira hin mga anghel, ngan diri na mapatay. Mga anak hira han Dyos, kay nabanhaw na hira."
                },
                "37": {
                    "verse_nr": "37",
                    "verse": "Ngan nagpamatuod hi Moises hin dayag nga may pagkabanhaw an mga minatay. Dida han sinurat nga nagsaysay mahitungod han naglalaga nga tanom, naghinabe hiya hiunong han Ginoo, nga amo \u2018an Dyos ni Abraham, Dyos ni Isaac, ngan Dyos ni Jacob.\u2019"
                },
                "38": {
                    "verse_nr": "38",
                    "verse": "Karuyag sidngon hini nga Dyos hiya han mga buhi, diri han mga minatay, kay ha iya buhi an ngatanan.\u201d"
                },
                "39": {
                    "verse_nr": "39",
                    "verse": "Nagyakan in pira nga mga magturutdo han Balaod, \u201cMaupay nga pagkabaton, Magturutdo!\u201d"
                },
                "40": {
                    "verse_nr": "40",
                    "verse": "Ngan waray na hira mangahas hin pagpakiana ha iya hin bisan ano."
                },
                "41": {
                    "verse_nr": "41",
                    "verse": "Nagsiring hi Jesus ha ira, \u201cUunanhon hin pakasiring nira nga magigin tulin ni David an Mesiyas?"
                },
                "42": {
                    "verse_nr": "42",
                    "verse": "Kay nasiring man hi David ngahaw, ha basahan han mga Salmo:\n\u2018Nagsiring an Ginoo ngadto han akon Ginoo:\nLingkod didi ha akon tuo"
                },
                "43": {
                    "verse_nr": "43",
                    "verse": "tubtob nga ibutang ko an imo mga kaaway nga taramakan ha ilarom han imo mga tiil.\u2019"
                },
                "44": {
                    "verse_nr": "44",
                    "verse": "Gintawag hiya nga \u2018Ginoo\u2019 ni David. Sanglit, uunanhon nga magin tulin ni David an Mesiyas?\u201d"
                },
                "45": {
                    "verse_nr": "45",
                    "verse": "Samtang nanmamati kan Jesus an ngatanan nga mga tawo, nagsiring hiya ha iya mga tinun-an"
                },
                "46": {
                    "verse_nr": "46",
                    "verse": "\u201cPagbantay kamo han mga magturutdo han Balaod, nga karuyag nagsudoysudoy nga higlaba an ira mga panapton, ngan karuyag nga paghatagan hira hin katalahoran didto ha mga taboan. Napili hira han linain nga mga lingkoran ha mga sinagoga ngan han giuupayi nga mga dapit ha mga kombite."
                },
                "47": {
                    "verse_nr": "47",
                    "verse": "Nasingabot hira han mga balo nga kababayen-an, ngan gintitikasan ini hira han ira mga hiagi, ngan katapos, napasangil hin pamatbat hin higlaba nga mga pangadion! Labi ka dako an sirot nga ihahatag ha ira!\u201d"
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "An ngatanan siniplatan ni Jesus, ngan kinmita hiya nga an mga riko naghulog han ira mga halad didto han surudlan ha Templo."
                },
                "2": {
                    "verse_nr": "2",
                    "verse": "Hinkit-an liwat niya in kablas nga balo nga babaye nga naghulog hin duha la nga sensilyo nga kwarta nga bronse."
                },
                "3": {
                    "verse_nr": "3",
                    "verse": "Nagsiring hi Jesus, \u201cSusumatan ko kamo, nga larulabaw an ginhatag hini nga kablas nga balo kay ha ira ngatanan."
                },
                "4": {
                    "verse_nr": "4",
                    "verse": "Kay naghalad an iba han sobra la han ira karikohan; kundi hiya, bisan kon kablas hiya, naghatag han ngatanan nga iya kinabubuhian.\u201d"
                },
                "5": {
                    "verse_nr": "5",
                    "verse": "Naghiruhimangraw in pira han mga tinun-an, hiunong han pagkatahom han Templo nga rinayandayanan hin hamili nga mga bato, ngan han mga halad ngadto han Dyos. Nagsiring hi Jesus"
                },
                "6": {
                    "verse_nr": "6",
                    "verse": "\u201cMahitungod hini ngatanan nga mga butang nga iyo nakikita, maabot in panahon nga waray ngani bisan usa nga bato dinhe nga mahibibilin dida han iya hinmumutangan; titimpagon ini ngatanan.\u201d"
                },
                "7": {
                    "verse_nr": "7",
                    "verse": "Nagpakiana hira, \u201cMagturutdo, san-o man ini mahinanabo? Ngan ano man an mga tigaman nga magpapasabot ha amon nga maabot na an panahon nga ini ngatanan matutuman?\u201d"
                },
                "8": {
                    "verse_nr": "8",
                    "verse": "Nagsiring hi Jesus, \u201cPagbantay, ngan ayaw kamo palimbong. Kay damo in maabot ngan masiring ha akon ngaran, \u2018Ako amo hi Cristo!\u2019 ngan \u2018Inmabot na an panahon!\u2019 Kundi ayaw kamo pagsunod ha ira."
                },
                "9": {
                    "verse_nr": "9",
                    "verse": "Ayaw kahadlok kon bumati kamo hin mga aragway ngan mga kasamokan; kinahanglan mahinabo anay in sugad nga mga butang, kundi diri buot sidngon nga hirani na an kataposan.\u201d"
                },
                "10": {
                    "verse_nr": "10",
                    "verse": "Nagpadayon hiya hin pagsiring, \u201cMag-aaruaraway an mga nasod, ngan maggigipasulongsulong an mga ginhadian."
                },
                "11": {
                    "verse_nr": "11",
                    "verse": "Magkakaada magpakalilisang nga mga linog, mga kagutom, ngan mga piste ha magkalainlain nga mga dapit; magkakaada magpakaharadlok nga mga butang, ngan dagko nga mga orosahon ha kalangitan."
                },
                "12": {
                    "verse_nr": "12",
                    "verse": "Kundi ha diri pa manhihinabo ini ngatanan, pagdadakpon ngan pagpapakurian kamo; igtutubyan kamo ngadto ha mga sinagoga, ngan pagpriprisohon kamo; pagdadad-on kamo ha atubangan hin mga hadi ngan mga punoan tungod ha akon."
                },
                "13": {
                    "verse_nr": "13",
                    "verse": "Iyo ini higayon hin pagpasangyaw han Maupay nga Sumat."
                },
                "14": {
                    "verse_nr": "14",
                    "verse": "Padig-ona ngadaan an iyo mga hunahuna basi diri kamo mabaraka kon uunanhon niyo hin pagpanalipod han iyo kalugaringon"
                },
                "15": {
                    "verse_nr": "15",
                    "verse": "kay tatagan ko kamo hin mga pulong ngan kinaadman nga waray han iyo mga kaaway makakabaton o makakariwa han iyo igyayakan."
                },
                "16": {
                    "verse_nr": "16",
                    "verse": "Igtutubyan kamo han iyo mga kag-anak, kabugtoan, kauropdan, ngan kasangkayan; papatayon ngani an iba ha iyo."
                },
                "17": {
                    "verse_nr": "17",
                    "verse": "Pagdudumtan kamo han ngatanan tungod ha akon."
                },
                "18": {
                    "verse_nr": "18",
                    "verse": "Kundi waray mawawara bisan usa nga buhok han iyo mga ulo."
                },
                "19": {
                    "verse_nr": "19",
                    "verse": "Pagpadayon kamo hin kamakusog, kay hini nga paagi matatalwas an iyo mga kinabuhi."
                },
                "20": {
                    "verse_nr": "20",
                    "verse": "\u201cKon kitaon niyo nga ginlilibotan na an Jerusalem hin kasondalohan, hibabaroan niyo nga hirani na an iya pagkapukan."
                },
                "21": {
                    "verse_nr": "21",
                    "verse": "Niyan kinahanglan kumalagiw ngadto ha kabukiran an mga aadto ha Judea; kinahanglan gumawas na han syudad an aadto ha sakob, ngan kinahanglan diri na sumulod ha syudad an aadto ha huron."
                },
                "22": {
                    "verse_nr": "22",
                    "verse": "Kay amo na ini \u2018An mga Adlaw han Pagkastigo\u2019 basi matuman an ngatanan nga iginsiring han Kasuratan."
                },
                "23": {
                    "verse_nr": "23",
                    "verse": "Kamakaharadlok hadto nga mga adlaw para han mga burod ngan mga iroy nga may-ada mga minasus-an! Maabot hini nga tuna in makarimadima nga kakurian, ngan maabot hini nga mga tawo an kapungot han Dyos."
                },
                "24": {
                    "verse_nr": "24",
                    "verse": "Papatayon in pira pinaagi hin espada, ngan bibihagon an iba ngan ighahalen ngadto ha ngatanan nga mga nasod, ngan pagyayapakyapakan an Jerusalem han mga Hentil tubtob nga matapos an ira panahon han pagmando han mga Hentil han Jerusalem."
                },
                "25": {
                    "verse_nr": "25",
                    "verse": "\u201cMagkakamay-ada mga orosahon nga tigaman han adlaw, han bulan, ngan han mga bitoon. Magtuturaw in bug-os nga mga nasod ha tuna, ha kahadlok han dinaguhob han kadagatan ngan han mga humatol han mga balod."
                },
                "26": {
                    "verse_nr": "26",
                    "verse": "Manhihiraptay hin kahadlok an mga tawo samtang naghuhulat hira kon ano an mapaabot han bug-os nga tuna; kay masimang ha ira mga agianan an mga kagamhanan ha kahitas-an."
                },
                "27": {
                    "verse_nr": "27",
                    "verse": "Katapos, mapakita na an Anak han Tawo nga maabot dida hin dampog, may gahom ug himaya."
                },
                "28": {
                    "verse_nr": "28",
                    "verse": "Kon makakita na kamo nga mahinabo ini nga mga butang, tindog ngan hangad, kay hirani na an iyo katalwasan.\u201d"
                },
                "29": {
                    "verse_nr": "29",
                    "verse": "Ngan ginsumatan hira ni Jesus hini nga pananglitan: \u201cHinumdomi an kahoy nga igos ngan an ngatanan nga iba nga mga kahoy."
                },
                "30": {
                    "verse_nr": "30",
                    "verse": "Kon hikit-an na niyo nga nananaringsing, maaram kamo nga hirani na an panahon han kamapaso."
                },
                "31": {
                    "verse_nr": "31",
                    "verse": "Ha sugad nga kaagi, kon kumita kamo nga nahinanabo na ini nga mga butang, hibaroi niyo nga tiarabot na an Ginhadian han Dyos."
                },
                "32": {
                    "verse_nr": "32",
                    "verse": "\u201cTigamni ini! Mahinanabo ini ngatanan nga mga butang nga diri pa mapatay an ngatanan nga mga tawo nga buhi yana."
                },
                "33": {
                    "verse_nr": "33",
                    "verse": "Nagpapapas pa an langit ngan an tuna, kundi magpapabilin an akon mga pulong."
                },
                "34": {
                    "verse_nr": "34",
                    "verse": "\u201cPagbantay kamo! Ayaw itugot nga magpatakas kamo hin pagkinaon ngan pag-ininom, ngan magkinabaraka kamo hini nga kinabuhi, kay bangin kamo hikalitan kon umabot ito nga adlaw."
                },
                "35": {
                    "verse_nr": "35",
                    "verse": "Kay maabot ini sugad hin bitik ha ngatanan nga mga tawo ha bug-os nga tuna."
                },
                "36": {
                    "verse_nr": "36",
                    "verse": "Pagbantay ngan dayuday pag-ampo kamo nga maangkon niyo an kusog hin pagilob hini ngatanan nga mga butang nga mahinanabo, ngan pagtindog ha atubangan han Anak han Tawo.\u201d"
                },
                "37": {
                    "verse_nr": "37",
                    "verse": "Ginamit ni Jesus adto nga mga adlaw hin pagtutdo didto ha Templo, nga ha pagkagab-i, naguwa hiya hin pagpahuway didto ha Bukid han mga Olibo."
                },
                "38": {
                    "verse_nr": "38",
                    "verse": "Timprano pa ha kada aga napakadto na ha Templo an ngatanan nga mga tawo hin pamati ha iya."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Hirani na an Pyesta han Tinapay nga Waray Patubo nga ginngangaranan nga Paglabay."
                },
                "2": {
                    "verse_nr": "2",
                    "verse": "An mga puno han kapadian ngan an mga magturutdo han Balaod nahadlok han mga tawo, sanglit nagtinguha hira hin pagbiling hin paagi hin pagpatay kan Jesus."
                },
                "3": {
                    "verse_nr": "3",
                    "verse": "Ngan sinmulod hi Satanas kan Judas nga gintatawag nga Iscariote, usa han dose nga mga tinun-an."
                },
                "4": {
                    "verse_nr": "4",
                    "verse": "Sanglit kinmadto hiya ngan nakighimangraw han mga puno han kapadian ngan han mga opisyal han gwardya han Templo kon uunanhon niya hin pagtubyan kan Jesus ha ira."
                },
                "5": {
                    "verse_nr": "5",
                    "verse": "Nalipay hira ngan nagsaad hin paghatag ha iya hin kwarta."
                },
                "6": {
                    "verse_nr": "6",
                    "verse": "Inmuyon hi Judas ha ira, ngan nagtikang hiya pamiling hin maupay nga higayon hin paglingo kan Jesus, nga diri hibabaroan han mga tawo."
                },
                "7": {
                    "verse_nr": "7",
                    "verse": "Inmabot an adlaw nga ig-iihaw han nati nga mga karnero para han Paglabay nga panihapon ha panahon han Pyesta han Tinapay nga Waray Patubo."
                },
                "8": {
                    "verse_nr": "8",
                    "verse": "Ginsugo ni Jesus hira Pedro ug Juan upod ini nga mga tugon: \u201cKadto ngan andama niyo an aton Paglabay nga panihapon basi mangaon kita.\u201d"
                },
                "9": {
                    "verse_nr": "9",
                    "verse": "Nagpakiana hira ha iya, \u201cDiin an karuyag mo nga pag-aandaman namon?\u201d"
                },
                "10": {
                    "verse_nr": "10",
                    "verse": "Nagsiring hiya, \u201cPamati! Pagsulod niyo han syudad, matapo ha iyo in lalake nga nagpapas-an hin tibod nga may tubig. Sunda hiya ngadto han balay nga iya susudlan"
                },
                "11": {
                    "verse_nr": "11",
                    "verse": "ngan sidnga an tagbalay: \u2018Napakiana ha imo an Magturutdo kon hain an kwarto nga kakaonan niya han Paglabay nga panihapon kaupod han iya mga tinun-an?\u2019"
                },
                "12": {
                    "verse_nr": "12",
                    "verse": "Ipapakita niya ha iyo in dako nga kwarto ha igbaw nga sangkap na. Andama niyo didto an ngatanan.\u201d"
                },
                "13": {
                    "verse_nr": "13",
                    "verse": "Nagkalakat hira ngan ira hin-agian an ngatanan sugad han iginsumat ha ira ni Jesus, ngan gin-andam nira an Paglabay nga panihapon."
                },
                "14": {
                    "verse_nr": "14",
                    "verse": "Han pag-abot na han takna, linmingkod hi Jesus ha iya dapit ha lamesa upod han mga apostoles."
                },
                "15": {
                    "verse_nr": "15",
                    "verse": "Nagsiring hiya ha ira, \u201cKaruyag ko gud hin pakigsaro ha iyo hini nga Paglabay nga panihapon ugsa ako mag-antos!"
                },
                "16": {
                    "verse_nr": "16",
                    "verse": "Kay susumatan ko kamo: diri na ako makaon hini tubtob nga matuman an kahulogan hini didto han Ginhadian han Dyos.\u201d"
                },
                "17": {
                    "verse_nr": "17",
                    "verse": "Ngan ginkuha ni Jesus an kupa, nagpasalamat sa Dyos, ngan nagsiring, \u201cKuhaa niyo ini ngan pagbahinbahina ha iyo ngahaw"
                },
                "18": {
                    "verse_nr": "18",
                    "verse": "kay susumatan ko kamo nga diri na ako mainom hini nga bino tikang yana tubtob han pag-abot han Ginhadian han Dyos.\u201d"
                },
                "19": {
                    "verse_nr": "19",
                    "verse": "Ngan ginkuha niya an tinapay, nagpasalamat sa Dyos, ginpinitpinit ini, ngan iginhatag ha ira nga nagsiring, \u201cAmo ini an akon lawas [nga ihinahatag ha iyo. Buhata ini niyo nga hinumdoman ha akon.\u201d"
                },
                "20": {
                    "verse_nr": "20",
                    "verse": "Ha sugad man nga paagi, iginhatag niya ha ira an kupa katapos han panihapon nga nagsiring, \u201cAmo ini nga kupa an bag-o nga ginsaaran han Dyos, nga gintigamnan han akon dugo nga gin-ula para ha iyo.]"
                },
                "21": {
                    "verse_nr": "21",
                    "verse": "\u201cKundi kitaa! Aanhi kaupod ko ha lamesa an naglilingo ha akon!"
                },
                "22": {
                    "verse_nr": "22",
                    "verse": "Kay mapatay an Anak han Tawo sumala han pagbuot han Dyos; kundi kairo hito nga tawo nga maglilingo ha akon!\u201d"
                },
                "23": {
                    "verse_nr": "23",
                    "verse": "Ngan nagtikang hira hin paggiparupakiana kon hin-o ha ira an magbubuhat hini."
                },
                "24": {
                    "verse_nr": "24",
                    "verse": "Nagtikang dida han mga tinun-an in lantugi kon hin-o ha ira an angay kilalahon nga gilalabawi."
                },
                "25": {
                    "verse_nr": "25",
                    "verse": "Nagsiring hi Jesus ha ira, \u201cMay gahom an mga hadi hini nga kalibutan hin pagbuot han ira mga sakop, ngan ginngangaranan an mga pangulo nga \u2018Mga Sangkay han mga tawo.\u2019"
                },
                "26": {
                    "verse_nr": "26",
                    "verse": "Kundi diri amo ini nga paagi ha iyo; lugod an gilalabawi ha iyo kinahanglan masugad han gimamanghuri, ngan an pangulo kinahanglan masugad han surugoon."
                },
                "27": {
                    "verse_nr": "27",
                    "verse": "Hin-o an larulabaw, an nalingkod ba hin pagkaon o an nagsisirbe ha iya? Ada, an nalingkod. Kundi kaupod ako niyo sugad hin usa nga nagsisirbe."
                },
                "28": {
                    "verse_nr": "28",
                    "verse": "\u201cNagpabilin kamo upod ha akon ha ngatanan ko nga mga pag-antos"
                },
                "29": {
                    "verse_nr": "29",
                    "verse": "ngan sugad nga gintagan ako han akon Amay han katungod hin paghadi, tatagan ko man kamo han amo ngahaw nga katungod."
                },
                "30": {
                    "verse_nr": "30",
                    "verse": "Makaon ngan mainom kamo ha akon lamesa didto han akon Ginhadian, ngan malingkod kamo ha mga trono hin paghukom han dose nga mga tribo han Israel."
                },
                "31": {
                    "verse_nr": "31",
                    "verse": "\u201cSimon, Simon! Pamati! Gintugotan hi Satanas hin pagsulay ha iyo ngatanan, sugad han paglaina hin mag-uroma han trigo ngan han uhot."
                },
                "32": {
                    "verse_nr": "32",
                    "verse": "Kundi nag-ampo ako para ha imo, Simon, nga diri mapakyas an imo pagtoo. Ngan kon mahibalik ka na ha akon, kinahanglan padig-onon mo an imo kabugtoan.\u201d"
                },
                "33": {
                    "verse_nr": "33",
                    "verse": "Nagbaton hi Pedro, \u201cGinoo, andam ako hin pag-upod ha imo ha bilanggoan, ngan hin pagpakamatay pa upod ha imo!\u201d"
                },
                "34": {
                    "verse_nr": "34",
                    "verse": "Nagbaton hi Jesus, \u201cSusumatan ko ikaw, Pedro, diri matugaok an manok yana nga gab-i tubtob nga magsiring ka hin makatulo nga diri ka nakilala ha akon.\u201d"
                },
                "35": {
                    "verse_nr": "35",
                    "verse": "Ngan nagsiring hi Jesus ha ira, \u201cHan pagsugoa ko ha iyo hadto nga waray pitaka, supot nga surudlan hin limos, o sandalyas, nagkulang ba kamo hin bisan ano?\u201d\n\u201cWaray,\u201d nagbaton hira."
                },
                "36": {
                    "verse_nr": "36",
                    "verse": "Nagsiring hi Jesus, \u201cKundi kon hin-o ha iyo nga may-ada supot o surudlan hin limos kinahanglan nga dad-on niyo yana; ngan an waray espada, kinahanglan magbaligya han iya bado ngan pumalit hin usa."
                },
                "37": {
                    "verse_nr": "37",
                    "verse": "Kay susumatan ko kamo hini: kinahanglan matuman an Kasuratan nga nasiring mahitungod ha akon, \u2018Igintampo hiya han mga kriminal.\u2019 Kay natutuman na an nahisurat mahitungod ha akon.\u201d"
                },
                "38": {
                    "verse_nr": "38",
                    "verse": "Nagsiring an mga tinun-an, \u201cKitaa, Ginoo! Iini in duha nga espada.\u201d\n\u201cIgo na ito!\u201d nagbaton hiya."
                },
                "39": {
                    "verse_nr": "39",
                    "verse": "Ginmawas hi Jesus han syudad, ngan sugad han iya nahiaraan, kinmadto hiya ha Bukid han mga Olibo; ngan inmupod ha iya an iya mga tinun-an."
                },
                "40": {
                    "verse_nr": "40",
                    "verse": "Han pag-abot niya didto, nagsiring hiya ha ira, \u201cPag-ampo nga diri kamo masulay.\u201d"
                },
                "41": {
                    "verse_nr": "41",
                    "verse": "Ngan inmuruonhan hiya ha ira hin kahirayo nga kanan usa ka labay hin bato, ngan linmuhod ngan nag-ampo"
                },
                "42": {
                    "verse_nr": "42",
                    "verse": "\u201cAmay ko, kon imo pagbuot, kuhaa gad ini nga kupa ha akon. Diri an akon, kundi an imo pagbuot an matuman.\u201d ["
                },
                "43": {
                    "verse_nr": "43",
                    "verse": "Pinmakita ha iya in usa nga anghel tikang ha langit, nga nagpakusog ha iya."
                },
                "44": {
                    "verse_nr": "44",
                    "verse": "Ha dako gud nga kasakit nag-ampo hiya hin huruhugot pa nga pangamuyo, an iya balhas sugad na hin mga turo hin dugo nga natabigis ha tuna.]"
                },
                "45": {
                    "verse_nr": "45",
                    "verse": "Han pagbangon niya tikang ha pag-ampo, binmalik hiya ngadto han iya mga tinun-an, ngan iya hira hin-agian nga nangangaturog na, nga rutay na tungod han ira kabidoon."
                },
                "46": {
                    "verse_nr": "46",
                    "verse": "Ngan nagsiring hiya ha ira, \u201cKay ano nga nangangaturog kamo? Pagmata kamo ngan pag-ampo nga diri kamo masulay.\u201d"
                },
                "47": {
                    "verse_nr": "47",
                    "verse": "Nagyayakan pa hi Jesus han pag-abot hin mga tawo. Nag-uuna ha ira hi Judas nga usa han dose nga mga tinun-an, ngan dinmaop hiya kan Jesus hin pagharok ha iya."
                },
                "48": {
                    "verse_nr": "48",
                    "verse": "Kundi nagsiring hi Jesus, \u201cJudas, lilingoon mo ba an Anak han Tawo pinaagi hin harok?\u201d"
                },
                "49": {
                    "verse_nr": "49",
                    "verse": "Pakasabot han mga tinun-an nga kaupod ni Jesus han mahinanabo, nagsiring hira, \u201cGinoo, gagamiton na ba namon an amon mga espada?\u201d"
                },
                "50": {
                    "verse_nr": "50",
                    "verse": "Ngan gintigbas han usa ha ira an oripon han Labaw nga Padi, ngan napalong an iya tuo nga talinga."
                },
                "51": {
                    "verse_nr": "51",
                    "verse": "Kundi nagsiring hi Jesus, \u201cIgo na ini!\u201d Ginkamkam niya an talinga han tawo, ngan gin-upay niya."
                },
                "52": {
                    "verse_nr": "52",
                    "verse": "Niyan ginsiring ni Jesus an mga puno han kapadian, an mga opisyal han gwardya han Templo, ngan an katigurangan nga kinmadto pagdakop ha iya, \u201cKinmanhi ba kamo hin pagdakop ha akon nga daw sugad hin tikasan, nga may mga espada ngan mga balbag man kamo?"
                },
                "53": {
                    "verse_nr": "53",
                    "verse": "Kaupod man ako niyo adlaw-adlaw ha Templo, ngan waray kamo magtalinguha hin pagdakop ha akon. Kundi amo na ini an iyo takna, nga diin naghahadi na an gahom han kasisidman.\u201d"
                },
                "54": {
                    "verse_nr": "54",
                    "verse": "Gindakop nira hi Jesus, ngan gindara hiya ngadto han balay han Labaw nga Padi; ngan inmantaw la hi Pedro hin pagsunod ha iya."
                },
                "55": {
                    "verse_nr": "55",
                    "verse": "May ginharing nga tap-ong ha butnga han bungsaran, ngan tinmampo hi Pedro han mga nagkakalingkod palibot han kalayo."
                },
                "56": {
                    "verse_nr": "56",
                    "verse": "Han paghikit-i ha iya han usa han mga surugoon nga kababayen-an nga tinmampo hiya hin paglingkod, tinutokan hiya niya ngan sidngon, \u201cKaupod liwat niya ini nga tawo!\u201d"
                },
                "57": {
                    "verse_nr": "57",
                    "verse": "Kundi naglirong hi Pedro hin pagsiring, \u201cBabaye, diri ngani ako nakilala ha iya!\u201d"
                },
                "58": {
                    "verse_nr": "58",
                    "verse": "Waray pag-iha hinkit-an hi Pedro hin usa ka tawo ngan ginsiring, \u201cKausa ka liwat nira!\u201d\nKundi nagbaton hi Pedro, \u201cSangkay, diri ako kausa nira!\u201d"
                },
                "59": {
                    "verse_nr": "59",
                    "verse": "Ngan naglabay hin mga usa ka oras, ug may lain nga tawo nga nangusog hin pagsiring, \u201cWaray ruhaduha upod gud ini nga tawo ha iya, kay taga-Galilea liwat hiya!\u201d"
                },
                "60": {
                    "verse_nr": "60",
                    "verse": "Kundi nagbaton hi Pedro, \u201cSangkay, diri ako maaram han imo ginyayakan!\u201d\nSamtang nagyayakan pa hiya, tinmugaok dayon in usa nga manok."
                },
                "61": {
                    "verse_nr": "61",
                    "verse": "Linmingi an Ginoo ngan tinmutok kan Pedro, ngan nahinumdom hi Pedro han mga pulong han Ginoo, han iya pagsiring, \u201cDiri pa matugaok an manok yana nga gab-i, masiring ka na hin makatulo nga diri ka nakilala ha akon.\u201d"
                },
                "62": {
                    "verse_nr": "62",
                    "verse": "Ginmawas hi Pedro ngan nagtangis nga duro an kabido."
                },
                "63": {
                    "verse_nr": "63",
                    "verse": "Ginyubitan ngan gintubal hi Jesus han mga tawo nga nagbabantay ha iya."
                },
                "64": {
                    "verse_nr": "64",
                    "verse": "Gintahoban nira an iya mga mata, ngan ginpakianhan, \u201cTigoha! Hin-o an nagsuntok ha imo?\u201d"
                },
                "65": {
                    "verse_nr": "65",
                    "verse": "Ngan damo la nga mga pagyubit an ira ginyakan ha iya."
                },
                "66": {
                    "verse_nr": "66",
                    "verse": "Pagkaadlaw na, nagtirok an katigurangan han mga Judiyo, an mga puno han kapadian, ngan an mga magturutdo han Balaod, ngan gindara hi Jesus ngadto han ira Labaw nga Hukmanan."
                },
                "67": {
                    "verse_nr": "67",
                    "verse": "Nagsiring hira, \u201cSumati kami, amo ka ba an Mesiyas?\u201d\nNagbaton hiya, \u201cDiri kamo matuod ha akon kon pagsumatan ko kamo"
                },
                "68": {
                    "verse_nr": "68",
                    "verse": "ngan diri kamo mabaton kon magpakiana ako ha iyo."
                },
                "69": {
                    "verse_nr": "69",
                    "verse": "Kundi yana, malingkod na an Anak han Tawo ha tuo han Dyos nga Labi Kamakagarahum.\u201d"
                },
                "70": {
                    "verse_nr": "70",
                    "verse": "Nagsiring hira ngatanan, \u201cKon sugad amo ka ba an Anak han Dyos?\u201d\nNagbaton niya ha ira, \u201cKamo an nasiring nga Anak ako han Dyos.\u201d"
                },
                "71": {
                    "verse_nr": "71",
                    "verse": "Ngan nagsiring hira, \u201cWaray na kita kinahanglan hin mga saksi! Nakabati na kita ngahaw han iya gud kalugaringon nga mga pulong!\u201d"
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Binmuhat an bug-os nga hugpo ngan gindara hi Jesus ngadto kan Pilato"
                },
                "2": {
                    "verse_nr": "2",
                    "verse": "diin nagtikang hira hin pagsumbong ha iya, \u201cHindakpan namon ini nga tawo nga naglilimbong han amon mga tawo. Ginsiring hira nga diri hira magbayad hin mga buhis ngadto han Emperador, ngan nagtug-an hiya nga amo hiya an Cristo nga usa nga hadi.\u201d"
                },
                "3": {
                    "verse_nr": "3",
                    "verse": "Nagpakiana ha iya hi Pilato, \u201cAmo ka ba an hadi han mga Judiyo?\u201d\n\u201cIkaw an nagyakan hito,\u201d nagbaton hi Jesus."
                },
                "4": {
                    "verse_nr": "4",
                    "verse": "Niyan ginsiring ni Pilato an mga puno han kapadian ngan an mga tawo, \u201cWaray ako hin-aagian nga pangatadongan hin pagsirot hini nga tawo.\u201d"
                },
                "5": {
                    "verse_nr": "5",
                    "verse": "Kundi nagpirit gud hira hin pagsiring, \u201cPinaagi han iya pagtutdo hiya an tinikangan han kasamokan han mga tawo ha bug-os nga Judea. Inmuna hiya ha Galilea, nga yana aanhi na hiya.\u201d"
                },
                "6": {
                    "verse_nr": "6",
                    "verse": "Pakabati ni Pilato hini, nagpakiana hiya, \u201cTaga-Galilea ba ini nga tawo?\u201d"
                },
                "7": {
                    "verse_nr": "7",
                    "verse": "Paghibaro niya nga tikang hi Jesus ha dapit nga ginhahadian ni Herodes, iginpadara niya hiya ngadto kan Herodes, nga nakadto liwat ha Jerusalem hadto nga panahon."
                },
                "8": {
                    "verse_nr": "8",
                    "verse": "Nalipay gud hi Herodes han pakakita niya kan Jesus, kay damo na an iya hinbatian hiunong ha iya, ngan maiha na nga karuyag gud hiya kumita kan Jesus. Naglalaom hiya hin pagkita kan Jesus nga magbuhat hin milagro."
                },
                "9": {
                    "verse_nr": "9",
                    "verse": "Sanglit damo an iya pakiana kan Jesus, kundi waray magbaton hi Jesus bisan usa ka pulong."
                },
                "10": {
                    "verse_nr": "10",
                    "verse": "Dinmaop ha atubangan an mga puno han kapadian ngan an mga magturutdo han Balaod, ngan nagpasaka hin makusog nga mga sumbong kontra kan Jesus."
                },
                "11": {
                    "verse_nr": "11",
                    "verse": "Ginyubitan hi Jesus ni Herodes ngan han iya mga sondalo, ngan ginpakaalohan hiya nira. Ginbistehan hiya nira hin kanan hadi panapton, ngan iginbalik ngadto kan Pilato."
                },
                "12": {
                    "verse_nr": "12",
                    "verse": "Hadto manta nga adlaw nagkasangkay hira Herodes ug Pilato; magkontra hira hadto anay han waray pa ini mahinabo."
                },
                "13": {
                    "verse_nr": "13",
                    "verse": "Gintirok ni Pilato an mga puno han kapadian, an mga pangulo, ngan an mga tawo"
                },
                "14": {
                    "verse_nr": "14",
                    "verse": "ngan ginsiring hira, \u201cGindara niyo ini nga tawo nganhi ha akon, ngan nagsiring kamo nga ginlilipatlipat niya an mga tawo. Yana, gin-usisa ka na hiya ha iyo atubangan, ngan waray ko hin-agian nga sala bisan usa han mga sumbong nga iyo iginpasaka kontra ha iya."
                },
                "15": {
                    "verse_nr": "15",
                    "verse": "Waray gihapon makaagi hin sala ha iya bisan ngani hi Herodes, kay iginbalik man hiya ha aton. Waray ginbuhat hini nga tawo nga angay sirotan han kamatayon."
                },
                "16": {
                    "verse_nr": "16",
                    "verse": "Sanglit ipalalatob ko nala hiya ngan pabubuhian.\u201d ["
                },
                "17": {
                    "verse_nr": "17",
                    "verse": "Ha kada Pyesta han Paglabay nababatasan ni Pilato in pagbuhi hin usa nga priso nga karuyag han mga tawo.]"
                },
                "18": {
                    "verse_nr": "18",
                    "verse": "Naggoliat an bug-os nga hugpo, \u201cPataya hiya! Buhii hi Barabas para ha amon!\u201d ("
                },
                "19": {
                    "verse_nr": "19",
                    "verse": "Napriso hi Barabas tungod hin karibok nga nahinabo ha syudad, ngan tungod hin pagpatay.)"
                },
                "20": {
                    "verse_nr": "20",
                    "verse": "Karuyag ni Pilato nga buhian hi Jesus, sanglit gintawag liwat niya an mga tawo."
                },
                "21": {
                    "verse_nr": "21",
                    "verse": "Kundi naggogliat hira, \u201cIgraysang hiya ha kros! Igraysang ha kros!\u201d"
                },
                "22": {
                    "verse_nr": "22",
                    "verse": "Nagsiring ha ira hi Pilato hin ikatulo na, \u201cKundi ano nga sala an iya nabuhat? Waray ko hin-agian nga ano man nga iya nabuhat nga angay sirotan hin kamatayon! Ipalalatob ko nala hiya ngan pabubuhian.\u201d"
                },
                "23": {
                    "verse_nr": "23",
                    "verse": "Kundi dinmuroy lugod hira hin pagtikadako han ira gogliat nga kinahanglan igraysang hi Jesus ha kros; ngan ha kataposan tinugotan hira ni Pilato."
                },
                "24": {
                    "verse_nr": "24",
                    "verse": "Sanglit iginpahamtang ni Pilato kan Jesus an sirot nga ira ginpangaro."
                },
                "25": {
                    "verse_nr": "25",
                    "verse": "Ginbuhian ni Pilato an tawo nga ira kinaruyag, an napriso tungod hin pagribok ngan pakamatay, ngan igintubyan hi Jesus ha ira, basi buhaton nira an ira karuyag."
                },
                "26": {
                    "verse_nr": "26",
                    "verse": "Igin-gawas nira hi Jesus. Han paglakat na nira, iginkatapo nira in usa ka tawo nga Simon an ngaran, nga taga-Cirene, nga tisulod ha syudad tikang ha huron. Gindakop hiya nira, iginpapas-an ha iya an kros, ngan iginpadara ha iya ha luyo ni Jesus."
                },
                "27": {
                    "verse_nr": "27",
                    "verse": "Nagsunod ha iya in kadam-an nga mga tawo, ngan upod ha ira in pira nga kababayen-an nga nagtitinangis ngan nagngunguugoy tungod ha iya."
                },
                "28": {
                    "verse_nr": "28",
                    "verse": "Linmingi hi Jesus ha ira ngan nagsiring, \u201cKababayen-an han Jerusalem! Ayaw kamo pagtangis tungod ha akon, kundi pagtangis lugod kamo tungod ha iyo ngahaw ngan tungod han iyo mga anak."
                },
                "29": {
                    "verse_nr": "29",
                    "verse": "Kay maabot an mga adlaw, nga masiring an mga tawo, \u2018Kapalaran han kababayen-an nga mga baw-as, nga waray mga anak, nga waray magpasuso!\u2019"
                },
                "30": {
                    "verse_nr": "30",
                    "verse": "Amo ito an panahon nga masiring ha kabukiran an mga tawo, \u2018Tabuni kami!\u2019 ngan ha kapungtoran, \u2018Tagoa kami!\u2019"
                },
                "31": {
                    "verse_nr": "31",
                    "verse": "Kay kon pagbuhaton in sugad nga mga butang kon hilaw pa an kahoy, ano in mahinanabo kon uga na ito?\u201d"
                },
                "32": {
                    "verse_nr": "32",
                    "verse": "Nagdara liwat hira hin duha nga mga kriminal, nga papatayon nira upod kan Jesus."
                },
                "33": {
                    "verse_nr": "33",
                    "verse": "Han pag-abot nira ha dapit nga gintatawag \u201cAn Klabera,\u201d didto iginraysang nira ha kros hi Jesus, ngan an duha nga mga kriminal, an usa ha iya tuo, ngan an usa ha iya wala."
                },
                "34": {
                    "verse_nr": "34",
                    "verse": "Nagsiring hi Jesus, \u201cAmay ko, pasayloa hira! Kay diri hira maaram han ira ginbubuhat.\u201d\nGinbahinbahin nira an iya mga panapton pinaagi hin ripa."
                },
                "35": {
                    "verse_nr": "35",
                    "verse": "Natindog didto an mga tawo nagkikinita, samtang nagbibiaybiay ha iya an mga pangulo nga Judiyo: \u201cNagtalwas hiya han iba; papagtalwasa hiya han iya kalugaringon, kon tinuod nga amo hiya an Mesiyas nga ginpili han Dyos!\u201d"
                },
                "36": {
                    "verse_nr": "36",
                    "verse": "Ginyubitan liwat hiya han mga sondalo. Kinmadto hira ha iya hin paghatag ha iya hin maaslom nga bino"
                },
                "37": {
                    "verse_nr": "37",
                    "verse": "ngan nagsiring, \u201cTalwasa an imo kalugaringon, kon tinuod manggud nga ikaw amo an hadi han mga Judiyo!\u201d"
                },
                "38": {
                    "verse_nr": "38",
                    "verse": "Iginsurat ini nga mga pulong ha igbaw niya: \u201cAmo ini an Hadi han mga Judiyo.\u201d"
                },
                "39": {
                    "verse_nr": "39",
                    "verse": "Ginyubitan liwat hiya han usa han mga kriminal nga nabitay didto, \u201cDiri ka ba amo an Mesiyas? Talwasa an imo kalugaringon ngan talwasa kami!\u201d"
                },
                "40": {
                    "verse_nr": "40",
                    "verse": "Kundi ginsaway hiya han usa nga kriminal, \u201cDiri ka ba nahadlok han Dyos? Aanhi kita ginsirotan hin sugad nga sirot nga ihinatag ha iya."
                },
                "41": {
                    "verse_nr": "41",
                    "verse": "Matadong ini nga sirot para ha aton, kay nakarawat kita han angay nga sirot han aton ginbuhat; kundi waray hiya ginbuhat nga maraot.\u201d"
                },
                "42": {
                    "verse_nr": "42",
                    "verse": "Ngan nagsiring hiya kan Jesus, \u201cJesus, hinumdomi gad ako kon makanhi ka na nga hadi.\u201d"
                },
                "43": {
                    "verse_nr": "43",
                    "verse": "Nagbaton hi Jesus ha iya, \u201cSusumatan ko ikaw: yana ngahaw nga adlaw, maupod ka ha akon ngadto ha Paraiso.\u201d"
                },
                "44": {
                    "verse_nr": "44",
                    "verse": "May mga alas dose an takna nga waray na pagsirak an adlaw, ngan nalukop hin kasirom an bug-os nga tuna tubtob ha alas tres han kulop"
                },
                "45": {
                    "verse_nr": "45",
                    "verse": "ngan napikas an biray han Templo."
                },
                "46": {
                    "verse_nr": "46",
                    "verse": "Ginmoliat hi Jesus hin makusog nga tingog, \u201cAmay ko! Ha imo mga kamot itinutubyan ko an akon espiritu!\u201d Katapos pagyakan niya hini, nabunosan hiya han iya kinabuhi."
                },
                "47": {
                    "verse_nr": "47",
                    "verse": "Hinkit-an han kapitan han mga sondalo an nahinabo, ngan gindayaw niya an Dyos, hin pasiring, \u201cMatuod gud nga maupay hiya nga tawo!\u201d"
                },
                "48": {
                    "verse_nr": "48",
                    "verse": "An mga tawo nga nagtirok hin pagtan-aw hini nga kiritaon, kinmita han nahinabo. Nanguli hira nga nagpupukpok han ira mga dughan tungod han ira kabidoan."
                },
                "49": {
                    "verse_nr": "49",
                    "verse": "Natindog ha antaw hin pagkita hini nga mga butang an ngatanan nga kakilala ni Jesus upod an kababayen-an nga nagsunod ha iya tikang pa ha Galilea. Inmantaw la hira hin pagtindog basi makakita hira tikang ha hirayo."
                },
                "50": {
                    "verse_nr": "50",
                    "verse": "May usa ka tawo nga Jose an ngaran, nga tikang ha Arimatea nga bungto han mga Judiyo. Maupay ngan dungganan hiya nga tawo, ngan nagpapaabot hiya han Ginhadian han Dyos. Bisan kon kaapi hiya han Labaw nga Hukmanan, waray hiya umuyon han ira larang ug buhat."
                },
                "51": {
                    "verse_nr": "51",
                    "verse": "May usa ka tawo nga Jose an ngaran, nga tikang ha Arimatea nga bungto han mga Judiyo. Maupay ngan dungganan hiya nga tawo, ngan nagpapaabot hiya han Ginhadian han Dyos. Bisan kon kaapi hiya han Labaw nga Hukmanan, waray hiya umuyon han ira larang ug buhat."
                },
                "52": {
                    "verse_nr": "52",
                    "verse": "Kinmadto hiya kan Pilato ngan gin-aro niya an lawas ni Jesus."
                },
                "53": {
                    "verse_nr": "53",
                    "verse": "Ngan gintanggal an lawas, ginputos hin dugnit nga lino ngan ibinutang ha lubnganan nga inukab ha bato\u2014usa nga lubnganan nga waray pa gud gamita."
                },
                "54": {
                    "verse_nr": "54",
                    "verse": "Adlaw adto ha pag-andam ngan bisperas na han Adlaw nga Iparahuway."
                },
                "55": {
                    "verse_nr": "55",
                    "verse": "Binmunyog kan Jose an kababayen-an nga nagsinunod kan Jesus tikang pa ha Galilea, ngan nakakita han lubnganan, ngan kon gin-unan-o hin pagbutang han lawas ni Jesus didto."
                },
                "56": {
                    "verse_nr": "56",
                    "verse": "Niyan nanguli hira ngan nag-andam hin mga pahamot ngan mga idirihog han iya lawas.\nPinmahuway hira ha Adlaw nga Iparahuway sumala han sugo han Balaod."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Maagahon pa gud han Domingo kinmadto na ha lubnganan an kababayen-an dara an mga pahamot nga ira gin-andam."
                },
                "2": {
                    "verse_nr": "2",
                    "verse": "Hinkit-an nira nga nakadto na ha ligid an bato nga igintaklob han porta han lubnganan"
                },
                "3": {
                    "verse_nr": "3",
                    "verse": "sanglit sinmulod hira; kundi waray nira hiagii an lawas han Ginoo nga Jesus."
                },
                "4": {
                    "verse_nr": "4",
                    "verse": "Samtang natindog hira didto nga nagugupong mahitungod hini, tinmindog dayon tupad ha ira in duha nga kalalaken-an nga magsilaw an mga panapton."
                },
                "5": {
                    "verse_nr": "5",
                    "verse": "Tugob hin kahadlok yinmukbo ha tuna an kababayen-an, samtang ginsiring hira han kalalaken-an, \u201cKay ano nga ginbibiling niyo an buhi dinhe han mga minatay?"
                },
                "6": {
                    "verse_nr": "6",
                    "verse": "Waray na hiya dinhe, nabanhaw na hiya. Panumdoma an iginsiring niya ha iyo han nakadto pa hiya ha Galilea"
                },
                "7": {
                    "verse_nr": "7",
                    "verse": "\u2018Kinahanglan itubyan an Anak han Tawo ngadto han mga makasasala, igraysang ha kros, ngan mabanhaw ha ikatulo ka adlaw.\u2019\u201d"
                },
                "8": {
                    "verse_nr": "8",
                    "verse": "Niyan nahinumdom an kababayen-an han iya mga pulong"
                },
                "9": {
                    "verse_nr": "9",
                    "verse": "inmoli hira tikang han lubnganan, ngan iginsumat ini ngatanan nga mga butang ngadto han onse nga mga tinun-an ngan han iba pa."
                },
                "10": {
                    "verse_nr": "10",
                    "verse": "An kababayen-an amo hira Maria Magdalena, Juana, ug Maria nga iroy ni Santiago. Hira ngan an iba pa nga kababayen-an nga kaupod nira nagsumat han mga apostoles hini nga mga butang."
                },
                "11": {
                    "verse_nr": "11",
                    "verse": "Kundi naghunahuna an mga apostoles nga kalurongan la an iginsiring han kababayen-an ngan waray tumuod ha ira."
                },
                "12": {
                    "verse_nr": "12",
                    "verse": "Kundi binmuhat hi Pedro ngan nagdalagan ngadto ha lubnganan. Inmubo hiya hin paghiling, ngan hinkit-an niya an lino nga mga dugnit ngan waray na iba nga iya hinkit-an. Ngan inmoli hiya nga dako an paghipausa hiunong han nahinabo."
                },
                "13": {
                    "verse_nr": "13",
                    "verse": "Hadto manta nga adlaw duha han kan Jesus mga tinun-an napakadto ha usa nga baryo nga Emmaus an ngaran, mga onse ka kilometro tikang ha Jerusalem."
                },
                "14": {
                    "verse_nr": "14",
                    "verse": "Naghihinimangraw hira mahitungod han ngatanan nga mga butang nga nanhinabo."
                },
                "15": {
                    "verse_nr": "15",
                    "verse": "Samtang naghihimangraw hira, dinmaop hi Jesus ngan binmunyog ha ira."
                },
                "16": {
                    "verse_nr": "16",
                    "verse": "Hinkit-an hiya nira, kundi ambot kon ano nga waray man hira pakakilala ha iya."
                },
                "17": {
                    "verse_nr": "17",
                    "verse": "Nagsiring hi Jesus ha ira, \u201cMahitungod hin ano an iyo ginkakarukayakan samtang naglalakat kamo?\u201d\nInmukoy hira nga mabidoon an ira mga bayhon."
                },
                "18": {
                    "verse_nr": "18",
                    "verse": "Nagpakiana ha iya an usa ha ira nga Cleopas an ngaran, \u201cIkaw gud la an umurukoy ha Jerusalem nga waray mahibaro han mga butang nga nanhinabo didto hini nga pira ka mga adlaw nga naglabay?\u201d"
                },
                "19": {
                    "verse_nr": "19",
                    "verse": "\u201cAno nga mga butang?\u201d nagpakiana hiya.\nNagbaton hira, \u201cAn mga butang nga nahinabo kan Jesus nga taga-Nazaret. Manaragna ini nga tawo, ngan gin-iisip han Dyos ngan han ngatanan nga mga tawo nga may gahom ha ngatanan nga iya ginyakan ug ginbuhat."
                },
                "20": {
                    "verse_nr": "20",
                    "verse": "Igintubyan hiya han amon mga puno han kapadian ngan mga punoan nga sirotan han kamatayon ngan iginraysang hiya ha kros."
                },
                "21": {
                    "verse_nr": "21",
                    "verse": "Ngan naglaom gud kami nga amo hiya an magtutubos han Israel! Labot pa hini ngatanan, amo na yana an ikatulo ka adlaw tikang mahinabo ini."
                },
                "22": {
                    "verse_nr": "22",
                    "verse": "Nanhipausa kami han sumat hin pira nga kababayen-an han amon hugpo. Kinmadto hira ha lubnganan han maagahon pa"
                },
                "23": {
                    "verse_nr": "23",
                    "verse": "kundi waray hiagii nira an iya lawas. Binmalik hira hin pagsumat nga nakakita hira hin panan-awon hin mga anghel nga nagsumat ha ira nga buhi hiya."
                },
                "24": {
                    "verse_nr": "24",
                    "verse": "Kinmadto ha lubnganan in pira han amon hugpo, ngan hinsabotan nira sumala han iginsiring ha kababayen-an, kundi waray hira makakita ha iya.\u201d"
                },
                "25": {
                    "verse_nr": "25",
                    "verse": "Ngan nagsiring hi Jesus ha ira, \u201cHin ka mga lurong niyo, hin kahinay niyo tumoo han ngatanan nga iginsiring han mga manaragna!"
                },
                "26": {
                    "verse_nr": "26",
                    "verse": "Diri ba kinahanglan mag-antos anay an Mesiyas hini nga mga butang san-o hiya makasulod han iya himaya?\u201d"
                },
                "27": {
                    "verse_nr": "27",
                    "verse": "Niyan iginsaysay ha ira ni Jesus an iginsiring mahitungod ha iya ha ngatanan nga Kasuratan, tikang han mga basahan ni Moises ngan han mga sinurat han ngatanan nga mga manaragna."
                },
                "28": {
                    "verse_nr": "28",
                    "verse": "Inmabot hira hirani han baryo nga ira kinakadtoan, ngan nagpakita hi Jesus nga sugad hin magpapadayon pa hiya ngadto ha unhan"
                },
                "29": {
                    "verse_nr": "29",
                    "verse": "kundi ginhawiran hiya nira, \u201cPabilin na la upod ha amon kay kulopay na man ngan tikasirom na.\u201d Sanglit sinmulod hiya ngan nagpabilin upod ha ira."
                },
                "30": {
                    "verse_nr": "30",
                    "verse": "Linmingkod hiya ha lamesa upod ha ira, kinmuha han tinapay, ngan ginbendisyonan ini niya; katapos, ginpinitpinit niya an tinapay ngan iginhatag ha ira."
                },
                "31": {
                    "verse_nr": "31",
                    "verse": "Nabuksan an ira mga mata ngan kinmilala hira ha iya; kundi napara hiya dayon ha ira mga mata."
                },
                "32": {
                    "verse_nr": "32",
                    "verse": "Naggipasiringsiring hira, \u201cDiri ba sugad hin kalayo nga nagdidilaab dinhe ha aton, han nagyayakan hiya ha aton dida ha dalan, ngan nagsasaysay ha aton han Kasuratan?\u201d"
                },
                "33": {
                    "verse_nr": "33",
                    "verse": "Nagkabuhat hira dayon ngan binmalik ha Jerusalem, diin ira hin-agian nga nagkakatirok an onse nga mga tinun-an, kaupod han iba"
                },
                "34": {
                    "verse_nr": "34",
                    "verse": "nga nagsiring, \u201cTinuod gud nga nabanhaw an Ginoo! Nagpakita hiya kan Simon!\u201d"
                },
                "35": {
                    "verse_nr": "35",
                    "verse": "Niyan iginsaysay nira nga duha ha ira an nahinabo ha dalan ngan kon naunan-o an ira pakakilala han Ginoo dida han pagpinitpinit niya han tinapay."
                },
                "36": {
                    "verse_nr": "36",
                    "verse": "Samtang nagsusumat hira hini ha ira, tigda la nga tinmindog an Ginoo ngahaw ha butnga nira ngan ginsiring hira, \u201cAn kalinaw maada ha iyo.\u201d"
                },
                "37": {
                    "verse_nr": "37",
                    "verse": "Tugob hira hin kahadlok ngan kakulba. An ira hunahuna nga kinmita hira hin kalag."
                },
                "38": {
                    "verse_nr": "38",
                    "verse": "Kundi nagsiring hiya ha ira, \u201cKay ano nga nababaraka man kamo? Kay ano nga nagruruhaduha man kamo ha iyo mga hunahuna?"
                },
                "39": {
                    "verse_nr": "39",
                    "verse": "Panginanoa an akon mga kamot ngan mga tiil, ngan kitaa, hi ako gud ini. Kapti ako niyo ngan masabot kamo, kay waray unod ngan mga tul-an an usa nga kalag, sugad han iyo nakikita nga aanhi ha akon.\u201d"
                },
                "40": {
                    "verse_nr": "40",
                    "verse": "Iginsiring niya ini ngan iginpakita niya ha ira an iya mga kamot ngan mga tiil."
                },
                "41": {
                    "verse_nr": "41",
                    "verse": "Waray la gihapon hira makakatoo tungod han ira dako nga kalipay ngan paghipausa, sanglit nagpakiana hiya ha ira, \u201cMay-ada ba niyo sadang makaon dinhe?\u201d"
                },
                "42": {
                    "verse_nr": "42",
                    "verse": "Gintagan hiya nira hin sinugba nga isda"
                },
                "43": {
                    "verse_nr": "43",
                    "verse": "ngan kinarawat ini ni Jesus ngan ginkaon ha ira atubangan."
                },
                "44": {
                    "verse_nr": "44",
                    "verse": "Niyan nagsiring hiya ha ira, \u201cAmo gud ini an mga butang nga iginsumat ko ha iyo han kaupod pa ako niyo: kinahanglan matuman an ngatanan nga nahisurat mahitungod ha akon dida han Balaod ni Moises, han mga sinurat han mga manaragna, ngan han mga Salmo.\u201d"
                },
                "45": {
                    "verse_nr": "45",
                    "verse": "Ngan ginbuksan niya an ira mga hunahuna basi makasabot hira han Kasuratan"
                },
                "46": {
                    "verse_nr": "46",
                    "verse": "ngan nagsiring ha ira, \u201cAmo ini an nahisurat: kinahanglan mag-antos an Mesiyas ngan mabanhaw ha ikatulo ka adlaw"
                },
                "47": {
                    "verse_nr": "47",
                    "verse": "ngan ha iya ngaran kinahanglan igwali ha ngatanan nga mga nasod, tikang ha Jerusalem, an mensahe mahitungod han pagbasol ngan pagpasaylo han mga sala."
                },
                "48": {
                    "verse_nr": "48",
                    "verse": "Mga saksi kamo hini nga mga butang."
                },
                "49": {
                    "verse_nr": "49",
                    "verse": "Ngan ako ngahaw an magpapadara nganhi ha iyo han iginsaad han akon Amay. Kundi kinahanglan maghulat kamo didto ha syudad tubtob nga kumunsad ha iyo an gahom nga tikang ha igbaw.\u201d"
                },
                "50": {
                    "verse_nr": "50",
                    "verse": "Niyan gindara hira niya ha gawas han syudad tubtob ha Betania diin gin-alsa niya an iya mga kamot ngan ginbendisyonan hira."
                },
                "51": {
                    "verse_nr": "51",
                    "verse": "Samtang nagbebendisyon hiya ha ira, binmaya hiya ha ira ngan ginbayaw hiya ha langit."
                },
                "52": {
                    "verse_nr": "52",
                    "verse": "Nagsingba hira ha iya ngan binmalik hira ngadto ha Jerusalem, nga malipayon"
                },
                "53": {
                    "verse_nr": "53",
                    "verse": "ngan dayuday didto hira ha Templo, hin pagpasalamat han Dyos."
                }
            }
        }
    }
}