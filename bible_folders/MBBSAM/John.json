{
    "version": "MBBSAM",
    "book_name": "John",
    "book_nr": "43",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Han waray pa himoa an kalibutan, nakada na an Pulong. Kausa han Dyos an Pulong, ngan Dyos gud an Pulong."
                },
                "2": {
                    "verse_nr": "2",
                    "verse": "Tikang pa ha tinikangan kausa na han Dyos an Pulong."
                },
                "3": {
                    "verse_nr": "3",
                    "verse": "Gintuha han Dyos an ngatanan nga mga butang pinaagi han Pulong, sanglit waray nahimo nga bisan usa han ngatanan nga mga binuhat, nga diri pinaagi ha iya."
                },
                "4": {
                    "verse_nr": "4",
                    "verse": "Dida han Pulong nakada an kinabuhi, ngan an kinabuhi amo an kapawa han mga tawo."
                },
                "5": {
                    "verse_nr": "5",
                    "verse": "An kapawa naglamrag dida han kasisidman, ngan an kasisidman waray gud makaparong ha iya."
                },
                "6": {
                    "verse_nr": "6",
                    "verse": "May-ada tawo nga Juan an ngaran nga ginsugo han Dyos"
                },
                "7": {
                    "verse_nr": "7",
                    "verse": "hin pagsumat han mga tawo mahitungod han kapawa, basi an ngatanan makabati han mensahe ngan tumoo."
                },
                "8": {
                    "verse_nr": "8",
                    "verse": "Diri hiya amo an kapawa; kinmanhi hiya hin pagsumat mahitungod han kapawa."
                },
                "9": {
                    "verse_nr": "9",
                    "verse": "Amo ini an matuod nga kapawa\u2014an kapawa nga nakanhi ha kalibutan ngan nakalamrag han ngatanan nga katawhan."
                },
                "10": {
                    "verse_nr": "10",
                    "verse": "An Pulong dinhe na ha kalibutan, ngan bisan kon an kalibutan ginhimo han Dyos pinaagi ha iya, kundi waray kumilala ha iya an kalibutan."
                },
                "11": {
                    "verse_nr": "11",
                    "verse": "Kinmanhi hiya han iya kalugaringon nga tuna, kundi waray hiya karawata han iya kalugaringon nga katawhan."
                },
                "12": {
                    "verse_nr": "12",
                    "verse": "May-ada kinmarawat ngan tinmoo ha iya sanglit ihinatag ha ira an katungod hin pagka anak han Dyos."
                },
                "13": {
                    "verse_nr": "13",
                    "verse": "Nahimo hira nga mga anak han Dyos diri hin natural nga paagi, an karuyag sidngon diri pinaagi hin tawo nga amay; an Dyos ngahaw amo an ira Amay."
                },
                "14": {
                    "verse_nr": "14",
                    "verse": "Nahimo nga tawo an Pulong, ngan puno hin grasya ngan kamatuoran, nag-ukoy dinhe ha aton. Hinkit-an naton an iya himaya\u2014an himaya nga kinarawat niya ha iya pagka bugtong nga Anak han Dyos Amay."
                },
                "15": {
                    "verse_nr": "15",
                    "verse": "Naghimangraw hi Juan mahitungod ha iya, ngan naggoliat, \u201cAmo ini hiya an akon iginhimangraw ha iyo han akon pagsiring, \u2018Larulabaw ha akon an masunod ha akon, kay nakada na hiya han waray pa ako katatawo.\u2019\u201d"
                },
                "16": {
                    "verse_nr": "16",
                    "verse": "Gintagan kita ngatanan hin kaupayan tikang han kahingpitan han iya grasya, nga naghahatag ha aton hin sunodsunod nga mga kaupayan."
                },
                "17": {
                    "verse_nr": "17",
                    "verse": "Ginhatag han Dyos an Balaod pinaagi kan Moises; kundi inmabot an grasya ngan kamatuoran pinaagi kan Jesu-Cristo."
                },
                "18": {
                    "verse_nr": "18",
                    "verse": "Waray pa gud nakakita han Dyos. Kundi an bugtong nga Anak, nga Dyos, ngan kausa han Amay, amo an nagpakilala ha iya."
                },
                "19": {
                    "verse_nr": "19",
                    "verse": "Nagsugo an mga punoan nga Judiyo didto ha Jerusalem hin kapadian ngan mga Levita hin pagpakiana kan Juan kon hin-o hiya."
                },
                "20": {
                    "verse_nr": "20",
                    "verse": "Waray hiya maglirong, kundi nagsumat hin waray lipodlipod, \u201cDiri ako an Mesiyas.\u201d"
                },
                "21": {
                    "verse_nr": "21",
                    "verse": "Nagpakiana liwat hira, \u201cHin-o ka man ngay-an? Hi Elias ka ba?\u201d\n\u201cDiri, diri ako hiya,\u201d nagbaton hi Juan.\n\u201cIkaw ba an Manaragna?\u201d nagpadayon hin pagpakiana hira.\n\u201cDiri,\u201d nagbaton liwat hiya."
                },
                "22": {
                    "verse_nr": "22",
                    "verse": "Ngan nagsiring hira ha iya, \u201cSumati kami kon hin-o ka basi may igsumat namon han nagsugo ha amon. Ano man an imo ikasisiring mahitungod ha imo ngahaw?\u201d"
                },
                "23": {
                    "verse_nr": "23",
                    "verse": "Binmaton hi Juan pinaagi han paghinabe niya han siring ni Isaias, an manaragna:\n\u201cAmo ako ini: \u2018An tingog hin usa\nnga naggogoliat didto han kamingawan:\nTadonga an dalan nga aagian han Ginoo!\u2019\u201d"
                },
                "24": {
                    "verse_nr": "24",
                    "verse": "An mga tawo nga ginsugo han mga Parisiyo"
                },
                "25": {
                    "verse_nr": "25",
                    "verse": "nagpakiana kan Juan, \u201cKay ano nga nagbubunyag ka man, kon diri ka man ngay-an an Mesiyas, o hi Elias, o an Manaragna?\u201d"
                },
                "26": {
                    "verse_nr": "26",
                    "verse": "Binmaton hi Juan, \u201cNagbubunyag ako hin tubig, kundi may usa dida ha iyo nga diri niyo kinikilala."
                },
                "27": {
                    "verse_nr": "27",
                    "verse": "Masunod hiya ha akon, kundi diri ngani ako takos bisan hin paghukas han iya sandalyas.\u201d"
                },
                "28": {
                    "verse_nr": "28",
                    "verse": "Nahinabo ini ngatanan didto ha Betania, sinirangan nga dapit han Salog han Jordan, diin namumunyag hi Juan."
                },
                "29": {
                    "verse_nr": "29",
                    "verse": "Pagkabuwas, hinkit-an ni Juan hi Jesus nga tikada ha iya, ngan nagsiring hiya, \u201cKitaa, iini an Kordero han Dyos, nga nagkukuha han sala han kalibutan!"
                },
                "30": {
                    "verse_nr": "30",
                    "verse": "Amo ini hiya an akon hinnabihan han akon pagsiring, \u2018May tawo nga masunod ha akon nga larulabaw ha akon, kay nakada na hiya han waray pa ako katatawo.\u2019"
                },
                "31": {
                    "verse_nr": "31",
                    "verse": "Waray ako makakilala ha iya, kundi kinmanhi ako nga namumunyag hin tubig, basi ipakilala ko hiya ngadto han mga tawo han Israel.\u201d"
                },
                "32": {
                    "verse_nr": "32",
                    "verse": "Amo ini an pagpamatuod ni Juan: \u201cHinkit-an ko an Espiritu nga nakunsad sugad hin sarapati nga tikang ha langit ngan hinmugdon ha iya."
                },
                "33": {
                    "verse_nr": "33",
                    "verse": "Diri pa ako hadto nakilala ha iya, kundi an Dyos nga nagsugo ha akon hin pagbunyag hin tubig nagsiring, \u2018Hikikit-an mo an Espiritu nga makunsad ngan mahugdon ha usa ka tawo; amo hiya an nagbubunyag han Espiritu Santo.\u2019"
                },
                "34": {
                    "verse_nr": "34",
                    "verse": "Akon ito hinkit-an, ngan nagsusumat ako ha iyo nga hiya amo an Anak han Dyos.\u201d"
                },
                "35": {
                    "verse_nr": "35",
                    "verse": "Han pagkasunod nga adlaw didto na liwat hi Juan upod in duha niya nga mga tinun-an."
                },
                "36": {
                    "verse_nr": "36",
                    "verse": "Han pakakita niya kan Jesus nga nalabay, nagsiring hiya, \u201cKitaa, iini an Kordero han Dyos!\u201d"
                },
                "37": {
                    "verse_nr": "37",
                    "verse": "Nakabati an duha niya nga mga tinun-an han iya pagsiring hini, ngan binmunyog hira kan Jesus."
                },
                "38": {
                    "verse_nr": "38",
                    "verse": "Linmingi hi Jesus ngan hinkit-an hira nga nasunod ha iya, ngan nagpakiana, \u201cAno in iyo ginbibiling?\u201d\nNagbaton hira, \u201cDiin ka pag-uokoy, Rabi?\u201d (\u201cMagturutdo\u201d an kahulogan hini nga pulong.)"
                },
                "39": {
                    "verse_nr": "39",
                    "verse": "\u201cTana, ngan kitaa niyo,\u201d nagbaton hi Jesus. Sanglit binmunyog hira ha iya ngan hinkit-an nira an iya inuokyan, ngan didto nagpabilin hira upod ha iya hito nga adlaw. (May mga alas kwatro adto ha kulop.)"
                },
                "40": {
                    "verse_nr": "40",
                    "verse": "Usa han duha nga nakabati kan Juan ngan binmunyog kan Jesus, amo hi Andres nga bugto ni Simon Pedro."
                },
                "41": {
                    "verse_nr": "41",
                    "verse": "Hin-agian dayon ni Andres hi Simon nga iya bugto ngan ginsumatan niya, \u201cHin-agian namon an Mesiyas.\u201d (\u201cCristo\u201d an kahulogan hini nga pulong.)"
                },
                "42": {
                    "verse_nr": "42",
                    "verse": "Ngan gindara niya hi Simon ngadto kan Jesus.\nGintutokan hiya ni Jesus ngan ginsiring, \u201cIkaw hi Simon nga anak ni Juan. Pagngangaranan ka nga Cepas.\u201d (Pareho ini han pulong nga Pedro, nga an kahulogan, \u201cBato.\u201d)"
                },
                "43": {
                    "verse_nr": "43",
                    "verse": "Pagkabuwas naghunahuna hi Jesus hin pagkadto ha Galilea. Hin-agian niya hi Felipe ngan ginsiring niya, \u201cUpod ha akon!\u201d ("
                },
                "44": {
                    "verse_nr": "44",
                    "verse": "Taga-Betsaida ini hi Felipe, ngan amo liwat an bungto nira Andres ug Pedro.)"
                },
                "45": {
                    "verse_nr": "45",
                    "verse": "Hin-agian ni Felipe hi Natanael ngan ginsumatan hiya, \u201cAmon hin-agian an tawo nga iginsurat ni Moises ha basahan han Balaod, ngan iginsurat liwat han mga manaragna. Amo hiya hi Jesus, an anak ni Jose nga taga-Nazaret.\u201d"
                },
                "46": {
                    "verse_nr": "46",
                    "verse": "Nagpakiana hi Natanael, \u201cMay-ada ba maupay nga matikang ha Nazaret?\u201d\n\u201cTana, ngan kitaa,\u201d nagbaton hi Felipe."
                },
                "47": {
                    "verse_nr": "47",
                    "verse": "Han paghikit-i ni Jesus kan Natanael nga nadaop ha iya, naghinabi hiya ha iya, \u201cIini in tinuod nga taga-Israel, waray gud sadang isuson ha iya.\u201d"
                },
                "48": {
                    "verse_nr": "48",
                    "verse": "Nagpakiana hi Natanael ha iya, \u201cAno hin pakakilala mo ha akon?\u201d\nBinmaton hi Jesus, \u201cHinkit-an ko ikaw han nakadto ka ha sirong han kahoy nga igos, han waray ka pa tatawga ni Felipe.\u201d"
                },
                "49": {
                    "verse_nr": "49",
                    "verse": "Nagsiring hi Natanael, \u201cMagturutdo, ikaw an Anak han Dyos, ikaw an Hadi han Israel!\u201d"
                },
                "50": {
                    "verse_nr": "50",
                    "verse": "Ngan nagsiring hi Jesus ha iya, \u201cNatoo ka ba, tungod la nga nagsiring ako ha imo nga hinkit-an ko ikaw ha sirong han igos? Hikikit-an mo in larulabaw pa hini nga mga butang!\u201d"
                },
                "51": {
                    "verse_nr": "51",
                    "verse": "Ngan nagsiring hi Jesus ha ira ngatanan, \u201cSusumatan ko kamo hin tinuod: Hikikit-an niyo an langit nga binuksan, ngan masaka-lusad dida han Anak han Tawo an mga anghel han Dyos!\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Paghagos hin duha ka adlaw, nagkaada kasal didto ha bungto han Cana, ha Galilea. Nakadto an iroy ni Jesus."
                },
                "2": {
                    "verse_nr": "2",
                    "verse": "Gindapit liwat ngadto hini nga pagkasal hi Jesus, pati an iya mga tinun-an."
                },
                "3": {
                    "verse_nr": "3",
                    "verse": "Han kaubos na han bino, ginsiring hi Jesus han iroy niya, \u201cWaray na hira bino.\u201d"
                },
                "4": {
                    "verse_nr": "4",
                    "verse": "Nagbaton hi Jesus, \u201cBabaye, ayaw ako pagbut-i han akon bubuhaton. Waray pa abot an akon panahon.\u201d"
                },
                "5": {
                    "verse_nr": "5",
                    "verse": "Gintugon han iroy ni Jesus an mga surugoon, \u201cBuhata gud an bisan ano nga igsugo niya ha iyo.\u201d"
                },
                "6": {
                    "verse_nr": "6",
                    "verse": "May mga turumanon han ira tuluohan an mga Judiyo mahitungod hin panhugas, sanglit tungod hini, may mga tadyaw nga inandam didto, nga masulod hin mga 20 ngadto ha 30 ka galon an kada usa."
                },
                "7": {
                    "verse_nr": "7",
                    "verse": "Ginsiring ni Jesus an mga surugoon, \u201cPun-a niyo hin tubig ini nga mga tadyaw.\u201d Ginpuno nira ini tubtob ha ganggang"
                },
                "8": {
                    "verse_nr": "8",
                    "verse": "ngan ginsiring hira niya, \u201cSarok na kamo han tubig, ngan dad-a ngadto han tinaporan han kombite.\u201d Gindara nira ngadto han tinaporan"
                },
                "9": {
                    "verse_nr": "9",
                    "verse": "ngan gintilawan an tubig nga nahimo na nga bino. Waray hiya sabot kon diin tikang ini nga bino (kundi maaram an mga surugoon nga nagsarok han tubig). Sanglit gintawag niya an kinasal nga lalake"
                },
                "10": {
                    "verse_nr": "10",
                    "verse": "ngan ginsiring hiya, \u201cGin-uuna hin pagdurot han nagpapakaon an ginmamaupayi nga bino, ngan kon takas na an mga dinapit, igindudurot na nira an diri na maupay nga bino. Kundi imo lugod gin-orhe pagdurot an gimamaupayi nga bino.\u201d"
                },
                "11": {
                    "verse_nr": "11",
                    "verse": "Ginbuhat ni Jesus ini nga syahan han iya mga milagro didto ha Cana, ha Galilea. Iginpadayag niya didto an iya gahom, ngan tinmoo ha iya an iya mga tinun-an."
                },
                "12": {
                    "verse_nr": "12",
                    "verse": "Katapos hini, napakadto ha Capernaum hi Jesus, an iroy ngan an kabugtoan niya, pati an iya mga tinun-an, ngan nagpabilin hira didto hin pira ka adlaw."
                },
                "13": {
                    "verse_nr": "13",
                    "verse": "Hiraniay na an Pyesta han Paglabay han mga Judiyo, sanglit napakadto hi Jesus ha Jerusalem."
                },
                "14": {
                    "verse_nr": "14",
                    "verse": "Hinkit-an niya didto ha Templo an mga tawo nga nagbabaligya hin mga baka, mga karnero, ngan mga sarapati, ngan an mga parabalyo hin kwarta nga nanlilingkod sapit han ira mga lamesa."
                },
                "15": {
                    "verse_nr": "15",
                    "verse": "Naghimo hi Jesus hin latob tikang hin mga lubid, ngan gintabog niya an ngatanan nga mga hayop ngadto ha gawas han Templo, pati an mga karnero ngan mga baka, ngan pinanmalintong niya an mga lamesa han mga parabalyo hin kwarta, ngan ginpasarang niya an ira mga sinsilyo."
                },
                "16": {
                    "verse_nr": "16",
                    "verse": "Ngan ginsugo niya an mga parabaligya han mga sarapati, \u201cKuhaa niyo ini dinhe! Ayaw niyo paghimoa nga taboan an balay han akon Amay!\u201d"
                },
                "17": {
                    "verse_nr": "17",
                    "verse": "Nahinumdom an iya mga tinun-an nga nasiring an kasuratan, \u201cAn akon tinuod nga pagmahal han imo balay, O Dyos, naglalaga ha akon kasingkasing sugad hin kalayo!\u201d"
                },
                "18": {
                    "verse_nr": "18",
                    "verse": "Gin-ayat hi Jesus han mga punoan nga Judiyo, \u201cAno nga milagro an ipakikita mo ha amon hin pagpasabot nga may-ada ka katungod hin pagbuhat hini?\u201d"
                },
                "19": {
                    "verse_nr": "19",
                    "verse": "Nagbaton hi Jesus, \u201cBungkaga niyo ini nga balay han Dyos ngan titindogon ko liwat sulod hin tulo ka adlaw.\u201d"
                },
                "20": {
                    "verse_nr": "20",
                    "verse": "\u201cKwarentay seis ka tuig an pagtindog hini nga templo, ngan titindogon mo ini sulod la hin tulo ka adlaw?\u201d nagpakiana hira."
                },
                "21": {
                    "verse_nr": "21",
                    "verse": "Kundi an Templo nga karuyag sidngon ni Jesus, amo an iya lawas."
                },
                "22": {
                    "verse_nr": "22",
                    "verse": "Sanglit han kabanhaw na niya, nahinumdom an iya mga tinun-an hini nga iya ginyakan, ngan tinmoo hira han kasuratan ngan han mga pulong nga iginsiring ni Jesus."
                },
                "23": {
                    "verse_nr": "23",
                    "verse": "Samtang nakadto ha Jerusalem hi Jesus, ha panahon han Pyesta han Paglabay, damo in tinmoo ha iya, han pakakita nira han nabuhat niya nga mga milagro."
                },
                "24": {
                    "verse_nr": "24",
                    "verse": "Kundi waray tumagya ha ira hi Jesus, kay sayod hiya kaupay han ngatanan nga mga tawo."
                },
                "25": {
                    "verse_nr": "25",
                    "verse": "Waray na kinahanglan nga sumatan pa hiya mahitungod han mga tawo, kay daan hiya sayod kon ano an aada ha ira mga kasingkasing."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "May-ada tawo nga Nicodemo an ngaran, usa nga pangulo han mga Judiyo, nga sakop han hugpo han mga Parisiyo."
                },
                "2": {
                    "verse_nr": "2",
                    "verse": "Usa ka gab-i, kinmadto hiya kan Jesus ngan nagsiring hiya, \u201cRabi, maaram kami nga magturutdo ka nga ginpadara han Dyos, kay waray makakahimo han mga orosahon nga imo ginbubuhat, gawas kon an Dyos aada ha iya.\u201d"
                },
                "3": {
                    "verse_nr": "3",
                    "verse": "Nagbaton hi Jesus, \u201cSusumatan ko ikaw hin tinuod: waray tawo nga makakakita han Ginhadian han Dyos, labot kon matawo na liwat hiya.\u201d"
                },
                "4": {
                    "verse_nr": "4",
                    "verse": "Nagpakiana hi Nicodemo, \u201cUunanhon hin usa nga tigurang na hin katawo na liwat? Diri na gud hiya makakabalik ha tagoangkan han iroy niya, ngan ig-anak hin ikaduha!\u201d"
                },
                "5": {
                    "verse_nr": "5",
                    "verse": "Nagbaton hi Jesus, \u201cSusumatan ko ikaw hin tinuod: waray tawo nga makakasulod han Ginhadian han Dyos labot kon matawo hiya pinaagi hin tubig ngan han Espiritu."
                },
                "6": {
                    "verse_nr": "6",
                    "verse": "Tikang hin mga kag-anak an lawasnon nga pagkatawo; kundi tikang han Espiritu an espirituhanon nga pagkatawo."
                },
                "7": {
                    "verse_nr": "7",
                    "verse": "Ayaw hipausa nga nasiring ako ha imo, \u2018Kinahanglan matawo na liwat kamo ngatanan!\u2019"
                },
                "8": {
                    "verse_nr": "8",
                    "verse": "Nahuyop an hangin bisan diin; hinbabatian mo an iya hinaganas, kundi diri ka maaram kon diin tikang ngan kon tikain. Sugad man liwat hito an ngatanan nga natatawo pinaagi han Espiritu.\u201d"
                },
                "9": {
                    "verse_nr": "9",
                    "verse": "\u201cUunanhon man ini?\u201d nagpakiana hi Nicodemo."
                },
                "10": {
                    "verse_nr": "10",
                    "verse": "Nagbaton hi Jesus, \u201cBantogan ka nga magturutdo ha Israel, ngan diri ka ba nakakasabot hini?"
                },
                "11": {
                    "verse_nr": "11",
                    "verse": "Susumatan ko ikaw hin tinuod: nagyayakan kami han amon hinbabaroan ngan nagsusumat kami han amon hinkit-an, kundi waray ha iyo naruruyag hin pagkarawat han amon mensahe."
                },
                "12": {
                    "verse_nr": "12",
                    "verse": "Diri kamo natuod ha akon kon naghihimangraw ako ha iyo mahitungod han tunan-on nga mga butang; sanglit uunanhon pagtuod niyo ha akon, kon magsumat ako ha iyo mahitungod han langitnon nga mga butang?"
                },
                "13": {
                    "verse_nr": "13",
                    "verse": "Ngan waray pagud nakasaka ha langit labot han Anak han Tawo nga linmusad tikang ha langit!\u201d"
                },
                "14": {
                    "verse_nr": "14",
                    "verse": "Sugad nga gin-isa ni Moises didto ha kamingawan an halas nga bronse, kinahanglan man liwat nga isahon an Anak han Tawo hin sugad nga paagi"
                },
                "15": {
                    "verse_nr": "15",
                    "verse": "basi makaangkon han dayon nga kinabuhi an ngatanan nga natoo ha iya."
                },
                "16": {
                    "verse_nr": "16",
                    "verse": "Kay ginhigugma gud han Dyos an kalibutan, nga iginhatag niya an iya bugtong nga Anak, basi diri unta mamatay an ngatanan nga nasarig ha iya, kundi makaangkon han dayon nga kinabuhi."
                },
                "17": {
                    "verse_nr": "17",
                    "verse": "Kay waray magsugo an Dyos han iya Anak nganhi hin paghukom han kalibutan, kundi hin pagtalawas han kalibutan."
                },
                "18": {
                    "verse_nr": "18",
                    "verse": "Diri ginhuhukman an bisan hin-o nga nasarig han Anak, kundi ginhukman na an bisan hin-o nga diri nasarig, kay waray hiya sumarig han bugtong nga Anak han Dyos."
                },
                "19": {
                    "verse_nr": "19",
                    "verse": "Amo ini an paagi han paghukom: inmabot an kapawa ha kalibutan, kundi ginpalabi han mga tawo an kasisidman kay han kapawa, kay nagbubuhat man hira hin maraot."
                },
                "20": {
                    "verse_nr": "20",
                    "verse": "Nadiri han kapawa, an bisan hin-o nga nagbubuhat hin karat-an, ngan nalikay han kapawa, kay diri hiya naruruyag nga hikit-an an iya magraot nga mga buhat."
                },
                "21": {
                    "verse_nr": "21",
                    "verse": "Kundi napakita ha kapaw-an an bisan hin-o nga nagbubuhat hin matadong, basi hikit-an nga nagsusugot hiya han Dyos."
                },
                "22": {
                    "verse_nr": "22",
                    "verse": "Katapos hini napakadto hi Jesus ngan an iya mga tinun-an ha lalawigan han Judea. Nagpabilin hiya didto kaupod nira sulod hin pira ka adlaw ngan nanmunyag hiya."
                },
                "23": {
                    "verse_nr": "23",
                    "verse": "Nanmumunyag liwat hi Juan didto ha Enon, nga hirani ha Salim, kay damo an tubig didto. Napakadto an mga tawo kan Juan ngan iya ginbubunyagan hira. ("
                },
                "24": {
                    "verse_nr": "24",
                    "verse": "Waray pa hadto kapriso hi Juan.)"
                },
                "25": {
                    "verse_nr": "25",
                    "verse": "May mga tinun-an ni Juan nga nakiglantugi hin usa nga Judiyo mahitungod hin turumanon han tuluohan bahin hin paglinis."
                },
                "26": {
                    "verse_nr": "26",
                    "verse": "Sanglit kinmadto hira kan Juan ngan ginsumatan nira hiya, \u201cMagturutdo, nahinunumdom ka ba han tawo nga kaupod mo didto han tabok han Jordan, an tawo nga imo iginsumat ha amon? Namumunyag na hiya yana ngan napakadto ha iya an mga tawo!\u201d"
                },
                "27": {
                    "verse_nr": "27",
                    "verse": "Nagbaton hi Juan, \u201cWaray maaangkon in bisan hin-o labot kon ihatag ito ha iya han Dyos."
                },
                "28": {
                    "verse_nr": "28",
                    "verse": "Kamo ngahaw an akon mga saksi nga nagsiring ako, \u2018Diri ako amo an Mesiyas, kundi ginsugo ako una ha iya.\u2019"
                },
                "29": {
                    "verse_nr": "29",
                    "verse": "Kanan karaslon nga lalake an karaslon nga babaye; nahulat ngan nanmamati an sangkay han karaslon nga lalake, ngan nalilipay hiya kon nabati han tingog han karaslon nga lalake. Sugad hini an pagkahingpit han akon kalipayan."
                },
                "30": {
                    "verse_nr": "30",
                    "verse": "Kinahanglan magtikadungganan hiya, samtang magtikaubos ako.\u201d"
                },
                "31": {
                    "verse_nr": "31",
                    "verse": "Labaw han ngatanan hiya nga tikang ha igbaw; hiya nga tikang ha tuna kanan tuna ngan naghihimangraw mahitungod han tunan-on nga mga butang. Labaw han ngatanan hiya nga tikang ha langit."
                },
                "32": {
                    "verse_nr": "32",
                    "verse": "Nagsusumat hiya han iya hinkit-an ngan hinbatian, kundi waray nakarawat han iya mensahe."
                },
                "33": {
                    "verse_nr": "33",
                    "verse": "Bisan hin-o nga nakarawat han iya mensahe, nagpapamatuod nga kasasarigan an Dyos."
                },
                "34": {
                    "verse_nr": "34",
                    "verse": "Naghihimangraw han mga pulong han Dyos an ginsugo han Dyos, kay ihinahatag ha iya han Dyos an kahingpitan han iya Espiritu."
                },
                "35": {
                    "verse_nr": "35",
                    "verse": "Nahigugma an Amay han iya Anak ngan igintapod ha iya gahom an ngatanan nga mga butang."
                },
                "36": {
                    "verse_nr": "36",
                    "verse": "May dayon nga kinabuhi an nasarig han Anak; kundi an nalaris han Anak diri gud makakaangkon han kinabuhi, ngan magpapabilin ha iya ha kadayonan an kapungot han Dyos."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Nakabati an mga Parisiyo nga darudamo an mga tinun-an nga nakabig ngan nabunyagan ni Jesus kay ni Juan. ("
                },
                "2": {
                    "verse_nr": "2",
                    "verse": "Ha tinuod diri hi Jesus ngahaw an nanmunyag, kundi an iya la mga tinun-an.)"
                },
                "3": {
                    "verse_nr": "3",
                    "verse": "Han paghibaro ni Jesus hini, binmaya anay hiya han Judea, ngan binmalik ngadto ha Galilea."
                },
                "4": {
                    "verse_nr": "4",
                    "verse": "Maagi gud hiya ha Samaria kon makadto hiya ha Galilea."
                },
                "5": {
                    "verse_nr": "5",
                    "verse": "Inmabot hiya ha Sicar, usa nga bungto ha Samaria, nga hirani han tuna nga iginhatag ni Jacob kan Jose nga iya anak."
                },
                "6": {
                    "verse_nr": "6",
                    "verse": "Nakadto an atabay ni Jacob. Tungod han kakapoy han pagbaktas, linmingkod hi Jesus ha ligid han atabay, kay tikaurudto na."
                },
                "7": {
                    "verse_nr": "7",
                    "verse": "Napakadto ha bungto an iya mga tinun-an hin pagpalit hin pagkaon. May inmabot nga usa nga Samaritana hin pag-alog, ngan nagsiring hi Jesus ha iya, \u201cPaimna gad ako.\u201d"
                },
                "8": {
                    "verse_nr": "8",
                    "verse": "Napakadto ha bungto an iya mga tinun-an hin pagpalit hin pagkaon. May inmabot nga usa nga Samaritana hin pag-alog, ngan nagsiring hi Jesus ha iya, \u201cPaimna gad ako.\u201d"
                },
                "9": {
                    "verse_nr": "9",
                    "verse": "Binmaton an babaye, \u201cJudiyo ka ngan Samaritana ako, kay ano nga nagahom ka pangaro ha akon hin pag-inom?\u201d (Kay diri nagkakasarabot an mga Judiyo ngan mga Samaritano. Diri ngani nagamit an mga Judiyo han amo nga mga karaonan nga ginagamit han mga Samaritano.)"
                },
                "10": {
                    "verse_nr": "10",
                    "verse": "Nagbaton hi Jesus, \u201cKon maaram ka la han ihinahatag han Dyos, ngan kon hin-o hiya nga naaro ha imo hin pag-inom, mangangaro ka unta ha iya ngan tatagan ka niya hin tubig nga nahatag hin kinabuhi.\u201d"
                },
                "11": {
                    "verse_nr": "11",
                    "verse": "Nagsiring an babaye, \u201cHain ka man kukuha hito nga tubig, kay waray ka man ikarabo, ngan hilarom an atabay?"
                },
                "12": {
                    "verse_nr": "12",
                    "verse": "Hi Jacob nga amon ginikanan an naghatag ha amon hini nga atabay, ngan nanginom hini hira ngatanan: hiya, an iya mga anak, ngan an iya mga hayop. Labaw ka pa ba kan Jacob?\u201d"
                },
                "13": {
                    "verse_nr": "13",
                    "verse": "Binmaton hi Jesus, \u201cUuhawon la gihapon an bisan hin-o nga mainom hini nga tubig"
                },
                "14": {
                    "verse_nr": "14",
                    "verse": "kundi diri na gud uuhawon an bisan hin-o nga mainom han tubig nga akon ihahatag. Mahihimo nga burabod dida ha iya an ihahatag ko nga tubig, an buhi nga tubig nga mahatag ha iya han dayon nga kinabuhi.\u201d"
                },
                "15": {
                    "verse_nr": "15",
                    "verse": "Nagsiring an babaye, \u201cTagi gad ako hini nga tubig, basi diri na ako uhawon, ngan diri na ako magbinalikbalik nganhi hin pag-alog.\u201d"
                },
                "16": {
                    "verse_nr": "16",
                    "verse": "Nagsiring hi Jesus ha iya, \u201cKadto na, tawaga an imo bana ngan balik nganhi.\u201d"
                },
                "17": {
                    "verse_nr": "17",
                    "verse": "\u201cWaray ako asawa,\u201d nagsiring an babaye.\nBinmaton hi Jesus, \u201cTama an imo siring nga waray ka bana"
                },
                "18": {
                    "verse_nr": "18",
                    "verse": "kay lima na an imo iginkaasawa, ngan diri mo bana iton iginkakalungon mo yana. Matuod gud an imo siring.\u201d"
                },
                "19": {
                    "verse_nr": "19",
                    "verse": "\u201cNaabat ako nga usa ka nga manaragna,\u201d nagsiring an babaye."
                },
                "20": {
                    "verse_nr": "20",
                    "verse": "\u201cNagsingba dinhe hini nga bukid an amon mga kaapoy-apoyan nga Samaritano, kundi kay ano nga nagdidig-on man kamo nga mga Judiyo nga didto la ha Jerusalem an dapit nga angay naton pagsingbahon an Dyos?\u201d"
                },
                "21": {
                    "verse_nr": "21",
                    "verse": "Nagsiring hi Jesus ha iya, \u201cBabaye, tuod na la ha akon: maabot an panahon nga diri na an mga tawo magsisingba han Amay dinhe hini nga bukid o didto ha Jerusalem."
                },
                "22": {
                    "verse_nr": "22",
                    "verse": "Diri kamo nga mga Samaritano maaram kon hin-o an iyo ginsisingba; maaram kami nga mga Judiyo han amon ginsisingba, kay natikang ha mga Judiyo an katalwasan."
                },
                "23": {
                    "verse_nr": "23",
                    "verse": "Kundi maabot an panahon, ngan aanhi na, nga magsisingba han Amay ha espiritu ngan ha kamatuoran an matuod nga mga magsiringba. Amo ini nga mga magsiringba an naruruyagan han Amay nga magsisingba ha iya."
                },
                "24": {
                    "verse_nr": "24",
                    "verse": "Espiritu an Dyos, ngan kinahanglan magsingba ha espiritu ngan ha kamatuoran an mga nagsisingba ha iya.\u201d"
                },
                "25": {
                    "verse_nr": "25",
                    "verse": "Nagsiring an babaye ha iya, \u201cMaaram ako nga maabot an Mesiyas, nga gintatawag nga Cristo. Kon umabot na hiya, susumatan kita niya han ngatanan nga mga butang.\u201d"
                },
                "26": {
                    "verse_nr": "26",
                    "verse": "Binmaton hi Jesus, \u201cAko amo hiya, ako nga nakikighimangraw ha imo.\u201d"
                },
                "27": {
                    "verse_nr": "27",
                    "verse": "Hito ngahaw nga takna nagkaabot an mga tinun-an ni Jesus, ngan duro an ira paghipausa nga nakikighimangraw hiya hin babaye. Kundi waray ha ira nagpakiana han babaye, \u201cAno an imo tuyo?\u201d o kan Jesus, \u201cKay ano nga nakikighimangraw ka ha iya?\u201d"
                },
                "28": {
                    "verse_nr": "28",
                    "verse": "Binayaan han babaye an iya tibod ngan binmalik ngadto ha bungto. Nagsiring hiya ha mga tawo didto"
                },
                "29": {
                    "verse_nr": "29",
                    "verse": "\u201cTana, kitaa niyo an tawo nga nagsumat ha akon han ngatanan nga akon nabuhat. Amo na ba hiya an Mesiyas?\u201d"
                },
                "30": {
                    "verse_nr": "30",
                    "verse": "Sanglit binayaan nira an bungto ngan napakadto hira kan Jesus."
                },
                "31": {
                    "verse_nr": "31",
                    "verse": "Hito ngahaw nga takna naghinangyo an mga tinun-an kan Jesus, \u201cMagturutdo, kaon na!\u201d"
                },
                "32": {
                    "verse_nr": "32",
                    "verse": "Kundi nagbaton hiya, \u201cMay-ada ako pagkaon nga waray niyo hibabaroi.\u201d"
                },
                "33": {
                    "verse_nr": "33",
                    "verse": "Sanglit may hin parupakiana an mga tinun-an, \u201cMay-ada ba nagdul-ong ha iya hin pagkaon?\u201d"
                },
                "34": {
                    "verse_nr": "34",
                    "verse": "Nagsiring hi Jesus ha ira, \u201cAn akon pagkaon amo an pagtuman han kaburot-on han nagsugo ha akon ngan paghuman han iya ipinapagbuhat ha akon."
                },
                "35": {
                    "verse_nr": "35",
                    "verse": "Di ba nasiring kamo, \u2018Upat ka bulan anay san-o mag-ani?\u2019 Kundi nasiring ako ha iyo, tan-awa daw niyo hin maupay an kaumhan: hinog ngan igo na anihon."
                },
                "36": {
                    "verse_nr": "36",
                    "verse": "Sinusuholan an mag-arani ngan gintitirok niya an mga inani para han dayon nga kinabuhi, basi magkaurosa hin pagkalipay an magtaranom ngan an mag-arani."
                },
                "37": {
                    "verse_nr": "37",
                    "verse": "Matuod an darahunon, \u2018Usa an nagtatanom, iba an nag-aani.\u2019"
                },
                "38": {
                    "verse_nr": "38",
                    "verse": "Ginsugo ko kamo hin pag-ani dida hin uma nga waray niyo pagkabudlayi; iba in nagkabudlay hito, ngan kamo an nagpapahimulos han ira ginkabudlayan.\u201d"
                },
                "39": {
                    "verse_nr": "39",
                    "verse": "Tinmoo kan Jesus in damo han mga Samaritano hito nga bungto kay nagsiring an babaye, \u201cGinsumatan ako niya han ngatanan nga akon nabuhat.\u201d"
                },
                "40": {
                    "verse_nr": "40",
                    "verse": "Sanglit han pag-abot han mga Samaritano, naghangyo hira ha iya nga magpabilin hiya dida ha ira. Ngan nagpabilin didto hi Jesus hin duha ka adlaw."
                },
                "41": {
                    "verse_nr": "41",
                    "verse": "Damo pa in tinmoo tungod han iya mensahe"
                },
                "42": {
                    "verse_nr": "42",
                    "verse": "ngan ginsumatan nira an babaye, \u201cNatoo na kami yana, diri tungod han imo iginsiring, kundi tungod han hinbatian namon ngahaw ha iya, ngan maaram kami nga hiya amo an tinuod nga Magtaralwas han kalibutan.\u201d"
                },
                "43": {
                    "verse_nr": "43",
                    "verse": "Katapos hin duha ka adlaw didto, linmakat hi Jesus ngan pinmakadto ha Galilea."
                },
                "44": {
                    "verse_nr": "44",
                    "verse": "Hiya ngahaw an nagsiring, \u201cDiri tinutuod an manaragna dida han iya kalugaringon nga tuna.\u201d"
                },
                "45": {
                    "verse_nr": "45",
                    "verse": "Han pag-abot niya ha Galilea ginkarawat hiya han mga tawo didto, kay nagpakakita hira han ngatanan nga nabuhat niya ha panahon han Pyesta han Paglabay, han paghingadto nira ha Jerusalem ha panahon han pyesta."
                },
                "46": {
                    "verse_nr": "46",
                    "verse": "Binmalik hi Jesus ngadto ha Cana, ha Galilea, diin ginhimo niya nga bino an tubig. May-ada didto usa nga opisyal han bungto nga may anak nga lalake nga masakit didto ha Capernaum."
                },
                "47": {
                    "verse_nr": "47",
                    "verse": "Han paghibaro niya nga inmabot hi Jesus ha Galilea tikang ha Judea, kinmadto hiya kan Jesus ngan ginhangyo niya nga masingadto ha Capernaum hin pagtambal han iya anak nga himaratyon."
                },
                "48": {
                    "verse_nr": "48",
                    "verse": "Nagsiring hi Jesus ha iya, \u201cWaray gud ha iyo matoo labot kon hikit-an niyo in dagko nga mga orosahon.\u201d"
                },
                "49": {
                    "verse_nr": "49",
                    "verse": "Nagbaton an opisyal, \u201cTana gad, upod ha akon nga diri pa napatay an akon anak.\u201d"
                },
                "50": {
                    "verse_nr": "50",
                    "verse": "Ginasiring hiya ni Jesus, \u201cKadto na, mabubuhi an imo anak.\u201d\nTinmoo an tawo han mga pulong ni Jesus ngan linmakat hiya."
                },
                "51": {
                    "verse_nr": "51",
                    "verse": "Dida ha dalan, han tipauli hiya, ginsugat hiya han iya mga surugoon upod an sumat nga buhi an iya anak."
                },
                "52": {
                    "verse_nr": "52",
                    "verse": "Ginpakianhan niya hira kon ano nga oras nahiolian an iya anak. Nagbaton hira, \u201cNalunasan hiya han iya hiranat kakulop han ala una.\u201d"
                },
                "53": {
                    "verse_nr": "53",
                    "verse": "Nahinumdom an amay nga amo gud nga takna an pagsiring ni Jesus ha iya, \u201cMabubuhi na an imo anak.\u201d Sanglit, tinmoo hiya ngan an bug-os niya nga panimalay."
                },
                "54": {
                    "verse_nr": "54",
                    "verse": "Amo ini an ikaduha nga milagro nga ginbuhat ni Jesus han pag-abot niya ha Galilea tikang ha Judea."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Katapos hini, nagpyesta an mga Judiyo ngan napakadto hi Jesus ha Jerusalem."
                },
                "2": {
                    "verse_nr": "2",
                    "verse": "Didto ha Jerusalem, hirani han Portahan han mga karnero, may usa nga linaw nga parigoan, nga may lima nga mga balkon. Betsata an ngaran hini ha Hebreohanon."
                },
                "3": {
                    "verse_nr": "3",
                    "verse": "Nakada hini nga mga balkon in damo nga mga magsakit\u2014mga buta, mga piay, ngan mga lulid. [Naghuhulat hira nga bumantad an tubig"
                },
                "4": {
                    "verse_nr": "4",
                    "verse": "kay may panahon nga nalugsong ha linaw in usa nga anghel han Ginoo ngan inuukay niya an tubig. An una nga makalugsong nga masakit, katapos maukay an tubig, nauupay han bisan ano nga iya sakit.]"
                },
                "5": {
                    "verse_nr": "5",
                    "verse": "May didto usa nga tawo nga 38 ka tuig na an iya kasakit."
                },
                "6": {
                    "verse_nr": "6",
                    "verse": "Hinkit-an hiya nga nahigda didto, ngan maaram hi Jesus nga maiha na hin duro an kasakit han tawo; sanglit ginsiring hiya, \u201cKaruyag mo ba mag-upay?\u201d"
                },
                "7": {
                    "verse_nr": "7",
                    "verse": "Binmaton an masakit, \u201cWaray man nagdadara ha akon ngadto ha linaw kon inuokay na an tubig. Samtang tilugsong pa la ako, hin-uunhan na ako han iba.\u201d"
                },
                "8": {
                    "verse_nr": "8",
                    "verse": "Ginsiring hiya ni Jesus, \u201cBuhat, dad-a an imo higdaan, ngan lakat.\u201d"
                },
                "9": {
                    "verse_nr": "9",
                    "verse": "Naupay dayon an tawo; gindara niya an iya higdaan, ngan linmakat.\nNahinabo ini ha Adlaw nga Iparahuway"
                },
                "10": {
                    "verse_nr": "10",
                    "verse": "sanglit ginsiring han mga punoan nga Judiyo an tawo nga naupay, \u201cAdlaw nga Iparahuway yana, ngan supak ha aton Balaod an pagdara han imo higdaan.\u201d"
                },
                "11": {
                    "verse_nr": "11",
                    "verse": "Binmaton hiya, \u201cGinsiring ako han tawo nga nagtambal ha akon, \u2018Dad-a an imo higdaan ngan lakat.\u2019\u201d"
                },
                "12": {
                    "verse_nr": "12",
                    "verse": "Nagpakiana hira ha iya, \u201cHin-o ini nga tawo nga nagsugo ha imo hin pagdara han imo higdaan ngan lakat?\u201d"
                },
                "13": {
                    "verse_nr": "13",
                    "verse": "Kundi waray makakilala an natambal nga tawo kon hin-o an nagtambal ha iya, kay nasalipdan hi Jesus han damo nga mga tawo nga nakadto didto han iya paggawas."
                },
                "14": {
                    "verse_nr": "14",
                    "verse": "Katapos hini, iginkatapo hiya ni Jesus didto han Templo ngan ginsiring hiya, \u201cKitaa maupay ka na; bayai na an imo sala, kay bangin lugod labaw pa kamaraot an mahinabo ha imo.\u201d"
                },
                "15": {
                    "verse_nr": "15",
                    "verse": "Ngan linmakat an tawo ngan iya ginsumatan an mga punoan nga Judiyo nga hi Jesus an nagtambal ha iya."
                },
                "16": {
                    "verse_nr": "16",
                    "verse": "Tungod hini nagtikang hira pagdumot kan Jesus, kay ginbuhat niya ini nga pagtambal ha Adlaw nga Iparahuway."
                },
                "17": {
                    "verse_nr": "17",
                    "verse": "Ginbaton hira ni Jesus, \u201cDayuday nagbubuhat an akon Amay, sanglit kinahanglan liwat magbuhat ako.\u201d"
                },
                "18": {
                    "verse_nr": "18",
                    "verse": "Ini nga iya siring nakaaghat han mga punoan nga Judiyo pag-iparatay ha iya; diri la nga ginsupak niya an balaod han Adlaw nga Iparahuway, kundi ginsiring pa niya nga iya kalugaringon nga Amay an Dyos, ngan dida hini, nakikigtupong hiya han Dyos."
                },
                "19": {
                    "verse_nr": "19",
                    "verse": "Sanglit ginbaton hira ni Jesus, \u201cSusumatan ko kamo hin tinuod: diri nagbubuhat an Anak hin iya la kalugaringon; nagbubuhat hiya han nakikita niya nga ginbubuhat han iya Amay. Kon ano an ginbubuhat han Amay, amo man liwat an ginbubuhat han Anak."
                },
                "20": {
                    "verse_nr": "20",
                    "verse": "Kay hinihigugma han Amay an Anak ngan ginpapakita an Anak han ngatanan nga ginbubuhat han Amay ngahaw. Ipapakita niya han iya Anak in darudagko pa nga mga buruhaton kay hini, ngan mahipapausa kamo ngatanan."
                },
                "21": {
                    "verse_nr": "21",
                    "verse": "Sugad nga ginbabanhaw han Amay an mga minatay ngan tinatagan hira hin kinabuhi, ha amo man nga paagi, nahatag an Anak hin kinabuhi hadton iya karuyag tagan."
                },
                "22": {
                    "verse_nr": "22",
                    "verse": "Diri na maghuhukom an Amay bisan kan kanay. Iginhatag na niya ngadto han iya Anak an bug-os nga katungod hin paghukom"
                },
                "23": {
                    "verse_nr": "23",
                    "verse": "basi magpasidungog han Anak an ngatanan, sugad han ira pagpasidungog han Amay. Bisan hin-o nga diri nagpapasidungog han Anak, diri man nagpapasidungog han Amay nga amo an nagsugo ha iya."
                },
                "24": {
                    "verse_nr": "24",
                    "verse": "\u201cSusumatan ko kamo hin tinuod: may-ada na dayon nga kinabuhi an bisan hin-o nga namamati han akon mga pulong, ngan natoo ha iya nga nagsugo ha akon. Diri na hiya paghuhukman, kay inmagi na hiya han kamatayon ngadto ha kinabuhi."
                },
                "25": {
                    "verse_nr": "25",
                    "verse": "Susumatan ko kamo hin tinuod: Tiarabot an panahon, ngan inmabot na ini\u2014nga makakabati an mga minatay han tingog han Anak han Dyos, ngan mabubuhi adton makabati hini nga tingog."
                },
                "26": {
                    "verse_nr": "26",
                    "verse": "Sugad nga an Amay, ha iya ngahaw, amo an tinikangan han kinabuhi, ha sugad man nga paagi, ginhimo niya an iya Anak nga magin tinikangan han kinabuhi."
                },
                "27": {
                    "verse_nr": "27",
                    "verse": "Ngan iginhatag ngadto han Anak an katungod hin paghukom, kay Anak han Tawo man hiya."
                },
                "28": {
                    "verse_nr": "28",
                    "verse": "Ayaw kamo hipausa hini; tiarabot an panahon nga makakabati han iya tingog an ngatanan nga mga minatay ha lubnganan"
                },
                "29": {
                    "verse_nr": "29",
                    "verse": "ngan magkakaguwa hira han ira mga lubnganan; mabangon ngan mabubuhi adton nagbuhat hin mag-upay, ngan mabangon ngan pagsisirotan adton nagbuhat hin magraot."
                },
                "30": {
                    "verse_nr": "30",
                    "verse": "\u201cWaray ko mahihimo ha akon la kalugaringon; naghuhukom la ako sumala han iginsiring han Dyos ha akon, sanglit matadong an akon paghukom, kay diri ako nagtitinguha hin pagbuhat han akon karuyag, kundi an karuyag la han nagsugo ha akon."
                },
                "31": {
                    "verse_nr": "31",
                    "verse": "\u201cKon magsaksi ako ha akon la ngahaw, diri angay karawaton sugad nga tinuod nga pruyba an akon iginsiring."
                },
                "32": {
                    "verse_nr": "32",
                    "verse": "Kundi may-ada usa labot ha akon, nga nagsasaksi para ha akon, ngan maaram ako nga matuod an iginsisiring niya mahitungod ha akon."
                },
                "33": {
                    "verse_nr": "33",
                    "verse": "Ginpadara niyo an iyo mga sinugo ngadto kan Juan, ngan nagyakan hiya ha ngaran han kamatuoran."
                },
                "34": {
                    "verse_nr": "34",
                    "verse": "Diri nga nagkikinahanglan ako hin kanan tawo pagsaksi; ginsusumat ko la ini, basi matalwas unta kamo."
                },
                "35": {
                    "verse_nr": "35",
                    "verse": "Sugad hi Juan hin suga nga naglalaga ngan malamrag, ngan naruyag kamo ha usa ka dali hin pagpahimulos han iya kapawa."
                },
                "36": {
                    "verse_nr": "36",
                    "verse": "Kundi may-ada ko saksi para ha akon, nga labaw pa kay han pagsaksi ni Juan: an mga buhat nga akon gintutuman, an mga buhat nga ginpapatuman ha akon han Amay, mga saksi ini hira para ha akon, ngan nagpapahayag nga ginsugo ako han Amay."
                },
                "37": {
                    "verse_nr": "37",
                    "verse": "Ngan nagsasaksi liwat para ha akon an Amay nga nagsugo ha akon. Waray gud niyo hibatii an iya tingog, o hikit-i an iya nawong"
                },
                "38": {
                    "verse_nr": "38",
                    "verse": "ngan waray niyo tipigi ha iyo mga kasingkasing an iya mensahe, kay diri man kamo natoo han ginsugo niya."
                },
                "39": {
                    "verse_nr": "39",
                    "verse": "Nag-aaram kamo han Kasuratan kay naghuhunahuna kamo nga hiaagian niyo dida ha ira an dayon nga kinabuhi. Ngan nagpapamatuod ini hira ngahaw mahitungod ha akon!"
                },
                "40": {
                    "verse_nr": "40",
                    "verse": "Kundi diri niyo karuyag kumadi ha akon basi maangkon niyo an kinabuhi."
                },
                "41": {
                    "verse_nr": "41",
                    "verse": "\u201cDiri ako nag-uungara nga dayawon ako hin mga tawo."
                },
                "42": {
                    "verse_nr": "42",
                    "verse": "Kundi nakilala ako ha iyo; maaram ako nga waray kamo gugma para han Dyos ha iyo mga kasingkasing."
                },
                "43": {
                    "verse_nr": "43",
                    "verse": "Kinmanhi ako ha ngaran han akon Amay, kundi waray kamo kumarawat ha akon. Kon may kumanhi ha iya la kalugaringon nga ngaran, kakarawaton lugod hiya niyo."
                },
                "44": {
                    "verse_nr": "44",
                    "verse": "Karuyag niyo an paggidayawdayaw, kundi waray lugod niyo pagtinguhaa an pagdayaw nga natikang ha usa la nga Dyos: sanglit uunanhon hin pakatuo niyo?"
                },
                "45": {
                    "verse_nr": "45",
                    "verse": "Kundi ayaw kamo paghunahuna nga isusumbong ko kamo ngadto han akon Amay. Hi Moises, nga amo an iyo ginlaoman, hiya an magsusumbong ha iyo."
                },
                "46": {
                    "verse_nr": "46",
                    "verse": "Kon tinuod nga natoo kamo kan Moises, matoo unta kamo ha akon, kay nagsurat hiya mahitungod ha akon."
                },
                "47": {
                    "verse_nr": "47",
                    "verse": "Kundi tungod nga diri man kamo natoo han iya iginsurat, uunanhon hin pakatoo niyo han akon iginsiring?\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Katapos hini, binmalik hi Jesus ngadto ha tabok han Lanaw han Galilea (o Lanaw han Tiberias)."
                },
                "2": {
                    "verse_nr": "2",
                    "verse": "Nagsunod ha iya in kadam-an nga mga tawo, kay hinkit-an nira an iya mga milagro hin panambal han mga magsakit."
                },
                "3": {
                    "verse_nr": "3",
                    "verse": "Sinmagka hi Jesus hin pungtod ngan linmingkod upod an iya mga tinun-an."
                },
                "4": {
                    "verse_nr": "4",
                    "verse": "Hirani na an Pyesta han Paglabay han mga Judiyo."
                },
                "5": {
                    "verse_nr": "5",
                    "verse": "Han pagtan-aw ni Jesus, hinkit-an niya in kadam-an nga mga tawo nga tipakada ha iya, sanglit nagpakiana hiya kan Felipe, \u201cHain man kita pakakapalit hin igo nga ipapakaon hini ngatanan nga mga tawo?\u201d ("
                },
                "6": {
                    "verse_nr": "6",
                    "verse": "Ginsiring ini niya hin pagsari kan Felipe; ha tinuod, maaram hiya nga daan kon ano an iya bubuhaton.)"
                },
                "7": {
                    "verse_nr": "7",
                    "verse": "Binmaton hi Felipe, \u201cBisan talagudti la an ipanhatag ha kada usa, magkikinahanglan gud ini ngatanan hin kapin hin kanan P400.00 nga tinapay.\u201d"
                },
                "8": {
                    "verse_nr": "8",
                    "verse": "Nagsiring hi Andres nga bugto ni Simon Pedro, nga usa han iya mga tinun-an"
                },
                "9": {
                    "verse_nr": "9",
                    "verse": "\u201cMay-ada dinhe lalakehay nga may lima ka bug-os nga sebada nga tinapay ngan hin duha nga isda. Kundi ano man la ini para hin sugad kadamo nga mga tawo?\u201d"
                },
                "10": {
                    "verse_nr": "10",
                    "verse": "Nagsiring hi Jesus ha ira, \u201cPapanlingkora an mga tawo.\u201d (Banwaon adto nga dapit.) Sanglit nagkalingkod an ngatanan nga mga tawo nga maabot hin harani lima ka yukot an kalalaken-an."
                },
                "11": {
                    "verse_nr": "11",
                    "verse": "Ginkuha ni Jesus an tinapay, nagpasalamat sa Dyos, ngan igindurot ini ngadto han mga tawo nga nagkakalingkod didto. Amo man an ginbuhat niya han duha nga isda, ngan natagan an ngatanan tubtob han ira karuyag."
                },
                "12": {
                    "verse_nr": "12",
                    "verse": "Han busog na hira ngatanan, ginsiring niya an iya tinun-an, \u201cTiroka niyo an mga nanhisalin, basi waray makarag.\u201d"
                },
                "13": {
                    "verse_nr": "13",
                    "verse": "Sanglit gintirok nira an ngatanan, ngan napuno nira in dose nga basket han mga nanhisalin tikang ha lima ka bug-os nga tinapay nga pinangaon han mga tawo."
                },
                "14": {
                    "verse_nr": "14",
                    "verse": "Nagsiring an mga tawo didto nga nagpakakita hini nga ginbuhat ni Jesus, \u201cAmo na gud ini an Manaragna nga mapakanhi ha kalibutan!\u201d"
                },
                "15": {
                    "verse_nr": "15",
                    "verse": "Nakasabot hi Jesus nga tidaraop na hira hin pagkuha ha iya ngan pipiriton hiya basi himoon hiya nga hadi nira. Sanglit kinmadto na liwat hiya, nga nag-uusaan la, ha kapungtoran."
                },
                "16": {
                    "verse_nr": "16",
                    "verse": "Han tipagsisirom na, nanlugsong an iya mga tinun-an ngadto han lanaw."
                },
                "17": {
                    "verse_nr": "17",
                    "verse": "Sinmakay hira hin sakayan, ngan binmalik pagtabok han lanaw tipakadto ha Capernaum. Nagab-ihan hira, kundi waray pa aabot hi Jesus."
                },
                "18": {
                    "verse_nr": "18",
                    "verse": "Hini nga takna nagmadlos, ngan nagmabalod hin duro."
                },
                "19": {
                    "verse_nr": "19",
                    "verse": "Nakapalawod na an mga tinun-an hin mga lima o unom ka kilometro, han paghikit-i nira kan Jesus nga naglalakat ha bawbaw han tubig, nagtitikahirani han sakayan, ngan duro gud an ira kahadlok."
                },
                "20": {
                    "verse_nr": "20",
                    "verse": "Nagsiring hi Jesus ha ira, \u201cAko ini, ayaw kamo kahadlok!\u201d"
                },
                "21": {
                    "verse_nr": "21",
                    "verse": "Nalipay hira pagpasakay ha iya; ngan dinmuong hira dayon ha dapit nga ira kinakadtoan."
                },
                "22": {
                    "verse_nr": "22",
                    "verse": "Pagkabuwas, hinkit-an han mga tawo nga nakadto ha tabok han lanaw nga uusa na la an nahibilin nga sakayan. Nahibaro hira nga diri upod hi Jesus, kundi an iya la mga tinun-an an ginmikan."
                },
                "23": {
                    "verse_nr": "23",
                    "verse": "May iba nga mga sakayan nga tikang ha Tiberias dinmuong hirani han dapit nga pinangaonan han tinapay katapos magpasalamat an Ginoo."
                },
                "24": {
                    "verse_nr": "24",
                    "verse": "Pakakita han mga tawo nga waray didto hi Jesus o an iya mga tinun-an, sinmakay hira hin mga sakayan ngan kinmadto ha Capernaum hin pagbiling ha iya."
                },
                "25": {
                    "verse_nr": "25",
                    "verse": "Han paghiagii kan Jesus han mga tawo didto ha tabok han lanaw, nagsiring hira ha iya, \u201cMagturutdo, kakan-o ka pa abot nganhi?\u201d"
                },
                "26": {
                    "verse_nr": "26",
                    "verse": "Nagbaton hi Jesus, \u201cSusumatan ko kamo hin tinuod: ginbibiling ako niyo kay kinmaon kamo han tinapay ngan nagkabubusog kamo, diri tungod nga hinsabtan niyo an mga tigaman han akon gahom."
                },
                "27": {
                    "verse_nr": "27",
                    "verse": "Ayaw kamo pagkabudlay tungod han pagkaon nga nadudunot, kundi pagkabudlay lugod kamo tungod han pagkaon nga nagpapadayon ha kinabuhi nga waray kataposan. Ihahatag ini ha iyo han Anak han Tawo, kay iginbutang na ha iya han Dyos nga Amay an karig-onan han iya kagamhanan.\u201d"
                },
                "28": {
                    "verse_nr": "28",
                    "verse": "Sanglit nagpakiana hira ha iya, \u201cAno man an sadang namon buhaton basi makatuman kami han mga ipinapagbuhat ha amon han Dyos?\u201d"
                },
                "29": {
                    "verse_nr": "29",
                    "verse": "Nagbaton hi Jesus, \u201cAmo ini an karuyag han Dyos ipabuhat ha iyo: sarig kamo han iya ginsugo.\u201d"
                },
                "30": {
                    "verse_nr": "30",
                    "verse": "Nagpakiana liwat hira, \u201cAno nga tigaman han imo gahom an imo bubuhaton basi namon hikit-an, ngan sumarig kami ha imo? Ano man an bubuhaton mo?"
                },
                "31": {
                    "verse_nr": "31",
                    "verse": "Nangaon han mana didto ha kamingawan an amon mga ginikanan, sumala han siring han kasuratan: \u2018Gintagan hira niya hin tinapay nga tikang ha langit.\u2019\u201d"
                },
                "32": {
                    "verse_nr": "32",
                    "verse": "Nagsiring hi Jesus, \u201cSusumatan ta kamo hin tinuod: diri tikang ha langit nga pagkaon an iginhatag ni Moises ha iyo; an akon Amay an nahatag ha iyo han tinuod nga pagkaon nga tikang ha langit."
                },
                "33": {
                    "verse_nr": "33",
                    "verse": "Kay an pagkaon nga ihinahatag han Dyos amo hiya nga linmusad tikang ha langit, ngan nahatag hin kinabuhi ha kalibutan.\u201d"
                },
                "34": {
                    "verse_nr": "34",
                    "verse": "Ngan naghangyo hira ha iya, \u201cDayuday tagi kami hini nga pagkaon.\u201d"
                },
                "35": {
                    "verse_nr": "35",
                    "verse": "Nagsumat hi Jesus ha ira, \u201cAko amo an pagkaon nga nahatag han kinabuhi. An napakadi ha akon diri na gud gugutomon; ngan an nasarig ha akon diri na gud uuhawon."
                },
                "36": {
                    "verse_nr": "36",
                    "verse": "Ginsiring ko na kamo nga bisan kon hinkit-an ako niyo, diri la gihapon kamo natoo ha akon."
                },
                "37": {
                    "verse_nr": "37",
                    "verse": "Napakadi ha akon an bisan hin-o nga itinutubyan ha akon han Amay. Diri ko gud isasalikway an bisan hin-o nga mapakadi ha akon"
                },
                "38": {
                    "verse_nr": "38",
                    "verse": "kay linmusad ako tikang ha langit diri pagtuman han akon kalugaringon nga kaburot-on, kundi han kaburot-on han nagsugo ha akon."
                },
                "39": {
                    "verse_nr": "39",
                    "verse": "Karuyag han nagpadara ha akon nga buhaton ko ini: nga waray mawara hin bisan usa han ngatanan nga iya igintubyan ha akon, kundi nga banhawon ko hira ngatanan ha kataposan nga adlaw."
                },
                "40": {
                    "verse_nr": "40",
                    "verse": "Kay amo ini an karuyag han akon Amay: nga makaangkon han dayon nga kinabuhi an ngatanan nga nakilala han Anak ngan natoo ha iya; ngan babanhawon ko hira ha kataposan nga adlaw.\u201d"
                },
                "41": {
                    "verse_nr": "41",
                    "verse": "Nagtikang pagnginurutob kontra kan Jesus an mga Judiyo, kay nagsiring man hiya, \u201cAko an pagkaon nga linmusad tikang ha langit.\u201d"
                },
                "42": {
                    "verse_nr": "42",
                    "verse": "Sanglit nagsiring hira, \u201cDiri ba ini hi Jesus nga anak ni Jose? Nakilala kita han iya mga kag-anak; kay ano nga nasiring man hiya yana nga linmusad hiya tikang ha langit?\u201d"
                },
                "43": {
                    "verse_nr": "43",
                    "verse": "Binmaton hi Jesus, \u201cAyaw kamo pagnginurutob."
                },
                "44": {
                    "verse_nr": "44",
                    "verse": "Waray makakakadi ha akon labot kon kabigon hiya ngadi ha akon han Amay nga nagsugo ha akon; ngan babanhawon ko hiya ha kataposan nga adlaw."
                },
                "45": {
                    "verse_nr": "45",
                    "verse": "Nagsurat an mga manaragna, \u2018Tututdoan han Dyos an ngatanan nga mga tawo.\u2019 An ngatanan nga namamati han Amay ngan nahibabaro tikang ha iya napakadi ha akon."
                },
                "46": {
                    "verse_nr": "46",
                    "verse": "Diri karuyag sidngon hini nga may-ada na nakakita han Amay; hiya la nga tikang han Dyos an nakakita han Amay."
                },
                "47": {
                    "verse_nr": "47",
                    "verse": "Susumatan ko kamo hin tinuod; may-ada na dayon nga kinabuhi adton natoo."
                },
                "48": {
                    "verse_nr": "48",
                    "verse": "Amo ako an pagkaon nga nahatag han kinabuhi."
                },
                "49": {
                    "verse_nr": "49",
                    "verse": "Nangaon han mana didto ha kamingawan an iyo mga ginikanan, kundi nagkamatay hira."
                },
                "50": {
                    "verse_nr": "50",
                    "verse": "Kundi diri na mamamatay an nakaon han pagkaon nga tikang ha langit."
                },
                "51": {
                    "verse_nr": "51",
                    "verse": "Amo ako an pagkaon nga nahatag han kinabuhi nga tikang ha langit. Mabubuhi ha kadayonan an kumaon hini. Ngan an pagkaon nga ihahatag ko ha iya amo an akon unod, nga ihinahatag ko basi mabuhi an kalibutan.\u201d"
                },
                "52": {
                    "verse_nr": "52",
                    "verse": "Amo ini an nakatikang hin mapaso nga lantugi han mga Judiyo. Nagpakiana hira, \u201cUunanhon hini nga tawo pakahatag ha aton han iya unod basi kaonon ta?\u201d"
                },
                "53": {
                    "verse_nr": "53",
                    "verse": "Nagsiring hi Jesus ha ira, \u201cSusumatan ko kamo hin tinuod: mawawaray kamo kinabuhi ha iyo ngahaw kon diri kamo kumaon han unod han Anak han Tawo ngan uminom han iya dugo."
                },
                "54": {
                    "verse_nr": "54",
                    "verse": "May-ada dayon nga kinabuhi an makaon han akon unod ngan mainom han akon dugo, ngan babanhawon ko hiya ha kataposan nga adlaw."
                },
                "55": {
                    "verse_nr": "55",
                    "verse": "Kay tinuod gud nga pagkaon an akon unod, ngan tinuod gud nga irimnon an akon dugo."
                },
                "56": {
                    "verse_nr": "56",
                    "verse": "An nakaon han akon unod ngan nainom han akon dugo aadi ha akon ngan aada ako ha iya."
                },
                "57": {
                    "verse_nr": "57",
                    "verse": "Ginsugo ako han buhi nga Amay, ngan tungod ha iya buhi liwat ako. Ha amo man nga paagi, buhi liwat tungod ha akon an nakaon ha akon."
                },
                "58": {
                    "verse_nr": "58",
                    "verse": "Sanglit amo ini an pagkaon nga linmusad tikang ha langit; diri ini sugad han pagkaon nga ginkaon han iyo mga ginikanan ngan katapos, nagkamatay hira. Mabubuhi ha kadayonan an nakaon hini nga tinapay.\u201d"
                },
                "59": {
                    "verse_nr": "59",
                    "verse": "Ginsiring ini ni Jesus samtang nagtutdo hiya didto han sinagoga ha Capernaum."
                },
                "60": {
                    "verse_nr": "60",
                    "verse": "Nakabati hini in damo han iya mga tinun-an ngan nagsiring, \u201cMakuri hin duro matugkad ini nga pagturon-an. Hin-o in makakasantop hini?\u201d"
                },
                "61": {
                    "verse_nr": "61",
                    "verse": "Bisan kon waray nagsumat, nahibaroan ni Jesus nga nagnginginurutob an iya mga tinun-an mahitungod hini: sanglit nagsiring hiya ha ira, \u201cNakapaluya ba ini han iyo pagtoo ha akon?"
                },
                "62": {
                    "verse_nr": "62",
                    "verse": "Niyan, ano daw la kon mahibalik an iyo pagtoo kon kumita na kamo han Anak han Tawo nga masaka ngadto han dapit nga iya anay inokyan?"
                },
                "63": {
                    "verse_nr": "63",
                    "verse": "An Espiritu han Dyos an nahatag hin kinabuhi; diri gud ito mahihimo hin gahom nga lawasnon. Espiritu ngan kinabuhi an iginhimangraw ko ha iyo nga mga pulong."
                },
                "64": {
                    "verse_nr": "64",
                    "verse": "Kundi may pira ha iyo nga diri natoo ha akon.\u201d (Tikang pa ha tinikangan, maaram na nga daan hi Jesus kon hin-o an diri natoo, ngan kon hin-o an maglilingo ha iya.)"
                },
                "65": {
                    "verse_nr": "65",
                    "verse": "Ngan nagsiring pa hiya, \u201cAmo gud ini an hinungdan nga nagsiring ako ha iyo, nga waray gud makakadaop ha akon labot kon itugot han Amay nga mahimo ito niya.\u201d"
                },
                "66": {
                    "verse_nr": "66",
                    "verse": "Tungod hini, binmulag in damo han iya mga tinun-an ngan waray na bumunyog ha iya."
                },
                "67": {
                    "verse_nr": "67",
                    "verse": "Sanglit nagpakiana hi Jesus han dose nga mga tinun-an, \u201cNgan kamo karuyag ba liwat niyo hin pagbaya ha akon?\u201d"
                },
                "68": {
                    "verse_nr": "68",
                    "verse": "Binmaton ha iya hi Simon Pedro, \u201cNgain pa man kami kakadto, Ginoo? Ikaw an may mga pulong nga nahatag han dayon nga kinabuhi."
                },
                "69": {
                    "verse_nr": "69",
                    "verse": "Ngan yana natoo ngan maaram kami nga amo ka an Baraan nga tikang sa Dyos.\u201d"
                },
                "70": {
                    "verse_nr": "70",
                    "verse": "Nagbaton ha ira hi Jesus, \u201cDiri ba dose kamo nga akon ginpili? Kundi yawa an usa ha iyo!\u201d"
                },
                "71": {
                    "verse_nr": "71",
                    "verse": "Naghinabi hiya mahitungod kan Judas, an anak ni Simon Iscariote, kay amo hiya an maglilingo kan Jesus, bisan kon usa hiya han dose nga mga tinun-an."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Katapos hini, nagsudoy hi Jesus ha Galilea. Waray hiya maruyag pagsudoy ha Judea, kay gin-iiparatay hiya didto han mga punoan nga Judiyo."
                },
                "2": {
                    "verse_nr": "2",
                    "verse": "Hirani na an kanan Judiyo Pyesta han mga Tabernakulo"
                },
                "3": {
                    "verse_nr": "3",
                    "verse": "sanglit nagsiring kan Jesus an iya kabugtoan, \u201cBayai ini nga dapit ngan pakadto ha Judea, basi hikit-an han imo mga tinun-an an imo mga ginbubuhat."
                },
                "4": {
                    "verse_nr": "4",
                    "verse": "Kon karuyag hin tawo nga kilal-on hiya hin maupay, ipapadayag niya an iya ginbubuhat. Tungod nga nagbubuhat ka man hini nga mga butang, pagpakilala ha bug-os nga kalibutan!\u201d ("
                },
                "5": {
                    "verse_nr": "5",
                    "verse": "Waray pagtoo ha iya bisan ngani an iya kabugtoan.)"
                },
                "6": {
                    "verse_nr": "6",
                    "verse": "Nagsiring hi Jesus ha ira, \u201cWaray pa umabot an akon igo nga panahon, kundi pirme igo ha iyo an ngatanan nga panahon."
                },
                "7": {
                    "verse_nr": "7",
                    "verse": "Diri makakagdumot an kalibutan ha iyo, kundi nagdudumot ito ha akon, kay waray hunong an akon pagpamatuod nga maraot an iya mga paagi."
                },
                "8": {
                    "verse_nr": "8",
                    "verse": "Kamo na la in pasingadto ha pyesta; diri ako makadto hini nga pyesta; kay waray pa umabot an akon igo nga panahon.\u201d"
                },
                "9": {
                    "verse_nr": "9",
                    "verse": "Iginyakan ini niya ha ira, ngan nagpabilin hiya ha Galilea."
                },
                "10": {
                    "verse_nr": "10",
                    "verse": "Pinmaorhe hi Jesus han iya kabugtoan hin pagkadto ha pyesta; waray hiya magpadayag, kundi hilit la an iya pagkadto."
                },
                "11": {
                    "verse_nr": "11",
                    "verse": "Nagpinamiling ha iya an mga Judiyo didto han pyesta ngan nagpinakiana hira kon hain hiya."
                },
                "12": {
                    "verse_nr": "12",
                    "verse": "May hin huringhuring han mga tawo mahitungod ha iya. May nagsiring, \u201cMaupay hiya nga tawo.\u201d Nagsiring an iba, \u201cDiri, ginlilipatlipat la niya an mga tawo.\u201d"
                },
                "13": {
                    "verse_nr": "13",
                    "verse": "Kundi tungod han ira kahadlok han mga punoan nga Judiyo, waray tawo nga ginmahom hin paghimangraw mahitungod ha iya."
                },
                "14": {
                    "verse_nr": "14",
                    "verse": "Han nagkakatunga na an ira pagsaurog han pyesta, pinmakadto hi Jesus ha Templo ngan nagtutdo."
                },
                "15": {
                    "verse_nr": "15",
                    "verse": "Nanhipausa an mga Judiyo ngan nagsiring, \u201cGin-unan-o hini nga tawo pakaangkon hin dako nga kinaadman, nga waray man ngani hiya makasulod hin eskwilahan?\u201d"
                },
                "16": {
                    "verse_nr": "16",
                    "verse": "Nagbaton ha ira hi Jesus, \u201cDiri akon pagturon-an an igintututdo ko, kundi tikang sa Dyos nga nagsugo ha akon."
                },
                "17": {
                    "verse_nr": "17",
                    "verse": "Adton karuyag magtuman han ipinapagtuman han Dyos, mahibabaro kon an akon igintututdo tikang ba sa Dyos o tikang ba ha akon la kalugaringon nga pagburot-an."
                },
                "18": {
                    "verse_nr": "18",
                    "verse": "An tawo nga naghihimangraw ha iya kalugaringon nga pagburot-an asay la gintitinguha an iya kadungganan. Kundi an nagtitinguha hin pagpasidungog han nagsugo ha iya, tangkod nga tawo, ngan waray gud ikakasiring nga buwa ha iya."
                },
                "19": {
                    "verse_nr": "19",
                    "verse": "Waray ba ighatag ha iyo ni Moises an Balaod? Kundi waray usa ha iyo nga nagtutuman han Balaod. Kay ano nga gin-iiparatay man ako niyo?\u201d"
                },
                "20": {
                    "verse_nr": "20",
                    "verse": "Nagbaton an mga tawo, \u201cMay-ada ka gud yawa! Hin-o ngani an nag-iiparatay ha imo?\u201d"
                },
                "21": {
                    "verse_nr": "21",
                    "verse": "Binmaton hi Jesus, \u201cUsa pa la nga milagro an akon ginbuhat, ngan nahipausa na kamo ngatanan."
                },
                "22": {
                    "verse_nr": "22",
                    "verse": "Tungod nga nagsugo hi Moises nga turion an iyo mga anak nga lalake (bisan diri hi Moises kundi an iyo mga ginikanan an nagtikang hito), nagtuturi kamo hin bata ha Adlaw nga Iparahuway."
                },
                "23": {
                    "verse_nr": "23",
                    "verse": "Kon nagtuturi kamo ha Adlaw nga Iparahuway basi matuman an balaod ni Moises, kay ano nga nangangahalas kamo ha akon tungod nga gintambal ko in usa nga tawo ha Adlaw nga Iparahuway?"
                },
                "24": {
                    "verse_nr": "24",
                    "verse": "Paghukom kamo sumala han tinuod nga lagda; ayaw na paghukom dara la han iyo hinkit-an.\u201d"
                },
                "25": {
                    "verse_nr": "25",
                    "verse": "Nagsiring in pira nga mga tawo ha Jerusalem, \u201cDiri ba ini an tawo nga gin-iiparatay nira?"
                },
                "26": {
                    "verse_nr": "26",
                    "verse": "Kitaa, nagyiyinakan hiya ha kadaygan, ngan waray na lugod nagyayakan hin pagriwa ha iya! Tungod ba ito nga maaram na gud an mga punoan nga amo na hiya an Mesiyas?"
                },
                "27": {
                    "verse_nr": "27",
                    "verse": "Kundi kon umabot na an Mesiyas, waray mahibabaro kon diin hiya tikang. Kundi maaram kita ngatanan kon diin tikang ini nga tawo.\u201d"
                },
                "28": {
                    "verse_nr": "28",
                    "verse": "Han nagtututdo hi Jesus ha Templo, nagsiring hiya ha dako nga tingog, \u201cTinuod ba nga nakilala kamo ha akon, ngan maaram kon diin ako tikang? Kundi waray ako kumanhi ha akon la pagbuot. An may katungod hin pagsugo amo an nagsugo ha akon, kundi diri kamo nakilala ha iya."
                },
                "29": {
                    "verse_nr": "29",
                    "verse": "Nakilala ako ha iya, kay tikang ako ha iya, ngan hiya an nagsugo ha akon.\u201d"
                },
                "30": {
                    "verse_nr": "30",
                    "verse": "Ngan gin-idarakop hiya nira, kundi waray naglabot ha iya, kay waray pa man umabot an iya takna."
                },
                "31": {
                    "verse_nr": "31",
                    "verse": "Kundi tinmoo ha iya in damo nga mga tawo, ngan nagsiring, \u201cKon umabot an Mesiyas, magbubuhat ba hiya hin labaw pa nga mga milagro kay han nabuhat hini nga tawo?\u201d"
                },
                "32": {
                    "verse_nr": "32",
                    "verse": "Nakabati an mga Parisiyo han larolantugi han mga tawo hini nga mga butang mahitungod ha iya, sanglit nagsugo hin mga gwardya pagdakop kan Jesus an mga Parisiyo ngan an labaw nga kapadian."
                },
                "33": {
                    "verse_nr": "33",
                    "verse": "Nagsiring hi Jesus, \u201cMadaliay na la an akon pakig-urosa ha iyo, ngan mabalik na ako ngadto han nagsugo ha akon."
                },
                "34": {
                    "verse_nr": "34",
                    "verse": "Mamimiling kamo ha akon, kundi diri kamo makakaagi ha akon; kay diri kamo makakakadto han akon kakadtoan.\u201d"
                },
                "35": {
                    "verse_nr": "35",
                    "verse": "May hinsiring an mga punoan nga Judiyo, \u201cNgain daw la hiya kakadto nga diri naton hiya hiaagian? Makadto ba hiya ha syudad han mga Griego diin nag-uokoy an mga Judiyo, ngan magtutdo hiya han mga Griego?"
                },
                "36": {
                    "verse_nr": "36",
                    "verse": "Ano ba an karuyag niya sidngon han iya pagsiring, \u2018Mamimiling kamo ha akon, kundi diri kamo makakaagi ha akon?\u2019 ngan \u2018Diri kamo makakakadto han akon kakadtoan?\u2019\u201d"
                },
                "37": {
                    "verse_nr": "37",
                    "verse": "An kataposan nga adlaw han pyesta amo an gidadakoi nga adlaw. Hito nga adlaw tinmindog hi Jesus ngan nagsiring hin dako nga tingog, \u201cKinahanglan kumadi ha akon ngan uminom an bisan hin-o nga inuuhaw."
                },
                "38": {
                    "verse_nr": "38",
                    "verse": "Sumala han siring han kasuratan, \u2018Tikang ha kasingkasing hadton natoo ha akon maawas in tubig nga nahatag hin kinabuhi.\u2019\u201d"
                },
                "39": {
                    "verse_nr": "39",
                    "verse": "Iginsiring ini ni Jesus mahitungod han Espiritu nga kakarawaton hadton mga natoo ha iya. Hadto nga takna waray pa ihatag an Espiritu, kay waray pa man mamatay ngan mabanhaw hi Jesus."
                },
                "40": {
                    "verse_nr": "40",
                    "verse": "Han pakabati han damo nga mga tawo hini nga siring ni Jesus, nabuhag hira. May-ada nasiring, \u201cAmo na gud ini an Manaragna!\u201d"
                },
                "41": {
                    "verse_nr": "41",
                    "verse": "Nagsiring liwat an iba, \u201cAmo na hiya an Mesiyas!\u201d\nKundi nagsiring pa an iba, \u201cDiri matikang ha Galilea an Mesiyas!"
                },
                "42": {
                    "verse_nr": "42",
                    "verse": "Nasiring an kasuratan nga magigin tulin ni David an Mesiyas, ngan matatawo ha Betlehem, an bungto nga gin-ukyan ni David.\u201d"
                },
                "43": {
                    "verse_nr": "43",
                    "verse": "Sanglit tungod ha iya nagkabuhag an mga tawo."
                },
                "44": {
                    "verse_nr": "44",
                    "verse": "Karuyag magdakop kan Jesus an pira ha ira, kundi waray gud nagpasipara hin pagkapot ha iya."
                },
                "45": {
                    "verse_nr": "45",
                    "verse": "Binmalik an mga gwardya ngadto han mga Parisiyo ngan mga puno han kapadian nga nagpakiana ha ira, \u201cKay ano nga waray man niyo dad-a hiya?\u201d"
                },
                "46": {
                    "verse_nr": "46",
                    "verse": "Nagbaton an mga gwardya, \u201cWaray pa gud tawo nga naghimangraw hin sugad nga pagyakan hini nga tawo!\u201d"
                },
                "47": {
                    "verse_nr": "47",
                    "verse": "Nagpakiana an mga Parisiyo, \u201cNalimbongan ba liwat kamo niya?"
                },
                "48": {
                    "verse_nr": "48",
                    "verse": "May-ada na ba niyo hinbaroan nga usa han mga punoan o usa nga Parisiyo nga tinmoo ha iya?"
                },
                "49": {
                    "verse_nr": "49",
                    "verse": "Diri nasabot ini nga mga tawo han Balaod ni Moises, sanglit ginpanhimaraot hira han Dyos!\u201d"
                },
                "50": {
                    "verse_nr": "50",
                    "verse": "Usa han mga Parisiyo amo hi Nicodemo nga nakigkita hadto kan Jesus. Nagsiring hiya ha ira"
                },
                "51": {
                    "verse_nr": "51",
                    "verse": "\u201cSumala han aton Balaod, diri kita makakaghukom hin tawo kon diri anay naton hibatian hiya ngan hikit-an kon ano an iya nabuhat.\u201d"
                },
                "52": {
                    "verse_nr": "52",
                    "verse": "Binmaton hira, \u201cAw ngay-an! Taga-Galilea ka ba liwat? Usisaha an Kasuratan ngan hibabaroan mo nga waray manaragna nga natikang ha Galilea.\u201d"
                },
                "53": {
                    "verse_nr": "53",
                    "verse": ""
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "[Ngan nanguli an ngatanan, kundi napakadto hi Jesus ha Bukid han mga Olibo."
                },
                "2": {
                    "verse_nr": "2",
                    "verse": "Han pagkabuwas han temprano pa, binmalik hiya ha templo. Ginalirongan hiya han mga tawo, ngan linmingkod hiya ngan nagtikang hin pagtutdo ha ira."
                },
                "3": {
                    "verse_nr": "3",
                    "verse": "Gindara han mga magturutdo han Balaod ngan mga Parisiyo in usa nga babaye nga hindakpan nga nanlibog, ngan ginpatindog hiya ha atubangan nira ngatanan."
                },
                "4": {
                    "verse_nr": "4",
                    "verse": "Nagsiring hira kan Jesus, \u201cMagturutdo, hindakpan ini nga babaye nga nanlibog."
                },
                "5": {
                    "verse_nr": "5",
                    "verse": "Ha aton Balaod, iginsugo ni Moises nga kinahanglan batoon tubtob han kamatay in sugad nga babaye. Yana, ano man an imo isisiring?\u201d"
                },
                "6": {
                    "verse_nr": "6",
                    "verse": "Iginsiring nira ini hin pagbitik ha iya, basi mahisumbong nira hi Jesus. Kundi tinmamod hi Jesus ngan nagsurat ha tuna pinaagi han iya tudlo."
                },
                "7": {
                    "verse_nr": "7",
                    "verse": "Samtang nagpipinakiana hira, tinmukdaw hi Jesus ngan nagsiring ha ira, \u201cUmona hin pagbato ha iya an waray sala ha iyo.\u201d"
                },
                "8": {
                    "verse_nr": "8",
                    "verse": "Ngan tinmamod na liwat hiya ngan nagsurat ha tuna."
                },
                "9": {
                    "verse_nr": "9",
                    "verse": "Han pakabati nira hini, nagpatag-usa hira hin pagbaya, tikang han mga magurang. Nahibilin na la hi Jesus, ngan an babaye nga nakada pa harani ha iya."
                },
                "10": {
                    "verse_nr": "10",
                    "verse": "Hinmangad hi Jesus ngan nagpakiana ha iya, \u201cHain naman hira, Mana? Waray ba nahibilin hin pagsirot ha imo?\u201d"
                },
                "11": {
                    "verse_nr": "11",
                    "verse": "\u201cWaray, bisan usa,\u201d nagbaton an babaye.\nNagsiring hi Jesus, \u201cDiri liwat ako magsisirot ha imo. Hala, kadto na, kundi ayaw na pagpinakasala.\u201d]"
                },
                "12": {
                    "verse_nr": "12",
                    "verse": "Naghimangraw na liwat hi Jesus ha ira, \u201cAko an kapawa han kalibutan. Magkakamay-ada kapawa han kinabuhi an bisan hin-o nga magsunod ha akon, ngan diri na gud hiya maglalakat ha kasisidman.\u201d"
                },
                "13": {
                    "verse_nr": "13",
                    "verse": "Nagsiring ha iya an mga Parisiyo, \u201cNagpapamatuod ka yana ha imo la ngahaw; diri kamatuoran an imo iginsisiring.\u201d"
                },
                "14": {
                    "verse_nr": "14",
                    "verse": "Binmaton hi Jesus, \u201cBisan kon nagpapamatuod ako ha akon la ngahaw, matuod an akon iginsisiring, kay maaram ako kon diin ako tikang ngan kon tikain ako. Diri kamo maaram kon diin ako tikang, o kon tikain ako."
                },
                "15": {
                    "verse_nr": "15",
                    "verse": "Naghuhukom kamo hin tinawo gudla nga paagi; diri ako naghuhukom bisan kan kanay."
                },
                "16": {
                    "verse_nr": "16",
                    "verse": "Kundi kon maghukom man lugaring ako, matuod an akon paghukom, kay diri man ako la an maghuhukom; kaupod ko an Amay nga nagsugo ha akon."
                },
                "17": {
                    "verse_nr": "17",
                    "verse": "Nahisurat ha iyo Balaod nga kon nagkakauyon in duha nga mga saksi, matuod an ira iginsisiring."
                },
                "18": {
                    "verse_nr": "18",
                    "verse": "Nagpapamatuod ako mahitungod ha akon, ngan nagpapamatuod man mahitungod ha akon an Amay nga nagsugo ha akon.\u201d"
                },
                "19": {
                    "verse_nr": "19",
                    "verse": "Nagpakiana hira, \u201cHain man an Amay nimo?\u201d\nNagbaton hi Jesus, \u201cDiri kamo nakilala ha akon ngan han akon Amay. Kon nakakilala pa kamo ha akon, makilala man liwat kamo han akon Amay.\u201d"
                },
                "20": {
                    "verse_nr": "20",
                    "verse": "Ginsiring ni Jesus ini ngatanan samtang magtututdo hiya ha Templo, ha kwarto nga burutangan han mga surudlan han halad. Ngan waray nagdakop ha iya, kay waray pa man umabot an iya takna."
                },
                "21": {
                    "verse_nr": "21",
                    "verse": "Nagsiring liwat hi Jesus ha ira, \u201cMalakat ako, ngan pagbibilngon ako niyo, kundi magkakamatay kamo dida han iyo mga sala. Diri kamo makakakadto han akon kakadtoan.\u201d"
                },
                "22": {
                    "verse_nr": "22",
                    "verse": "Sanglit nagsiring an mga punoan nga Judiyo, \u201cNasiring hiya nga diri kita makakakadto han iya kakadtoan. Karuyag ba sidngon hini nga mag-uunay hiya?\u201d"
                },
                "23": {
                    "verse_nr": "23",
                    "verse": "Nagbaton hi Jesus, \u201cTikang kamo dinhe ha tuna, kundi tikang ako ha langit. Tikang kamo hini nga kalibutan, kundi diri ako tikang hini nga kalibutan."
                },
                "24": {
                    "verse_nr": "24",
                    "verse": "Sanglit nagsumat ako ha iyo nga mamamatay kamo dida han iyo mga sala. Ngan magkakamatay kamo dida han iyo mga sala kon diri kamo tumoo nga \u2018Ako Amo hi Ako\u2019.\u201d"
                },
                "25": {
                    "verse_nr": "25",
                    "verse": "\u201cKay hin-o ka man ngay-an?\u201d nagpakiana hira ha iya.\nNagbaton hi Jesus, \u201cAda, amo ako an iginsumat ko na ha iyo tikang pa hadto."
                },
                "26": {
                    "verse_nr": "26",
                    "verse": "Damo pa unta an akon igsisiring ngan ighuhukom mahitungod ha iyo. Kundi an nagpadara ha akon diri buwaon, ngan iginsusumat ko la ha kalibutan an hinbatian ko tikang ha iya.\u201d"
                },
                "27": {
                    "verse_nr": "27",
                    "verse": "Waray hira sabot nga naghihimangraw hiya ha ira mahitungod han Amay."
                },
                "28": {
                    "verse_nr": "28",
                    "verse": "Sanglit nagsiring hi Jesus ha ira, \u201cKon isahon na niyo an Anak han Tawo, hibabaroan niyo nga \u2018Ako Amo Hi Ako\u2019; ngan hibabaroan niyo nga diri ako nagbubuhat ha akon la kalugaringon, kundi nagyayakan la ako han igintutdo ha akon han Amay."
                },
                "29": {
                    "verse_nr": "29",
                    "verse": "Ngan kaupod ko an nagsugo ha akon; waray ako niya pagpabay-i nga mag-usaan, kay dayuday ko binubuhat an nakakalipay ha iya.\u201d"
                },
                "30": {
                    "verse_nr": "30",
                    "verse": "Tinmoo kan Jesus in damo han mga nagpakabati hini nga mga iginsiring niya."
                },
                "31": {
                    "verse_nr": "31",
                    "verse": "Sanglit nagsiring hi Jesus ngadto han mga Judiyo nga tinmoo ha iya, \u201cKamo an tinuod ko nga mga tinun-an, kon tumanon niyo an akon igintutdo"
                },
                "32": {
                    "verse_nr": "32",
                    "verse": "ngan hibabaroan niyo an kamatuoran, ngan an kamatuoran an magtatalwas ha iyo.\u201d"
                },
                "33": {
                    "verse_nr": "33",
                    "verse": "Nagbaton hira, \u201cMga tulin kami ni Abraham, ngan waray pa gud kami maoripon hin bisan hin-o, sanglit ano an karuyag mo sidngon han imo pagsiring, \u2018Matatalwas kamo\u2019?\u201d"
                },
                "34": {
                    "verse_nr": "34",
                    "verse": "Nagbaton hi Jesus, \u201cSusumatan ko kamo hin tinuod: oripon han sala an ngatanan nga nakakasala."
                },
                "35": {
                    "verse_nr": "35",
                    "verse": "Diri dayuday sakop han panimalay an oripon, kundi sakop ha kadayonan an anak."
                },
                "36": {
                    "verse_nr": "36",
                    "verse": "Sanglit matatalwas gud kamo hin tinuod kon an Anak an magtalwas ha iyo."
                },
                "37": {
                    "verse_nr": "37",
                    "verse": "Maaram ako nga mga tulin kamo ni Abraham, kundi gin-iiparatay ako niyo, kay diri man kamo nakarawat han akon pagturon-an."
                },
                "38": {
                    "verse_nr": "38",
                    "verse": "Naghihimangraw ako mahitungod han iginpakita ha akon han akon Amay, kundi binubuhat niyo an iginsumat ha iyo han iyo amay.\u201d"
                },
                "39": {
                    "verse_nr": "39",
                    "verse": "Nagbaton hira ha iya, \u201cHi Abraham an amon amay.\u201d\nNagsiring hi Jesus, \u201cKon tinuod nga mga anak kamo ni Abraham, bubuhaton unta niyo an mga buruhaton nga ginbuhat niya."
                },
                "40": {
                    "verse_nr": "40",
                    "verse": "An akon nabuhat amo la an pagsumat ha iyo han kamatuoran nga akon hinbatian tikang han Dyos, kundi gin-iiparatay ako niyo. Waray magbuhat hi Abraham hin sugad hini!"
                },
                "41": {
                    "verse_nr": "41",
                    "verse": "Ginbubuhat niyo an ginbuhat han amay niyo.\u201d\nNagbaton hira, \u201cAn Dyos la an amon Amay; kami an tinuod nga iya mga anak.\u201d"
                },
                "42": {
                    "verse_nr": "42",
                    "verse": "Nagsiring hi Jesus ha ira, \u201cKon matuod nga an Dyos an Amay niyo, mahigugma unta kamo ha akon, kay tinmikang ako sa Dyos ngan yana aanhi ako. Waray ako kumanhi ha akon la kalugaringon nga pagbuot, kundi ginsugo ako niya."
                },
                "43": {
                    "verse_nr": "43",
                    "verse": "Kay ano nga diri kamo nasabot han akon iginyayakan? Tungod kay diri kamo nailob hin pamati han akon mga mensahe."
                },
                "44": {
                    "verse_nr": "44",
                    "verse": "Mga anak kamo han amay niyo, an Yawa, ngan naruruyag kamo pagsunod han ungara han amay niyo. Parapamatay hiya tikang pa ha tinikangan. Waray hiya dumapig han kamatuoran, kay waray man kamatuoran dida ha iya. Kon nagbubuwa hiya, nagbuhat la hiya sugad han iya kinaiya, kay buwaon man hiya, ngan amo hiya an amay han ngatanan nga buwa."
                },
                "45": {
                    "verse_nr": "45",
                    "verse": "Nagsusumat ako han kamatuoran, sanglit diri kamo natuod ha akon."
                },
                "46": {
                    "verse_nr": "46",
                    "verse": "Hin-o ha iyo in makakapamatuod nga salaan ako? Kon nagsusumat ako han kamatuoran, kay ano man nga diri kamo natuod ha akon?"
                },
                "47": {
                    "verse_nr": "47",
                    "verse": "Namamati han mga pulong han Dyos an tawo nga tikang ha Dyos. Kundi diri kamo tikang ha Dyos, sanglit diri kamo namamati ha akon.\u201d"
                },
                "48": {
                    "verse_nr": "48",
                    "verse": "Nagbaton an mga Judiyo kan Jesus, \u201cDiri ba tama an amon pagsiring nga Samaritano ka ngan sinasangkayan ka hin yawa?\u201d"
                },
                "49": {
                    "verse_nr": "49",
                    "verse": "Nagbaton hi Jesus, \u201cDiri gad ako sinasangkayan hin yawa. Ginpapasidunggan ko la an akon Amay, kundi ginpapakaalohan ako niyo."
                },
                "50": {
                    "verse_nr": "50",
                    "verse": "Diri ako nagtitingoha hin dungog ha akon kalugaringon. May-ada hito nagtitinguha ngan naghuhukom ugop ha akon."
                },
                "51": {
                    "verse_nr": "51",
                    "verse": "Susumatan ko kamo hin tinuod: diri na mapatay an bisan hin-o nga magtuman han akon pulong.\u201d"
                },
                "52": {
                    "verse_nr": "52",
                    "verse": "Nagsiring ha iya an mga Judiyo, \u201cYana hinsabtan na namon nga sinasangkayan ka hin yawa! Namatay ngani hi Abraham ngan an mga manaragna, kundi nasiring ka, \u2018Diri na mapatay an bisan hin-o nga magtuman han akon pulong.\u2019"
                },
                "53": {
                    "verse_nr": "53",
                    "verse": "Labaw ka pa ba kan Abraham nga amon amay? Namatay ngani hiya sugad man an mga manaragna, baga hin-o ka gud, ha imo paghunahuna?\u201d"
                },
                "54": {
                    "verse_nr": "54",
                    "verse": "Nagbaton hi Jesus, \u201cKon pasidunggan ko an akon kalugaringon, waray hinungdan an akon dungog. Nagpapasidungog ha akon an akon Amay\u2014an ginsisiring niyo nga iyo Dyos."
                },
                "55": {
                    "verse_nr": "55",
                    "verse": "Waray pa kamo kumilala ha iya, kundi nakilala ako ha iya. Kon sumiring ako diri ako nakilala ha iya, masusugad ako ha iyo hin kabuwaon. Kundi nakilala ako ha iya, ngan gintutuman ko an iya pulong."
                },
                "56": {
                    "verse_nr": "56",
                    "verse": "Nalipay hi Abraham nga amay niyo hin pag-ikinikitaan han adlaw han akon pagkanhi; hinkit-an ini niya ngan nalipay hiya.\u201d"
                },
                "57": {
                    "verse_nr": "57",
                    "verse": "Nagsiring ha iya an mga Judiyo, \u201cWaray pa ngani 50 an imo panuigon\u2014ngan hinkit-an mo na hi Abraham?\u201d"
                },
                "58": {
                    "verse_nr": "58",
                    "verse": "Nagbaton hi Jesus, \u201cSusumatan ko kamo hin tinuod: Diri pa tawo hi Abraham, \u2018Amo na ako\u2019.\u201d"
                },
                "59": {
                    "verse_nr": "59",
                    "verse": "Ngan namurot hira hin mga bato hin pagbato ha iya; kundi tinmago hi Jesus ngan ginmawas ha Templo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Han naglalakat hi Jesus, nakakita hiya hin tawo nga daan buta tikang han iya katawo."
                },
                "2": {
                    "verse_nr": "2",
                    "verse": "Nagpakiana ha iya an iya mga tinun-an, \u201cMagturutdo, kanay man sala nga natawo hiya nga daan buta? Iya ba kalugaringon o kanan iya mga kag-anak?\u201d"
                },
                "3": {
                    "verse_nr": "3",
                    "verse": "Nagbaton hi Jesus, \u201cWaray labot han iya pagkabuta an iya mga sala o an mga sala han iya mga kag-anak. Natawo hiya nga daan buta basi hikit-an an gahom han Dyos dida ha iya."
                },
                "4": {
                    "verse_nr": "4",
                    "verse": "Kinahanglan tumanon ta an mga buruhaton han nagsugo ha akon, samtang nga adlaw pa; maabot an gab-i ngan waray na makakagtrabaho."
                },
                "5": {
                    "verse_nr": "5",
                    "verse": "Ako an kapawa han kalibutan samtang aanhi pa ako ha kalibutan.\u201d"
                },
                "6": {
                    "verse_nr": "6",
                    "verse": "Katapos niya pagsiring hini, linmura hi Jesus ha tuna, naghimo hin lapok pinaagi han iya laway, ngan gindihogan niya an mga mata han buta"
                },
                "7": {
                    "verse_nr": "7",
                    "verse": "ngan iya sidngon, \u201cKadto na, ngan paghiram-os didto ha linaw han Siloe.\u201d (\u201cGinsugo\u201d an kahulogan hini nga ngaran.) Sanglit kinmadto an tawo, naghiram-os hiya, ngan binmalik nga nakita na."
                },
                "8": {
                    "verse_nr": "8",
                    "verse": "Sanglit nagpakiana an iya mga amyaw ngan an mga tawo nga nakakita ha iya hadto, nga nakikilimos, \u201cDiri ba amo ini an tawo nga hadto nalingkod didto ngan agsob makilimos?\u201d"
                },
                "9": {
                    "verse_nr": "9",
                    "verse": "May nagsiring, \u201cAmo ini hiya,\u201d kundi nagsiring an iba, \u201cDiri hiya amo, kundi alid-agid la ha iya.\u201d\nSanglit nagsiring an tawo ngahaw, \u201cAmo ako an tawo.\u201d"
                },
                "10": {
                    "verse_nr": "10",
                    "verse": "Nagpakiana hira ha iya, \u201cNaunan-o man nga nakita ka na?\u201d"
                },
                "11": {
                    "verse_nr": "11",
                    "verse": "Nagbaton hiya, \u201cNaghimo hin lapok an tawo nga Jesus an ngaran, ngan igindihog niya ha akon mata. Ngan ginpakadto ako niya ha Siloe hin paghiram-os. Sanglit napakadto ako, ngan han pakahiram-os ko la, nakakita ako.\u201d"
                },
                "12": {
                    "verse_nr": "12",
                    "verse": "\u201cHain naman hiya?\u201d nagpakiana hira.\n\u201cAmbot,\u201d nagbaton hiya."
                },
                "13": {
                    "verse_nr": "13",
                    "verse": "Ngan gindara nira ngadto han mga Parisiyo an tawo nga hadto anay buta."
                },
                "14": {
                    "verse_nr": "14",
                    "verse": "Adlaw adto nga Iparahuway han paghimo ni Jesus hin lapok ngan pagtambal niya han kanan tawo mga mata."
                },
                "15": {
                    "verse_nr": "15",
                    "verse": "Sanglit ginpakianhan liwat han mga Parisiyo an tawo kon naunan-o hin pakakita niya. Nagsumat hiya ha ira, \u201cGindihugan niya hin lapok an akon mga mata, naghiram-os ako, ngan yana nakita na ako.\u201d"
                },
                "16": {
                    "verse_nr": "16",
                    "verse": "Nagsiring an pira han mga Parisiyo, \u201cDiri mahihimo nga tikang sa Dyos an tawo nga nagbuhat hini, kay diri niya gintutuman an Balaod han Adlaw nga Iparahuway.\u201d\nKundi nagsiring an iba, \u201cUunanhon hin tawo nga makasasala pakahimo hin mga orosahon nga sugad hini?\u201d Ngan nagkabahinbahin hira."
                },
                "17": {
                    "verse_nr": "17",
                    "verse": "Sanglit ginpakianhan na liwat hiya han mga Parisiyo, \u201cNasiring ka man nga hiya an nagtambal han imo mga mata\u2014niyan, ano man an imo isisiring mahitungod ha iya?\u201d\n\u201cManaragna hiya,\u201d nagbaton hiya."
                },
                "18": {
                    "verse_nr": "18",
                    "verse": "Kundi diri karuyag tumuod an mga punoan nga Judiyo nga buta hiya anay ngan yana nakita na. Sanglit gintawag nira an iya mga kag-anak"
                },
                "19": {
                    "verse_nr": "19",
                    "verse": "ngan ginpakianhan nira, \u201cIyo ba ini anak? Nasiring kamo nga natawo hiya nga daan buta, niyan ano man in kasugad nga nakita na man hiya yana?\u201d"
                },
                "20": {
                    "verse_nr": "20",
                    "verse": "Nagbaton an iya mga kag-anak, \u201cMaaram kami nga amon hiya anak, ngan natawo hiya nga daan buta."
                },
                "21": {
                    "verse_nr": "21",
                    "verse": "Kundi diri kami maaram kon naunan-o nga nakita na man hiya yana, ngan diri kami maaram kon hin-o an nagtambal han iya mata. Hiya na la in pakianhi kay may buot na man hiya, ngan makakabaton na man hiya para han iya kalugaringon!\u201d"
                },
                "22": {
                    "verse_nr": "22",
                    "verse": "Ginyakan ini han mga kag-anak kay nahadlok hira han mga punoan nga Judiyo nga nagkasarabot na nga daan hin pagpagawas ha sinagoga hin bisan hin-o nga magtug-an nga hi Jesus amo an Mesiyas."
                },
                "23": {
                    "verse_nr": "23",
                    "verse": "Sanglit nagsiring an iya mga kag-anak, \u201cMay buot na man hiya; hiya na la an pakianhi.\u201d"
                },
                "24": {
                    "verse_nr": "24",
                    "verse": "Iginpatawag na liwat nira an tawo nga natawo nga daan buta ngan ginsiring, \u201cPagsaad ha atubangan han Dyos nga magsusumat ka hin kamatuoran! Maaram kami nga makasasala ini nga tawo nga nagtambal.\u201d"
                },
                "25": {
                    "verse_nr": "25",
                    "verse": "\u201cDiri ako maaram kon makasasala ba hiya o diri,\u201d nagbaton an tawo. \u201cAn hinsabtan ko la amo ini: nakita na ako yana, kundi hadto buta ako.\u201d"
                },
                "26": {
                    "verse_nr": "26",
                    "verse": "Nagpakiana hira, \u201cAno an ginbuhat niya ha imo? Gin-unan-o niya hin pagtambal han imo mga mata?\u201d"
                },
                "27": {
                    "verse_nr": "27",
                    "verse": "Nagbaton hiya, \u201cGinsumatan ko na kamo, kundi diri man kamo natuod. Kay ano nga iyo ini gin-uolit-okit? Bangin la naruruyag liwat kamo nga magin tinun-an niya?\u201d"
                },
                "28": {
                    "verse_nr": "28",
                    "verse": "Ginpakaraot hiya nira ngan ginsiring, \u201cIkaw an iya tinun-an, kundi mga tinun-an kami ni Moises."
                },
                "29": {
                    "verse_nr": "29",
                    "verse": "Maaram kami nga nakighimangraw an Dyos kan Moises; mahitungod hito nga tawo, diri ngani kami maaram kon diin hiya tikang!\u201d"
                },
                "30": {
                    "verse_nr": "30",
                    "verse": "Nagbaton an tawo, \u201cPagkaorosahon hini! Diri kamo maaram kon diin hiya tikang, kundi ginpakita niya an akon mga mata!"
                },
                "31": {
                    "verse_nr": "31",
                    "verse": "Maaram kita nga diri namamati an Dyos han mga makasasala; namamati hiya han mga tawo nga natahod ha iya ngan nagtutuman han karuyag niya ipabuhat ha ira."
                },
                "32": {
                    "verse_nr": "32",
                    "verse": "Tikang pa han tinikangan han kalibutan, waray pa gud hinbatian nga may nakatambal han mga mata nga daan buta."
                },
                "33": {
                    "verse_nr": "33",
                    "verse": "Waray gud mahihimo hito nga tawo kon diri hiya tikang ha Dyos.\u201d"
                },
                "34": {
                    "verse_nr": "34",
                    "verse": "Binmaton hira, \u201cNatawo ngan nagtubo ka ha sala\u2014ngan karuyag mo magtutdo ha amon?\u201d Ngan ginpagawas hiya nira ha sinagoga."
                },
                "35": {
                    "verse_nr": "35",
                    "verse": "Hinbatian ni Jesus nga ginpagawas nira ha sinagoga an tawo. Hin-agian hiya ni Jesus ngan ginpakianhan, \u201cNatoo ka ba han Anak han Tawo?\u201d"
                },
                "36": {
                    "verse_nr": "36",
                    "verse": "Nagbaton an tawo, \u201cSumati gad ako kon hin-o hiya, basi makatoo ako ha iya!\u201d"
                },
                "37": {
                    "verse_nr": "37",
                    "verse": "Nagsiring hi Jesus ha iya, \u201cHinkit-an mo na hiya, ngan amo hiya nga nakikighimangraw yana ha imo.\u201d"
                },
                "38": {
                    "verse_nr": "38",
                    "verse": "\u201cNatoo ako, Ginoo!\u201d nagsiring an tawo, ngan linmuhod hiya ha atubangan ni Jesus."
                },
                "39": {
                    "verse_nr": "39",
                    "verse": "Nagsiring hi Jesus, \u201cKinmanhi ako hini nga kalibutan hin paghukom, basi makakita an mga buta, ngan mabuta an mga nakita.\u201d"
                },
                "40": {
                    "verse_nr": "40",
                    "verse": "Nakabati an pira nga mga Parisiyo nga nakada han pagsiring niya hini, ngan nagpakiana hira ha iya, \u201cKaruyag ba nimo sidngon nga mga buta liwat kami?\u201d"
                },
                "41": {
                    "verse_nr": "41",
                    "verse": "Nagbaton hi Jesus, \u201cKon mga buta kamo, diri unta kamo salaan; kundi kay nasiring man kamo, \u2018Nakita kami,\u2019 karuyag sidngon hini nga salaan pa kamo."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "\u201cSusumatan ta kamo hin tinuod: kawatan ngan tikasan an tawo nga diri naagi ha porta hin pagsulod han turil, kundi nagsasaka hin iba nga agian."
                },
                "2": {
                    "verse_nr": "2",
                    "verse": "Magmarangno han mga karnero an tawo nga naagi ha porta."
                },
                "3": {
                    "verse_nr": "3",
                    "verse": "Pinaaagi hiya han magbarantay han portahan; namamati an mga karnero han iya tingog kon gintatawag niya hira hin ira tagsatagsa nga ngaran, ngan pinagagawas niya hira han turil."
                },
                "4": {
                    "verse_nr": "4",
                    "verse": "Paghihigawas na nira, nag-uuna hiya ha ira, ngan nasunod an mga karnero ha iya kay nakilala han iya tingog."
                },
                "5": {
                    "verse_nr": "5",
                    "verse": "Diri hira masunod hin iba; lugod makalagiw hira, kay diri nira kinikilala an iya tingog.\u201d"
                },
                "6": {
                    "verse_nr": "6",
                    "verse": "Iginsumat ni Jesus ha ira ini nga pananglitan, kundi waray hira makasabot han karuyag sidngon han pananglitan."
                },
                "7": {
                    "verse_nr": "7",
                    "verse": "Sanglit nagsiring liwat hi Jesus, \u201cSusumatan ta kamo hin tinuod: amo ako an porta para han mga karnero."
                },
                "8": {
                    "verse_nr": "8",
                    "verse": "Mga kawatan ngan mga tikasan an ngatanan nga kinmanhi una ha akon; kundi waray mamati ha ira an mga karnero."
                },
                "9": {
                    "verse_nr": "9",
                    "verse": "Amo ako an porta. Matatalwas an bisan hin-o nga masulod pinaaagi ha akon, masulod-guwa hiya ngan makakaagi hin panibsiban."
                },
                "10": {
                    "verse_nr": "10",
                    "verse": "Nasulod la an kawatan hin pangawat, panmatay, ngan panmungkag. Kinmanhi ako basi makaangkon hira han kinabuhi, an hura nga kinabuhi."
                },
                "11": {
                    "verse_nr": "11",
                    "verse": "\u201cAmo ako an maupay nga magmarangno han mga karnero. An maupay nga magmarangno andam pag-unong han iya kinabuhi tungod han mga karnero."
                },
                "12": {
                    "verse_nr": "12",
                    "verse": "An sinuholan la, kay diri magmarangno ngan diri tag-iya han mga karnero, nabaya ha ira ngan nakalagiw kon nakita hiya hin lubo; sanglit tinatabag han lubo an mga karnero ngan nagsasarang hira."
                },
                "13": {
                    "verse_nr": "13",
                    "verse": "Nakalagiw an sinuholan, kay sinuholan man la hiya ngan diri napaid han mga karnero."
                },
                "14": {
                    "verse_nr": "14",
                    "verse": "Amo ako an maupay nga magmarangno. Sugad nga nakilala an Amay ha akon ngan nakilala ako han Amay, ha amo man nga paagi, nakilala ako han akon karnero ngan nakilala man hira ha akon. Ngan andam ako hin pag-unong han akon kinabuhi tungod ha ira."
                },
                "15": {
                    "verse_nr": "15",
                    "verse": "Amo ako an maupay nga magmarangno. Sugad nga nakilala an Amay ha akon ngan nakilala ako han Amay, ha amo man nga paagi, nakilala ako han akon karnero ngan nakilala man hira ha akon. Ngan andam ako hin pag-unong han akon kinabuhi tungod ha ira."
                },
                "16": {
                    "verse_nr": "16",
                    "verse": "May-ada iba nakon nga mga karnero nga diri sakop hini nga panon. Kinahanglan sakopon ko liwat hira; mamamati hira han akon tingog, ngan mauusa na la hira nga panon ha ubos hin usa nga magmarangno."
                },
                "17": {
                    "verse_nr": "17",
                    "verse": "\u201cNahigugma an Amay ha akon kay andam man ako hin paghatag han akon kinabuhi basi mahibalik liwat ini ha akon."
                },
                "18": {
                    "verse_nr": "18",
                    "verse": "Waray makakaagaw han akon kinabuhi; ihinahatag ko ini ha akon kalugaringon nga pagbuot. May-ada ko gahom hin pagtubyan han akon kinabuhi ngan may-ada ko liwat gahom hin pagbawi hini. Amo ini an ipinapagbuhat ha akon han akon Amay.\u201d"
                },
                "19": {
                    "verse_nr": "19",
                    "verse": "Nagkabahin na liwat an mga Judiyo tungod hini nga mga pulong."
                },
                "20": {
                    "verse_nr": "20",
                    "verse": "Nagsiring in kadam-an ha ira, \u201cSinasangkayan hiya hin yawa ngan nakulangan ha hiya hin buot! Kay ano nga namamati pa kamo ha iya?\u201d"
                },
                "21": {
                    "verse_nr": "21",
                    "verse": "Kundi nagsiring an iba, \u201cDiri makakaghimangraw hin sugad hini in tawo nga sinasangkayan hin yawa! Uunanhon man hin yawa pagpakita han mga buta?\u201d"
                },
                "22": {
                    "verse_nr": "22",
                    "verse": "Inmabot an panahon han pagsaurog han Pyesta han Paghalad didto ha Jerusalem ngan panahon adto hin kathagkot"
                },
                "23": {
                    "verse_nr": "23",
                    "verse": "ngan didto ha Templo naglalakat hi Jesus didto han Balkon ni Solomon."
                },
                "24": {
                    "verse_nr": "24",
                    "verse": "Gin-alirongan hiya han mga Judiyo nga nagsiring, \u201cTubtob san-o an imo pagpinakulbai ha amon? Sumati kami hin tinuod kon amo ka an Mesiyas.\u201d"
                },
                "25": {
                    "verse_nr": "25",
                    "verse": "Nagbaton hi Jesus, \u201cGinsumatan ko na kamo, kundi diri man kamo natuod ha akon. Saksi ha akon an gintuman ko nga mga buhat nga sugo han akon Amay"
                },
                "26": {
                    "verse_nr": "26",
                    "verse": "kundi diri kamo matuod kay diri man kamo akon mga karnero."
                },
                "27": {
                    "verse_nr": "27",
                    "verse": "Namamati han akon tingog an akon mga karnero; nakilala ako ha ira, ngan nasunod hira ha akon"
                },
                "28": {
                    "verse_nr": "28",
                    "verse": "Nahatag ako ha ira han dayon nga kinabuhi, ngan diri nagud hira mamamatay; ngan waray makakaagaw ha ira tikang ha akon."
                },
                "29": {
                    "verse_nr": "29",
                    "verse": "Labaw han ngatanan an akon Amay nga amo an naghatag ha ira ha akon, ngan waray gud makakaagaw ha ira tikang han kamot han Amay."
                },
                "30": {
                    "verse_nr": "30",
                    "verse": "Mag-usa la an Amay ug ako.\u201d"
                },
                "31": {
                    "verse_nr": "31",
                    "verse": "Nanmurot na liwat an mga Judiyo hin mga bato paglabay ha iya."
                },
                "32": {
                    "verse_nr": "32",
                    "verse": "Ginsiring hira ni Jesus, \u201cDamo nga mga mag-upay an akon nabuhat ha iyo atubangan nga sugo han akon Amay; hain man hini nga mga buhat in pinasisikaran niyo hin pagbato ha akon?\u201d"
                },
                "33": {
                    "verse_nr": "33",
                    "verse": "Nagbaton an mga Judiyo, \u201cGinbabato ka namon diri tungod hin ano man nga mag-upay nga mga buhat, kundi tungod han imo pagpasipara han Dyos! Nagpapaka-Dyos ka, nga tawo ka man la!\u201d"
                },
                "34": {
                    "verse_nr": "34",
                    "verse": "Nagbaton hi Jesus, \u201cDi ba nahisurat ha iyo kalugaringon nga Balaod nga nagsiring an Dyos, \u2018Mga dyos kamo\u2019?"
                },
                "35": {
                    "verse_nr": "35",
                    "verse": "Maaram kita nga matuod ha kadayonan an iginsisiring han kasuratan, ngan gintawag han Dyos nga mga dyos adton mga tawo nga gintaporan han iya mga pulong."
                },
                "36": {
                    "verse_nr": "36",
                    "verse": "Mahitungod ha akon, ginpili ako han Amay ngan ginsugo nganhi ha kalibutan. Sanglit uunanhon pakasiring niyo nga nagpapasipara ako han Dyos tungod han pagsiring ko nga amo ako an Anak han Dyos?"
                },
                "37": {
                    "verse_nr": "37",
                    "verse": "Sanglit angay diri kamo tumoo ha akon kon diri ako nagbubuhat han mga buhat han akon Amay."
                },
                "38": {
                    "verse_nr": "38",
                    "verse": "Kundi kon nagbubuhat man ako, bisan kon diri kamo natoo ha akon, kinahanglan tumoo kamo bisan na man la han akon mga buhat, basi hibaroan ngan masayoran niyo nga aadi ha akon an Amay, ngan aada ako ha iya.\u201d"
                },
                "39": {
                    "verse_nr": "39",
                    "verse": "Gin-idarakop na liwat hiya nira, kundi nakapudlos hiya tikang ha ira mga kamot."
                },
                "40": {
                    "verse_nr": "40",
                    "verse": "Binmalik na liwat hi Jesus ngadto ha tabok han Salog han Jordan, ngadto han dapit diin nanmunyag hi Juan, ngan nagpabilin hiya didto."
                },
                "41": {
                    "verse_nr": "41",
                    "verse": "Pinmakadto ha iya in damo nga mga tawo. Nagsiring hira, \u201cWaray magbuhat hi Juan hin mga orosahon, kundi puros matuod an iginsiring niya mahitungod hini nga tawo.\u201d"
                },
                "42": {
                    "verse_nr": "42",
                    "verse": "Ngan damo nga mga tawo didto in tinmoo kan Jesus."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "May usa nga tawo nga hi Lazaro an ngaran. Nag-ukoy hiya ha Betania upod an iya kabugtoan nga kababayen-an, hira Maria ug Marta. ("
                },
                "2": {
                    "verse_nr": "2",
                    "verse": "Amo ini nga Maria an nagbubo hin pahamot ha mga tiil han Ginoo ngan ginpahiran han iya buhok. Nasakit hi Lazaro nga iya bugto.)"
                },
                "3": {
                    "verse_nr": "3",
                    "verse": "Nagpatugon ini nga magbugto nga kababayen-an ngadto kan Jesus nga sidngon hiya, \u201cGinoo, masakit an imo suok nga sangkay.\u201d"
                },
                "4": {
                    "verse_nr": "4",
                    "verse": "Han pakabati ni Jesus hini, nagsiring hiya, \u201cDiri ikamamatay ni Lazaro ini nga sakit. Nahinabo ini basi pasidunggan an Dyos, ngan pinaagi hito, pasidunggan man liwat an Anak han Dyos.\u201d"
                },
                "5": {
                    "verse_nr": "5",
                    "verse": "Hinigugma ni Jesus hira Marta, Maria, ug Lazaro."
                },
                "6": {
                    "verse_nr": "6",
                    "verse": "Han pakabati niya nga masakit hi Lazaro, duha anay ka adlaw an iya ginpalabay san-o hiya kumadto."
                },
                "7": {
                    "verse_nr": "7",
                    "verse": "Katapos, nagsiring hiya ngadto han iya mga tinun-an, \u201cTana, balik kita ha Judea.\u201d"
                },
                "8": {
                    "verse_nr": "8",
                    "verse": "Nagbaton an mga tinun-an, \u201cMagturutdo, diri pa la maiha nga gin-iibarato ka didto han mga Judiyo, ngan karuyag mo na liwat hin pagkadto?\u201d"
                },
                "9": {
                    "verse_nr": "9",
                    "verse": "Nagsiring hi Jesus, \u201cDi ba may dose ka oras an usa ka adlaw? Sanglit diri mahipapakdol an tawo nga maglalakat ha kapaw-an, kay nakita hiya han kapawa hini nga kalibutan."
                },
                "10": {
                    "verse_nr": "10",
                    "verse": "Kundi mahipapakdol hiya kon maglakat hiya ha gab-i, kay masirom man.\u201d"
                },
                "11": {
                    "verse_nr": "11",
                    "verse": "Ginsiring ini ni Jesus ngan sinumpayan pa niya pagsiring, \u201cNakaturog hi Lazaro nga aton sangkay, kundi makadto ako hin pagpukaw ha iya.\u201d"
                },
                "12": {
                    "verse_nr": "12",
                    "verse": "Nagbaton an mga tinun-an, \u201cGinoo, mag-uupay hiya kon nakaturog la hiya.\u201d"
                },
                "13": {
                    "verse_nr": "13",
                    "verse": "Karuyag sidngon ni Jesus nga patay na hi Lazaro; kundi naghunahuna an mga tinun-an nga nagsiring hi Jesus nga nakaturog la hiya."
                },
                "14": {
                    "verse_nr": "14",
                    "verse": "Sanglit ginsumatan hira ni Jesus hin waray lipodlipod, \u201cPatay na hi Lazaro"
                },
                "15": {
                    "verse_nr": "15",
                    "verse": "kundi tungod ha iyo nalilipay ako nga waray ako didto upod ha iya, basi tumoo kamo. Kadtoa ta hiya.\u201d"
                },
                "16": {
                    "verse_nr": "16",
                    "verse": "Nagsiring ngadto han iya mga igkasi tinun-an hi Tomas, an ginngangaranan nga Karuha, \u201cTana, bunyog kita ngatanan han Magturutdo, basi mamatay kita upod ha iya!\u201d"
                },
                "17": {
                    "verse_nr": "17",
                    "verse": "Pag-abot ni Jesus, nasayran niya nga upat na ka adlaw nga iginlubong hi Lazaro."
                },
                "18": {
                    "verse_nr": "18",
                    "verse": "Mga tulo la ka kilometro an Betania tikang ha Jerusalem"
                },
                "19": {
                    "verse_nr": "19",
                    "verse": "ngan damo nga mga Judiyo an kinmadto hin pagliaw kanda Marta ug Maria mahitungod han kamatay han ira bugto."
                },
                "20": {
                    "verse_nr": "20",
                    "verse": "Han pakabati ni Marta nga tiarabot hi Jesus, kinmadto hiya hin pagtapo, samtang hi Maria nagpabilin ha balay."
                },
                "21": {
                    "verse_nr": "21",
                    "verse": "Nagsiring hi Marta kan Jesus, \u201cGinoo, diri unta napatay an akon bugto kon nakanhi ka pa!"
                },
                "22": {
                    "verse_nr": "22",
                    "verse": "Kundi maaram ako nga bisan yana, ihahatag ha imo han Dyos an bisan ano nga imo pangaroon ha iya.\u201d"
                },
                "23": {
                    "verse_nr": "23",
                    "verse": "Ginsumatan hiya ni Jesus, \u201cMababanhaw an imo bugto.\u201d"
                },
                "24": {
                    "verse_nr": "24",
                    "verse": "Nagbaton hi Marta, \u201cMaaram ako nga mababanhaw hiya ha kataposan nga adlaw.\u201d"
                },
                "25": {
                    "verse_nr": "25",
                    "verse": "Nagsiring hi Jesus ha iya, \u201cHi ako an pagkabanhaw ngan an kinabuhi. Mabubuhi an bisan hin-o nga natoo ha akon, bisan kon mamatay hiya"
                },
                "26": {
                    "verse_nr": "26",
                    "verse": "ngan diri na gud mamamatay an bisan hin-o nga buhi nga natoo ha akon. Natuod ka ba hini?\u201d"
                },
                "27": {
                    "verse_nr": "27",
                    "verse": "Nagbaton hiya, \u201cOo, Ginoo, natoo ako nga amo ka an Mesiyas, an Anak han Dyos, nga makanhi ha kalibutan.\u201d"
                },
                "28": {
                    "verse_nr": "28",
                    "verse": "Katapos pagsiring hini ni Marta, binmalik hiya ngan gintawag hi Maria nga iya bugto. (Waray pa abot hi Jesus ha baryo, kundi nakadto pa han dapit nga ginkatapoan niya ngan hi Marta.) Ginhuringan niya hi Maria, \u201cHahani an Magturutdo ngan nagpipinakiana ha imo.\u201d Pakabati ni Maria hini, binmuhat hiya ngan nagdagmit hin paggawas pagtapo kan Jesus."
                },
                "29": {
                    "verse_nr": "29",
                    "verse": "Katapos pagsiring hini ni Marta, binmalik hiya ngan gintawag hi Maria nga iya bugto. (Waray pa abot hi Jesus ha baryo, kundi nakadto pa han dapit nga ginkatapoan niya ngan hi Marta.) Ginhuringan niya hi Maria, \u201cHahani an Magturutdo ngan nagpipinakiana ha imo.\u201d Pakabati ni Maria hini, binmuhat hiya ngan nagdagmit hin paggawas pagtapo kan Jesus."
                },
                "30": {
                    "verse_nr": "30",
                    "verse": "Katapos pagsiring hini ni Marta, binmalik hiya ngan gintawag hi Maria nga iya bugto. (Waray pa abot hi Jesus ha baryo, kundi nakadto pa han dapit nga ginkatapoan niya ngan hi Marta.) Ginhuringan niya hi Maria, \u201cHahani an Magturutdo ngan nagpipinakiana ha imo.\u201d Pakabati ni Maria hini, binmuhat hiya ngan nagdagmit hin paggawas pagtapo kan Jesus."
                },
                "31": {
                    "verse_nr": "31",
                    "verse": "Hinkit-an ngan ginsunod hiya han mga Judiyo nga nakadto ha ira balay hin pagliaw ha iya. Naghunahuna hira nga tikadto hiya ha lubnganan hin pagtangis didto."
                },
                "32": {
                    "verse_nr": "32",
                    "verse": "Inmabot hi Maria ha dapit diin nakadto hi Jesus. Pakakita niya kan Jesus, hinmapa hiya ha atubangan niya ngan nagsiring, \u201cGinoo, diri unta napatay an akon bugto kon nakanhi ka pa!\u201d"
                },
                "33": {
                    "verse_nr": "33",
                    "verse": "Hinkit-an hiya ni Jesus nga nagtatangis, sugad man an mga Judiyo nga upod niya; nabantad an iya kasingkasing ngan inalpan hiya hin kalooy."
                },
                "34": {
                    "verse_nr": "34",
                    "verse": "Nagpakiana hiya ha ira, \u201cDiin niyo iglubong hiya?\u201d\nNagbaton hira, \u201cKadi, Ginoo, ngan kitaa.\u201d"
                },
                "35": {
                    "verse_nr": "35",
                    "verse": "Nagtangis hi Jesus."
                },
                "36": {
                    "verse_nr": "36",
                    "verse": "Sanglit nagsiring an mga Judiyo, \u201cKitaa, pagkadako han iya paghigugma kan Lazaro!\u201d"
                },
                "37": {
                    "verse_nr": "37",
                    "verse": "Kundi an iba ha ira nagsiring, \u201cHiya nga nakapakita han mga mata han buta, diri ba hiya takos makapugong han kamatayon ni Lazaro?\u201d"
                },
                "38": {
                    "verse_nr": "38",
                    "verse": "Kinmadto hi Jesus ha lubnganan kay inalpan na liwat hiya hin kabido. Usa adto nga lungib nga sinadhan hin bato."
                },
                "39": {
                    "verse_nr": "39",
                    "verse": "Nagsugo hi Jesus, \u201cKuhaa niyo an bato!\u201d\nNagbaton hi Marta nga bugto han minatay, \u201cNaninimaho na hiya yana, Ginoo, kay upat na ka adlaw tikang hiya iginlubong.\u201d"
                },
                "40": {
                    "verse_nr": "40",
                    "verse": "Nagsiring hi Jesus ha iya, \u201cDiri ba nagsiring ako ha imo nga hikikit-an mo an gahom han Dyos kon tumoo ka?\u201d"
                },
                "41": {
                    "verse_nr": "41",
                    "verse": "Ginkuha nira an bato. Hinmangad hi Jesus ngan nagsiring, \u201cNagpapasalamat ako ha imo, Amay ko, nga pinamamatian mo ako."
                },
                "42": {
                    "verse_nr": "42",
                    "verse": "Maaram ako nga dayuday ka namamati ha akon, kundi iginyakan ko ini tungod hini nga mga tawo nga aanhi yana, basi tumoo hira nga ginsugo mo ako.\u201d"
                },
                "43": {
                    "verse_nr": "43",
                    "verse": "Katapos niya magsiring hini, ginmoliat hiya, \u201cLazaro! Gawas ngadi!\u201d"
                },
                "44": {
                    "verse_nr": "44",
                    "verse": "Ginmawas an minatay nga inalikosan pa an iya mga tiil han mga dugnit hin paglubong, pati an iya nawong. Nagsiring hi Jesus ha ira, \u201cHubari niyo ngan palakta hiya.\u201d"
                },
                "45": {
                    "verse_nr": "45",
                    "verse": "Nakakita han ginbuhat ni Jesus in damo han mga Judiyo nga nagduaw kan Maria, ngan tinmoo hira ha iya."
                },
                "46": {
                    "verse_nr": "46",
                    "verse": "Kundi kinmadto han mga Parisiyo an iba ha ira hin pagsumat ha ira han ginbuhat ni Jesus."
                },
                "47": {
                    "verse_nr": "47",
                    "verse": "Sanglit nakigkita han Labaw nga Hukmanan an mga puno han kapadian ngan mga Parisiyo ngan nagsiring, \u201cAno an aton bubuhaton? Nagbubuhat ini nga tawo hin damo nga mga orosahon!"
                },
                "48": {
                    "verse_nr": "48",
                    "verse": "Kon pabay-an ta la hiya, matoo an ngatanan ha iya, ngan maabot an mga punoan nga Romano ngan bubungkagon an Templo ngan an aton bug-os nga nasod!\u201d"
                },
                "49": {
                    "verse_nr": "49",
                    "verse": "Nagsiring an usa ha ira, nga Caifas an ngaran, nga amo an Labaw nga Padi hadto nga tuig, \u201cWaray gud kamo makasabot!"
                },
                "50": {
                    "verse_nr": "50",
                    "verse": "Diri ba kamo maaram nga mas maupay para ha iyo nga gabay usa la ka tawo an mamatay tungod han bungto, kay nga mabungkag an bug-os nga nasod?\u201d"
                },
                "51": {
                    "verse_nr": "51",
                    "verse": "Ginsiring ini niya diri ha iya kalugaringon nga pagbuot. Kundi tungod nga hiya an Labaw nga Padi hadto nga tuig, ginpanagna niya nga kinahanglan mamatay hi Jesus para han mga Judiyo"
                },
                "52": {
                    "verse_nr": "52",
                    "verse": "ngan diri la para ha ira, kundi pagtirok liwat ngan pag-urosa han ngatanan nga nagkakaburublag nga mga anak han Dyos."
                },
                "53": {
                    "verse_nr": "53",
                    "verse": "Tikang hadto nga adlaw, nagkasarabot an mga punoan nga Judiyo hin pagpatay kan Jesus."
                },
                "54": {
                    "verse_nr": "54",
                    "verse": "Sanglit waray na hiya magsudoy hin dayag ha Judea, kundi binmaya hiya ngan napakadto hin dapit nga hirani han kamingawan, ngadto hin bungto nga ginngangaranan nga Efraim. Nagpabilin hiya didto upod an iya mga tinun-an."
                },
                "55": {
                    "verse_nr": "55",
                    "verse": "Hiraniay na an Pyesta han Paglabay han mga Judiyo. Napakadto ha Jerusalem, san-o magpyesta, in damo nga mga tawo nga tikang ha kahuronan, pagtuman han seremonyas han paglinis sumala han Balaod."
                },
                "56": {
                    "verse_nr": "56",
                    "verse": "Nagpinamiling kan Jesus an mga tawo. Han katirok na nira didto han Templo, naggiparupakiana hira, \u201cAno an iyo hunahuna? Diri ba hiya mapakanhi ha Pyesta?\u201d"
                },
                "57": {
                    "verse_nr": "57",
                    "verse": "Nagsugo na an mga puno han kapadian ngan mga Parisiyo nga adton maaram kon hain hi Jesus, kinahanglan magpahibaro dayon ha ira basi dakpon nira."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Unom pa ka adlaw san-o umabot an Pyesta han Paglabay, napakadto hi Jesus ha Betania, an bungto ni Lazaro nga ginbanhaw ni Jesus."
                },
                "2": {
                    "verse_nr": "2",
                    "verse": "Nag-andam hira didto hin panihapon para ha iya, ngan nagdurot hi Marta, samtang nakigsaro hi Lazaro kan Jesus."
                },
                "3": {
                    "verse_nr": "3",
                    "verse": "Ngan kinmuha hi Maria hin mga tunga hin kilo han gimamahali nga pahamot, nga hinimo tikang hin puro nga nardo. Ginbubo ini niya ha mga tiil ni Jesus, ngan ginpahiran niya han iya buhok. Nalukop an bug-os nga balay han alimyon hini nga pahamot."
                },
                "4": {
                    "verse_nr": "4",
                    "verse": "Nagsiring an usa han mga tinun-an ni Jesus, hi Judas Iscariote\u2014an maglilingo ha iya"
                },
                "5": {
                    "verse_nr": "5",
                    "verse": "\u201cKay ano nga waray lugod ibaligya ini nga pahamot hin sais syintos pesos ngan ihatag an kwarta ha mga kablas?\u201d"
                },
                "6": {
                    "verse_nr": "6",
                    "verse": "Ginsiring ini niya diri tungod nga napaid hiya han mga kablas, kundi tungod nga kawatan hiya. Hiya an tinaporan han supot han kwarta ngan naara hiya hin pagpasipara hin pagkuha hin kwarta."
                },
                "7": {
                    "verse_nr": "7",
                    "verse": "Kundi nagsiring hi Jesus, \u201cPasagdi la niyo hiya! Tugoti hiya pagbuhat hini kay gin-aandam niya ini para han adlaw han paglubong ha akon."
                },
                "8": {
                    "verse_nr": "8",
                    "verse": "Dayuday kaupod niyo an mga kablas, kundi diri ako dayuday kaupod niyo.\u201d"
                },
                "9": {
                    "verse_nr": "9",
                    "verse": "Nakabati in kadam-an nga mga Judiyo nga nakadto hi Jesus ha Betania, sanglit napakadto hira, diri la tungod kan Jesus, kundi pagkita liwat kan Lazaro nga ginbanhaw ni Jesus."
                },
                "10": {
                    "verse_nr": "10",
                    "verse": "Sanglit nagkasarabot an mga puno han kapadian hin pagpatay kan Lazaro"
                },
                "11": {
                    "verse_nr": "11",
                    "verse": "kay tungod ha iya damo nga mga Judiyo in nahibulag ha ira ngan tinmoo na kan Jesus."
                },
                "12": {
                    "verse_nr": "12",
                    "verse": "Pagkabuwas, hinbatian han kadam-an nga mga tawo nga kinmadto han Pyesta han Paglabay, nga maabot hi Jesus ha Jerusalem."
                },
                "13": {
                    "verse_nr": "13",
                    "verse": "Sanglit nanguha hira hin mga palwa ngan tinmapo hira kan Jesus; ngan naggogoliat hira, \u201cDayawon an Dyos! Dayawon hiya nga nakanhi ha ngaran han Ginoo! Dayawon an Hadi han Israel!\u201d"
                },
                "14": {
                    "verse_nr": "14",
                    "verse": "Nakaagi hi Jesus hin asno ngan iya ginsakyan, sugad han nahisurat"
                },
                "15": {
                    "verse_nr": "15",
                    "verse": "\u201cAyaw kahadlok, syudad han Sion!\nAanhi naabot an imo Hadi\nnga nasakay hin nati nga asno.\u201d"
                },
                "16": {
                    "verse_nr": "16",
                    "verse": "Waray makasabot hini an iya mga tinun-an hadto nga takna; kundi han kabanhaw na ni Jesus, nahinumdom hira nga nahisurat ini mahitungod ha iya, ngan ginbuhat ini nira para ha iya."
                },
                "17": {
                    "verse_nr": "17",
                    "verse": "Nagsumat han nahinabo an mga tawo nga kaupod ni Jesus han pagtawaga niya kan Lazaro tikang ha lubnganan ngan pagbanhawa ha iya."
                },
                "18": {
                    "verse_nr": "18",
                    "verse": "Sanglit gintapo hiya han kadam-an, kay hinbatian nira nga ginbuhat niya ini nga urosahon."
                },
                "19": {
                    "verse_nr": "19",
                    "verse": "Ngan may hinsiring an mga Parisiyo, \u201cKitaa daw! Waray gud naton mahihimo! Kitaa, nagsusunod na ha iya an ngatanan nga mga tawo!\u201d"
                },
                "20": {
                    "verse_nr": "20",
                    "verse": "May mga Griego nga kaupod han mga kinmadto ha Jerusalem hin pagsingba ha panahon han pyesta."
                },
                "21": {
                    "verse_nr": "21",
                    "verse": "Hinmarani hira kan Felipe nga taga-Betsaida, ha Galilea ngan nagsiring, \u201cKaruyag namon makigkita kan Jesus.\u201d"
                },
                "22": {
                    "verse_nr": "22",
                    "verse": "Kinmadto hi Felipe pagsumat kan Andres, ngan kinmadto hira nga duha pagsumat kan Jesus."
                },
                "23": {
                    "verse_nr": "23",
                    "verse": "Nagbaton hi Jesus ha ira, \u201cInmabot na yana an takna nga pagpapasidunggan an Anak han Tawo."
                },
                "24": {
                    "verse_nr": "24",
                    "verse": "Nagsusumat ako ha iyo hin tinuod: an usa ka lugas nga trigo nagpapabilin hin ka usa la ka lugas nga trigo labot kon mahulog ha tuna ngan katak-opan. Kon katak-opan na, mabunga hin damo nga mga lugas."
                },
                "25": {
                    "verse_nr": "25",
                    "verse": "Mawawad-an han iya kalugaringon an nahigugma han iya kinabuhi; kundi makakaangkon lugod han kinabuhi nga dayon adton nagdudumot han iya kinabuhi dinhe hini nga kalibutan."
                },
                "26": {
                    "verse_nr": "26",
                    "verse": "Kinahanglan magsunod ha akon an karuyag magsirbe ha akon, basi kon hain ako, aadto man an akon surugoon. Pagpapasidunggan han akon Amay an magsirbe ha akon.\u201d"
                },
                "27": {
                    "verse_nr": "27",
                    "verse": "\u201cMabidoon gud ako yana, ngan ano an akon isisiring? Masiring ba ako, \u2018Amay ko, palabya anay ha akon ini nga takna\u2019? Diri, kay amo ini an hinungdan nga kinmanhi ako, basi karawaton ko ini nga takna hin pag-antos."
                },
                "28": {
                    "verse_nr": "28",
                    "verse": "Amay ko, paghimayaa an imo ngaran!\u201d\nNgan nagyakan in tingog tikang ha langit, \u201cGinhimaya ko na ini, ngan paghihimayaon ko na liwat.\u201d"
                },
                "29": {
                    "verse_nr": "29",
                    "verse": "Nakabati han tingog an kadam-an nga nagkakatukdaw didto, ngan nagsiring, \u201cNagdalugdog!\u201d An iba nagsiring, \u201cNagyakan ha iya in usa nga anghel!\u201d"
                },
                "30": {
                    "verse_nr": "30",
                    "verse": "Kundi nagsiring hi Jesus ha ira, \u201cDiri tungod ha akon nga nagyakan ini nga tingog, kundi tungod ha iyo."
                },
                "31": {
                    "verse_nr": "31",
                    "verse": "Ginhuhukman na yana an kalibutan; pupukanon na yana an punoan hini nga kalibutan."
                },
                "32": {
                    "verse_nr": "32",
                    "verse": "Kakabigon ko ngadi ha akon an ngatanan nga mga tawo, kon isahon na ako tikang ha tuna.\u201d ("
                },
                "33": {
                    "verse_nr": "33",
                    "verse": "Ha pagsiring niya hini, iginpasabot niya an paagi han kamatayon nga iya pag-aantoson.)"
                },
                "34": {
                    "verse_nr": "34",
                    "verse": "Nagbaton an kadam-an, \u201cNagsusumat an aton Balaod nga mabubuhi ha kadayonan an Mesiyas. Niyan naunan-o man nga nasiring ka nga kinahanglan isahon an Anak han Tawo? Hin-o man ini nga Anak han Tawo?\u201d"
                },
                "35": {
                    "verse_nr": "35",
                    "verse": "Nagbaton hi Jesus, \u201cHalipotay na la nga panahon an pag-upod ha iyo han kapawa. Pagpadayon ha iyo dalan samtang aada pa ha iyo an kapawa, basi diri kamo abotan han kasisidman; kay an naglalakat ha kasisidman diri maaram kon tipakain hiya."
                },
                "36": {
                    "verse_nr": "36",
                    "verse": "Sanglit too kamo han kapawa, samtang aada pa ha iyo ini, basi mahimo kamo nga mga anak han kapawa.\u201d\nKatapos ni Jesus magsiring hini, linmakat hiya ngan tinmago."
                },
                "37": {
                    "verse_nr": "37",
                    "verse": "Bisan kon ginbuhat niya ini ngatanan nga mga urosahon ha atubangan nira, waray gihapon hira tumoo ha iya"
                },
                "38": {
                    "verse_nr": "38",
                    "verse": "basi matuman an iginsiring ni Isaias nga manaragna:\n\u201cGinoo, hin-o in tinmuod\nhan iginsumat namon nga mensahe?\nHin-o an ginpakita han Ginoo han iya gahom?\u201d"
                },
                "39": {
                    "verse_nr": "39",
                    "verse": "Tungod hini waray hira makatoo, kay nagsiring liwat hi Isaias"
                },
                "40": {
                    "verse_nr": "40",
                    "verse": "\u201cGinbuta han Dyos an ira mga mata,\nngan ginsadhan an ira mga hunahuna,\nbasi diri kumita an ira mga mata,\nngan diri makasantop an ira mga hunahuna,\nngan diri hira dumanggop ha akon,\nnasiring an Dyos,\nbasi tambalon ko hira.\u201d"
                },
                "41": {
                    "verse_nr": "41",
                    "verse": "Ginsiring ini ni Isaias kay hinkit-an niya an gahom ni Jesus, ngan nagyakan hiya mahitungod ha iya."
                },
                "42": {
                    "verse_nr": "42",
                    "verse": "Bisan pa ngani, damo gihapon nga mga punoan nga Judiyo in tinmoo kan Jesus; kundi tungod han mga Parisiyo, waray hira magpadayag hin paghimangraw ha kadam-an, basi diri hira pagawason ha sinagoga."
                },
                "43": {
                    "verse_nr": "43",
                    "verse": "Ginpalabi nira an pagdayaw ha ira han mga tawo kay han pagdayaw ha ira han Dyos."
                },
                "44": {
                    "verse_nr": "44",
                    "verse": "Namulong hi Jesus hin dako nga tingog, \u201cAn bisan hin-o nga natoo ha akon; natoo diri la ha akon kundi ha iya liwat nga nagpadara ha akon."
                },
                "45": {
                    "verse_nr": "45",
                    "verse": "An bisan hin-o nga nakakakita ha akon nakakakita liwat ha iya nga nagpadara ha akon."
                },
                "46": {
                    "verse_nr": "46",
                    "verse": "Kinmanhi ako usa nga kapawa han kalibutan, basi diri na magpabilin ha kasisidman an ngatanan nga natoo ha akon."
                },
                "47": {
                    "verse_nr": "47",
                    "verse": "Diri ko paghuhukman bisan adton namamati han akon pulong ngan diri nagtutuman hito. Kinmanhi ako pagtalwas, diri paghukom han kalibutan."
                },
                "48": {
                    "verse_nr": "48",
                    "verse": "May-ada maghuhukom hadton nasalikway ha akon ngan diri nakarawat han akon mensahe. An pulong nga akon iginyakan amo an maghuhukom ha iya ha kataposan nga adlaw!"
                },
                "49": {
                    "verse_nr": "49",
                    "verse": "Tinuod ito, kay waray ako magyakan ha akon la kalugaringon, kundi an Amay nga nagpadara ha akon amo an nagsugo ha akon kon ano an akon igsisiring ngan igyayakan."
                },
                "50": {
                    "verse_nr": "50",
                    "verse": "Ngan maaram ako nga nahatag han dayon nga kinabuhi an iya sugo. Sanglit kon ano an akon igsisiring, amo man ito an pinapagyakan ha akon han Amay.\u201d"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Bisperas na adto han Pyesta han Paglabay. Maaram na hi Jesus nga inmabot na an iya takna hin pagbaya hini nga kalibutan ngan hin pagkadto han Amay. Dayuday ginhigugma niya an iya mga sakop dinhe ha kalibutan, ngan ginhigugma niya hira tubtob gud ha kataposan."
                },
                "2": {
                    "verse_nr": "2",
                    "verse": "Tarangka ha panihapon hi Jesus ngan an iya mga tinun-an. Ginlarang na han Yawa nga maglilingo kan Jesus hi Judas nga anak ni Simon Iscariote."
                },
                "3": {
                    "verse_nr": "3",
                    "verse": "Maaram hi Jesus nga itinubyan ha iya han Amay an bug-os nga gahom, ngan maaram hiya nga tikang hiya ha Dyos, ngan tikadto na hiya sa Dyos."
                },
                "4": {
                    "verse_nr": "4",
                    "verse": "Sanglit binmuhat hi Jesus ngan maglubas han iya bawbaw nga bado, ngan magbagkos hin twalya."
                },
                "5": {
                    "verse_nr": "5",
                    "verse": "Inmipis hiya hin tubig ngada ha palanggana ngan nagtikang hin panmusa han mga tiil han mga tinun-an, ngan ginpahiran han twalya nga iya iginbagkos."
                },
                "6": {
                    "verse_nr": "6",
                    "verse": "Hinmarani kan Simon Pedro nga nagsiring ha iya, \u201cGinoo, mamumusa ka ba han akon mga tiil?\u201d"
                },
                "7": {
                    "verse_nr": "7",
                    "verse": "Nagbaton hi Jesus ha iya, \u201cDiri ka pa maaram yana kon ano an akon ginbubuhat, kundi hibabaroan mo ini onina.\u201d"
                },
                "8": {
                    "verse_nr": "8",
                    "verse": "Nagsiring hi Pedro, \u201cDiri gud ako matugot nga mamusa ka han akon mga tiil!\u201d\nNagbaton hi Jesus, \u201cKon diri ako mamusa han imo mga tiil, diri ka na magigin tinun-an ko.\u201d"
                },
                "9": {
                    "verse_nr": "9",
                    "verse": "Nagbaton hi Simon Pedro, \u201cKon amo man ini, Ginoo, diri la an akon mga tiil, kundi ilakip liwat hin paghugas an akon mga kamot ngan ulo!\u201d"
                },
                "10": {
                    "verse_nr": "10",
                    "verse": "Nagsiring hi Jesus, \u201cAn human na kumarigos, malinis na an iya bug-os nga lawas, sanglit diri na kinahanglan maghugas pa ha iya ngahaw, kundi an iya mga tiil na la. Malinis na kamo kundi diri ngatanan.\u201d ("
                },
                "11": {
                    "verse_nr": "11",
                    "verse": "Maaram na hi Jesus kon hin-o an maglilingo ha iya, sanglit nagsiring hiya, \u201cMalinis na kamo kundi diri ngatanan.\u201d)"
                },
                "12": {
                    "verse_nr": "12",
                    "verse": "Katapos niya pamusa han ira mga tiil, nagsul-ot na liwat hi Jesus han iya bawbaw nga bado, ngan binmalik ha iya lingkoran ha lamesa. Nagpakiana hiya, \u201cNasayod ba kamo han ginbuhat ko ha iyo?"
                },
                "13": {
                    "verse_nr": "13",
                    "verse": "Natawag kamo ha akon nga magturutdo ngan Ginoo, ngan may kamatuoran, kay amo gud ito ako."
                },
                "14": {
                    "verse_nr": "14",
                    "verse": "Sanglit kon ako nga iyo Ginoo ngan Magturutdo namusa han iyo mga tiil, angay man liwat kamo maggiparupamusa han iyo mga tiil."
                },
                "15": {
                    "verse_nr": "15",
                    "verse": "Gintagan ko kamo hin susbaranan, basi sugaron niyo hin pagbuhat han ginbuhat ko ha iyo."
                },
                "16": {
                    "verse_nr": "16",
                    "verse": "Susumatan ta kamo hin tinuod: waray oripon nga labaw han iya agaron; waray sinugo nga labaw han nagsugo ha iya."
                },
                "17": {
                    "verse_nr": "17",
                    "verse": "Yana maaram na kamo hini nga kamatuoran; palaran kamo kon buhaton ini niyo!"
                },
                "18": {
                    "verse_nr": "18",
                    "verse": "\u201cDiri ako naghihimangraw mahitungod ha iyo ngatanan; nakilala ako han akon mga ginpili. Kundi kinahanglan matuman an kasuratan nga nasiring, \u2018Kinmontra ha akon an tawo nga sinmaro ha akon.\u2019"
                },
                "19": {
                    "verse_nr": "19",
                    "verse": "Ginsusumat ko ini ha iyo yana, nga diri pa ini nahinanabo, basi kon mahinabo na ini, tumoo kamo nga hi \u2018Ako Amo Ako.\u2019"
                },
                "20": {
                    "verse_nr": "20",
                    "verse": "Nagsusumat ako ha iyo hin tinuod: an bisan hin-o nga nakarawat han akon sinusugo, nakarawat man ha akon; ngan an nakarawat ha akon, nakarawat man han nagsugo ha akon.\u201d"
                },
                "21": {
                    "verse_nr": "21",
                    "verse": "Katapos ni Jesus magsiring hini, inalpan hiya hin dako nga kabido, ngan nagsiring hin dayag, \u201cSusumatan ta kamo hin tinuod: maglilingo ha akon in usa ha iyo.\u201d"
                },
                "22": {
                    "verse_nr": "22",
                    "verse": "Naggipasirosiplat hira nga nanhiburong kon hin-o gud an iya karuyag sidngon."
                },
                "23": {
                    "verse_nr": "23",
                    "verse": "Nalingkod sapit ni Jesus an hinigugma niya nga tinun-an."
                },
                "24": {
                    "verse_nr": "24",
                    "verse": "Nagsenyas hi Simon Pedro ha iya ngan nagsiring, \u201cPakianhi daw hiya kon hin-o an iya hinnanabihan.\u201d"
                },
                "25": {
                    "verse_nr": "25",
                    "verse": "Sanglit sinmiring kan Jesus adto nga tinun-an ngan nagpakiana, \u201cHin-o man hiya, Ginoo?\u201d"
                },
                "26": {
                    "verse_nr": "26",
                    "verse": "Nagbaton hi Jesus, \u201cItutunlob ko an tinapay ngan ihahatag ko ini ha iya; amo hiya an tawo.\u201d Sanglit kinmuha hiya hin pinit nga tinapay, iya ini gintunlob, ngan iginhatag kan Judas nga anak ni Simon Iscariote."
                },
                "27": {
                    "verse_nr": "27",
                    "verse": "Han pakakarawat gud la ni Judas han tinapay, sinmulod dayon ha iya hi Satanas. Nagsiring hi Jesus ha iya, \u201cDagmit ngan tumana an kinahanglan mo buhaton!\u201d"
                },
                "28": {
                    "verse_nr": "28",
                    "verse": "Waray nakasabot han mga nakada ha lamesa kay ano nga ginsiring ini ni Jesus ha iya."
                },
                "29": {
                    "verse_nr": "29",
                    "verse": "Tungod nga hi Judas man an tinaporan han supot han kwarta, nakahunahuna an iba nga mga tinun-an nga ginsugo hiya ni Jesus hin pagpalit han ira kinahanglanon para han pyesta, o bangin ginsugo hiya paghatag ngadto han mga kablas."
                },
                "30": {
                    "verse_nr": "30",
                    "verse": "Ginkarawat ni Judas an tinapay ngan ginmawas hiya dayon. Gab-i adto."
                },
                "31": {
                    "verse_nr": "31",
                    "verse": "Han paggawas na ni Judas, nagsiring hi Jesus, \u201cIginpapakita na yana an himaya han Anak han Tawo, ngan pinaagi ha iya, ginpapakita liwat an himaya han Dyos."
                },
                "32": {
                    "verse_nr": "32",
                    "verse": "Kon iginpapakita an himaya han Dyos pinaagi ha iya, magpapakita man an Dyos han himaya han Anak han Tawo ha iya ngahaw, ngan bubuhaton ito niya dayon."
                },
                "33": {
                    "verse_nr": "33",
                    "verse": "Mga anak ko, gutiay na la nga panahon an akon pakig-urosa ha iyo. Mamimiling kamo ha akon; kundi susumatan ko kamo yana han akon iginsiring ngadto han mga Judiyo, \u2018Diri kamo makakadto han akon kakadtoan.\u2019"
                },
                "34": {
                    "verse_nr": "34",
                    "verse": "Ihinahatag ko ha iyo in bag-o nga sugo: magsihigugmaay kamo. Kinahanglan magsihigugmaay kamo sugad han akon paghigugma ha iyo."
                },
                "35": {
                    "verse_nr": "35",
                    "verse": "Kon magsihigugmaay kamo, mahibabaro an ngatanan nga akon kamo mga tinun-an.\u201d"
                },
                "36": {
                    "verse_nr": "36",
                    "verse": "Nagpakiana ha iya hi Simon Pedro, \u201cNgain ka man kakadto, GINOO?\u201d\nNagbaton hi Jesus, \u201cDiri ka pa yana makakasunod ngadto han akon kakadtoan, kundi masunod ka ha akon onina.\u201d"
                },
                "37": {
                    "verse_nr": "37",
                    "verse": "Nagpakiana hi Pedro, \u201cGinoo, kay ano hin diri ko pakasunod ha imo yana? Andam man ako pagpakamatay tungod ha imo!\u201d"
                },
                "38": {
                    "verse_nr": "38",
                    "verse": "Nagbaton hi Jesus, \u201cUngod ba nga andam ka pagpakamatay tungod ha akon? Susumatan ko ikaw hin tinuod: diri pa matugaok an manok, iglilirong mo na akon hin makatulo.\u201d"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Nagsiring ha ira hi Jesus, \u201cAyaw kamo kabaraka ngan kagupong. Too kamo han Dyos ngan too man kamo ha akon."
                },
                "2": {
                    "verse_nr": "2",
                    "verse": "Damo in mga kwarto didto han balay han akon Amay, ngan makadto ako hin pag-andam hin dapit para ha iyo. Diri ako magsusumat hini ha iyo kon diri pa ini tinuod."
                },
                "3": {
                    "verse_nr": "3",
                    "verse": "Ngan katapos ko kadto ngan pag-andam hin dapit para ha iyo, mabalik ako ngan pauupdon ko kamo ha akon, basi kon hain ako aadto man liwat kamo."
                },
                "4": {
                    "verse_nr": "4",
                    "verse": "Maaram na kamo kon uunanhon niyo pagsangpot ngadto han akon kakadtoan.\u201d"
                },
                "5": {
                    "verse_nr": "5",
                    "verse": "Nagsiring ha iya hi Tomas, \u201cGinoo, diri kami maaram kon tikain ka; uunanhon man namon paghibaro han dalan nga tipakadto?\u201d"
                },
                "6": {
                    "verse_nr": "6",
                    "verse": "Nagbaton ha iya hi Jesus, \u201cAmo ako an dalan, an kamatuoran, ngan an kinabuhi; waray makakadto han Amay kon diri pinaagi ha akon.\u201d"
                },
                "7": {
                    "verse_nr": "7",
                    "verse": "Nagsiring hiya ha ira, \u201cYana nga nakakilala na kamo ha akon, makilala man kamo han akon Amay; ngan tikang yana nakilala na kamo ha iya, ngan hinkit-an na hiya niyo.\u201d"
                },
                "8": {
                    "verse_nr": "8",
                    "verse": "Nagsiring ha iya hi Felipe, \u201cGinoo, ipakita ha amon an Amay ngan igo na ito para ha amon.\u201d"
                },
                "9": {
                    "verse_nr": "9",
                    "verse": "Nagbaton hi Jesus, \u201cKamaiha na nga kaupod-upod ako niyo ngatanan; diri ka pa gihapon nakilala ha akon, Felipe? Nakakita na han Amay an bisan hin-o nga nakakita ha akon. Sanglit kay ano nga nasiring ka, \u2018Ipakita ha amon an Amay\u2019?"
                },
                "10": {
                    "verse_nr": "10",
                    "verse": "Diri ka ba natoo, Felipe, nga aada ako han Amay ngan an Amay aadi ha akon?\u201d Nagsiring hi Jesus ha iya mga tinun-an, \u201cDiri natikang ha akon an mga pulong nga iginhimangraw ko ha iyo. Nagbubuhat an Amay nga aadi ha akon han iya kalugaringon nga mga buruhaton."
                },
                "11": {
                    "verse_nr": "11",
                    "verse": "Tuohi niyo nga aada ako han Amay ngan an Amay aadi ha akon; kon diri man, tuohi ako niyo tungod hini nga mga buhat."
                },
                "12": {
                    "verse_nr": "12",
                    "verse": "Susumatan ko kamo hin tinuod: magbubuhat man han mga buruhaton nga akon ginbubuhat an bisan hin-o nga natoo ha akon\u2014tinuod, magbubuhat hiya hin larolabaw pa, kay makadto ako han Amay."
                },
                "13": {
                    "verse_nr": "13",
                    "verse": "Ngan bubuhaton ko an bisan ano nga iyo pangaroon ha akon ngaran, basi pagdayawon an Amay pinaagi han Anak."
                },
                "14": {
                    "verse_nr": "14",
                    "verse": "Bubuhaton ko an bisan ano nga pangaroon niyo ha akon ngaran."
                },
                "15": {
                    "verse_nr": "15",
                    "verse": "\u201cKon nahigugma kamo ha akon, magtutuman kamo han akon mga sugo."
                },
                "16": {
                    "verse_nr": "16",
                    "verse": "Pangangaroon ko han Amay, ngan tatagan kamo niya hin lain nga Parabulig, an Espiritu han kamatuoran, nga magpapabilin ha iyo ha kadayonan."
                },
                "17": {
                    "verse_nr": "17",
                    "verse": "Diri makarawat ha iya an kalibutan, kay diri nakita o nakilala an kalibutan ha iya. Kundi nakilala kamo ha iya, kay nagpapabilin nga nag-uokoy hiya dida ha iyo."
                },
                "18": {
                    "verse_nr": "18",
                    "verse": "\u201cDiri ko kamo babayaan nga mag-uusaan; mabalik ako ngada ha iyo."
                },
                "19": {
                    "verse_nr": "19",
                    "verse": "Ha diri maiha diri na makita ha akon an kalibutan, kundi makita kamo ha akon; ngan mabubuhi kamo kay buhi man ako."
                },
                "20": {
                    "verse_nr": "20",
                    "verse": "Kon umabot na ito nga adlaw, hibabaroan niyo nga aada ako han akon Amay, ngan aadi kamo ha akon, sugad nga aada ako ha iyo."
                },
                "21": {
                    "verse_nr": "21",
                    "verse": "\u201cNahigugma ha akon an bisan hin-o nga makarawat ngan magtuman han akon mga sugo. Hihigugmaon han akon Amay adton nahigugma ha akon; hihigugmaon ko man hiya ngan magpapakilala ako ha iya.\u201d"
                },
                "22": {
                    "verse_nr": "22",
                    "verse": "Nagpakiana hi Judas (diri hi Judas Iscariote), \u201cGinoo, uunanhon hin pagpakilala mo han imo kalugaringon ha amon, ngan diri ngadto ha kalibutan?\u201d"
                },
                "23": {
                    "verse_nr": "23",
                    "verse": "Nagbaton hi Jesus ha iya, \u201cMagtutuman han akon mensahe an bisan hin-o nga nahigugma ha akon. Hihigugmaon hiya han akon Amay, ngan makada kami ha iya, ngan mag-uokoy kami dida ha iya."
                },
                "24": {
                    "verse_nr": "24",
                    "verse": "Diri nagtutuman han akon mga pulong an bisan hin-o nga diri nahigugma ha akon. Diri akon an mensahe nga hinbatian niyo, kundi natikang han Amay nga nagsugo ha akon."
                },
                "25": {
                    "verse_nr": "25",
                    "verse": "\u201cIginsumat ko ini ha iyo samtang upod pa ako niyo."
                },
                "26": {
                    "verse_nr": "26",
                    "verse": "Kundi an Parabulig, an Espiritu Santo, nga susugoon han Amay ha akon ngaran, amo an magtututdo ha iyo han ngatanan nga mga butang, ngan magpapahinumdom ha iyo han ngatanan nga akon iginsumat ha iyo."
                },
                "27": {
                    "verse_nr": "27",
                    "verse": "\u201cIbibilin ko ha iyo an kalinaw; ihahatag ko ha iyo an akon kalinaw. Ihahatag ko ini ha iyo diri sugad han paghatag han kalibutan. Ayaw kamo kabaraka ngan kalisang; ayaw kamo kahadlok."
                },
                "28": {
                    "verse_nr": "28",
                    "verse": "Hinbatian ako niyo nga nasiring ha iyo, \u2018Mabaya ako, kundi mabalik ako ha iyo.\u2019 Kon nahigugma kamo ha akon, maglilipay unta kamo nga makadto ako han Amay, kay larolabaw hiya ha akon."
                },
                "29": {
                    "verse_nr": "29",
                    "verse": "Iginsusumat ko ini ha iyo yana, nga diri pa ini nahinanabo, basi kon mahinabo na ini, tumoo kamo."
                },
                "30": {
                    "verse_nr": "30",
                    "verse": "Diri na ako maghihimangraw ha iyo hin maiha, kay maabot na an punoan hini nga kalibutan. Waray hiya gahom ha akon"
                },
                "31": {
                    "verse_nr": "31",
                    "verse": "kundi kinahanglan mahibaro an kalibutan nga nahigugma ako han Amay; sanglit ginbubuhat ko an ngatanan nga iginsugo niya ha akon.\n\u201cTana, kalakat kita."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "\u201cAmo ako an tinuod nga balagon, ngan an akon Amay an magmarangno."
                },
                "2": {
                    "verse_nr": "2",
                    "verse": "Binabanggi niya an ngatanan nga sanga nga diri nabunga. Tinatag-an niya hin paghawan an kada sanga nga nabunga, basi mamunga hin darodamo."
                },
                "3": {
                    "verse_nr": "3",
                    "verse": "Nalinisan na kamo pinaagi han mensahe nga akon iginhimangraw ha iyo."
                },
                "4": {
                    "verse_nr": "4",
                    "verse": "Pabilin kamo didi ha akon, ngan magpapabilin man ako dida ha iyo. Diri makakabunga in sanga ha iya la kalugaringon; mahihimo la ini kon sumpay han puno an sanga. Ha sugad nga kaagi, diri kamo makakabunga, labot kon magpabilin kamo didi ha akon."
                },
                "5": {
                    "verse_nr": "5",
                    "verse": "\u201cAko an balagon ngan kamo an mga sanga. Mabunga hin damo an bisan hin-o nga magpabilin didi ha akon, ngan ako dida ha iya, kay waray niyo mahihimo kon bulag kamo ha akon."
                },
                "6": {
                    "verse_nr": "6",
                    "verse": "Ilinalabog ha gawas an bisan hin-o nga diri nagpapabilin ha akon, ngan nauuga sugad hin sanga; gintitirok in sugad nga mga sanga, ngan ilinalabog ha kalayo, ngan sunogon."
                },
                "7": {
                    "verse_nr": "7",
                    "verse": "Kon magpabilin kamo didi ha akon, ngan magpabilin an akon mga pulong dida ha iyo, mangangaro kamo hin bisan ano nga inuungara niyo, ngan katutumanan kamo."
                },
                "8": {
                    "verse_nr": "8",
                    "verse": "Ginhihimaya an akon Amay tungod han iyo pamunga hin damo; ngan pinaagi hini, nagigin mga tinun-an ko kamo."
                },
                "9": {
                    "verse_nr": "9",
                    "verse": "Hinihigugma ko kamo sugad gud han paghigugma ha akon han Amay; pagpabilin kamo didi han akon gugma."
                },
                "10": {
                    "verse_nr": "10",
                    "verse": "Kon tumanon niyo an akon mga sugo, magpapabilin kamo ha akon gugma, sugad gud han pagtuman ko han mga sugo han akon Amay ngan nagpapabilin ako dida han iya gugma."
                },
                "11": {
                    "verse_nr": "11",
                    "verse": "\u201cIginsumat ko ini ha iyo basi mahingada ha iyo an akon kalipay, ngan basi mahingpit an iyo kalipay."
                },
                "12": {
                    "verse_nr": "12",
                    "verse": "Amo ini an akon sugo: pagsihigugmaay kamo, sugad han paghigugma ko ha iyo."
                },
                "13": {
                    "verse_nr": "13",
                    "verse": "An gidadakoi nga gugma nga maaangkon hin usa ka tawo tungod han iya kasangkayan, amo an pagtubyan han iya kinabuhi para ha ira."
                },
                "14": {
                    "verse_nr": "14",
                    "verse": "Ngan kasangkayan ko kamo, kon buhaton niyo an akon iginsusugo ha iyo."
                },
                "15": {
                    "verse_nr": "15",
                    "verse": "Diri ko na kamo tatawgon nga mga surugoon, kay diri maaram an surugoon han ginbubuhat han iya agaron. Lugod, tatawagon ko kamo nga mga sangkay, kay iginsumat ko ha iyo an ngatanan nga hinbatian ko tikang han akon Amay."
                },
                "16": {
                    "verse_nr": "16",
                    "verse": "Waray kamo magpili ha akon; ako an nagpili ha iyo, ngan nagtudlok ha iyo nga magkalakat kamo ngan mamunga hin damo, mga bunga nga nagpapadayon. Sanglit ihahatag ha iyo han Amay an bisan ano nga iyo pangaroon ha iya, ha akon ngaran."
                },
                "17": {
                    "verse_nr": "17",
                    "verse": "Sanglit amo ini an igsusugo ko ha iyo: paggihigugmaay kamo.\u201d"
                },
                "18": {
                    "verse_nr": "18",
                    "verse": "\u201cKon magdumot ha iyo an kalibutan, kinahanglan hisabotan niyo nga una ako pagdumtan han kalibutan."
                },
                "19": {
                    "verse_nr": "19",
                    "verse": "Kon kanan kalibutan pa kamo, mahigugma unta ha iyo an kalibutan sugad nga iya kalugaringon. Kundi ginpili ko kamo tikang hini nga kalibutan, ngan diri na kamo sakop han kalibutan; sanglit magdudumot ha iyo an kalibutan."
                },
                "20": {
                    "verse_nr": "20",
                    "verse": "Hinumdomi an iginsiring ko ha iyo: \u2018Waray oripon nga labaw han iya agaron.\u2019 Kon ginpakurian ako nira, pagpapakurian man liwat kamo nira; kon gintuman nira an akon mensahe, pagtutumanon man liwat nira an iyo mensahe."
                },
                "21": {
                    "verse_nr": "21",
                    "verse": "Kundi bubuhaton nira ini ngatanan ha iyo, kay akon man kamo sakop; kay diri hira nakilala han nagsugo ha akon."
                },
                "22": {
                    "verse_nr": "22",
                    "verse": "Diri unta hira salaan kon waray pa ako kumanhi ngan maghimangraw ha ira; kundi yana, waray na hira baribad han ira sala."
                },
                "23": {
                    "verse_nr": "23",
                    "verse": "An bisan hin-o nga nagdudumot ha akon, nagdudumot man han akon Amay."
                },
                "24": {
                    "verse_nr": "24",
                    "verse": "Diri unta hira salaan kon waray ko pa buhata ha butnga nira an mga buhat nga waray pagbuhata hin bisan hin-o; kundi yana, hinkit-an na nira an akon ginbuhat, ngan gindudumtan nira ako ngan an akon Amay."
                },
                "25": {
                    "verse_nr": "25",
                    "verse": "Kundi kinahanglan mahinabo ini, basi matuman an iginsurat dida han ira Balaod: \u2018Gindumtan ako nira hin waray la hinungdan.\u2019"
                },
                "26": {
                    "verse_nr": "26",
                    "verse": "\u201cMaabot an Parabulig, an Espiritu han kamatuoran, nga natikang han Amay. Susugoon ko hiya nganhi ha iyo tikang han Amay, ngan magpapamatuod hiya mahitungod ha akon."
                },
                "27": {
                    "verse_nr": "27",
                    "verse": "Ngan magpapamatuod liwat kamo mahitungod ha akon, kay nagin kaupod ko man kamo tikang pa gud ha tinikangan."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "\u201cIginsumat ko ini ha iyo basi diri lumuya an iyo pagtoo ha akon."
                },
                "2": {
                    "verse_nr": "2",
                    "verse": "Paiiwason kamo nira ha ira mga sinagoga. Maabot an panahon nga an magpapatay ha iyo makakahunahuna nga nag-aalagad hiya han Dyos."
                },
                "3": {
                    "verse_nr": "3",
                    "verse": "Bubuhaton nira ha iyo ini nga mga butang, kay waray hira makakilala han Amay o ha akon."
                },
                "4": {
                    "verse_nr": "4",
                    "verse": "Kundi iginsumat ko ini ha iyo, basi kon buhaton na nira ini, mahinunumdom kamo nga iginsumat ko ini ha iyo.\n\u201cWaray ko igsumat ha iyo ini nga mga butang ha tinikangan, kay kaupod pa man ako niyo."
                },
                "5": {
                    "verse_nr": "5",
                    "verse": "Kundi yana, makadto na ako han nagsugo ha akon; kundi waray ha iyo napakiana ha akon, \u2018Tikain ka?\u2019"
                },
                "6": {
                    "verse_nr": "6",
                    "verse": "Ngan yana nga ginsumatan ko na kamo, nagmamabidoon kamo."
                },
                "7": {
                    "verse_nr": "7",
                    "verse": "Kundi susumatan ko kamo hin tinuod: mauruupay para ha iyo nga malakat ako, kay kon diri ako lumakat, diri makanhi ha iyo an Parabulig. Kundi kon lumakat ako, ipadadara ko hiya nganhi ha iyo."
                },
                "8": {
                    "verse_nr": "8",
                    "verse": "Ngan kon umabot na hiya, magpapamatuod hiya ha mga tawo han kalibutan nga mga sayop hira mahitungod han sala, mahitungod han pagkamatadong, ngan mahitungod han paghukom han Dyos."
                },
                "9": {
                    "verse_nr": "9",
                    "verse": "Sayop hira mahitungod han sala, kay diri hira natoo ha akon"
                },
                "10": {
                    "verse_nr": "10",
                    "verse": "mahitungod han pagkamatadong, kay makadto ako han Amay ngan diri na kamo makita ha akon"
                },
                "11": {
                    "verse_nr": "11",
                    "verse": "mahitungod han paghukom, kay ginhukman na an punoan hini nga kalibutan."
                },
                "12": {
                    "verse_nr": "12",
                    "verse": "\u201cDamo pa gad an akon igsurumat ha iyo, kundi diri pa ini niyo maaakos yana."
                },
                "13": {
                    "verse_nr": "13",
                    "verse": "Kundi kon umabot na an Espiritu han kamatuoran, igtututdo kamo niya ngadto han ngatanan nga kamatuoran. Diri hiya maghihimangraw ha iya la kalugaringon, kundi maghihimangraw hiya han hinbabatian, ngan magsusumat han mga butang nga tiarabot."
                },
                "14": {
                    "verse_nr": "14",
                    "verse": "Paghihimayaon ako niya, kay natikang ha akon an igsusumat niya ha iyo."
                },
                "15": {
                    "verse_nr": "15",
                    "verse": "Akon an ngatanan nga kanan Amay; sanglit nagsiring ako nga natikang ha akon an igsusumat ha iyo han Espiritu."
                },
                "16": {
                    "verse_nr": "16",
                    "verse": "\u201cHa diri maiha, diri na kamo makita ha akon; ngan ha diri liwat maiha makita na liwat kamo ha akon.\u201d"
                },
                "17": {
                    "verse_nr": "17",
                    "verse": "Nagsiring ngadto han iba an pira han iya mga tinun-an: \u201cAno ba an kahulogan hini nga iya siring, \u2018Ha diri maiha, diri na kamo makita ha akon, ngan diri maiha makita na liwat kamo ha akon\u2019; ngan nasiring liwat hiya, \u2018Kay makadto ako han Amay.\u2019\u201d"
                },
                "18": {
                    "verse_nr": "18",
                    "verse": "Nagpakiana pa hira, \u201cAno an buot niya sidngon han \u2018diri maiha\u2019? Diri kita nasabot han iya ginyiyinakan!\u201d"
                },
                "19": {
                    "verse_nr": "19",
                    "verse": "Nahibaro hi Jesus nga karuyag hira pumakiana ha iya, sanglit nagsiring hiya ha ira, \u201cNagsiring ako, \u2018Ha diri maiha diri na kamo makita ha akon, ngan diri maiha makita na liwat kamo ha akon.\u2019 Amo ba ini an iyo ginpaparopakiana?"
                },
                "20": {
                    "verse_nr": "20",
                    "verse": "Susumatan ta kamo hin tinuod: magtatangis ngan magngunguyngoy kamo, kundi maglilipay an kalibutan; magmamabidoon kamo, kundi magigin kalipayan an iyo kabidoan."
                },
                "21": {
                    "verse_nr": "21",
                    "verse": "Mabidoon in babaye kon tipagaranak pa la hiya, kay inmabot na an takna han iya pag-antos; kundi kon natatawo na an bata, hinngangalimtan niya an iya gin-antos, kay malipayon na hiya nga may natawo nga bata nganhi ha kalibutan."
                },
                "22": {
                    "verse_nr": "22",
                    "verse": "Amo man ini dida ha iyo: mabidoon kamo yana, kundi makikigkita liwat ako ha iyo, ngan magmamalipayon gud kamo hin kalipay nga waray makakaagaw ha iyo."
                },
                "23": {
                    "verse_nr": "23",
                    "verse": "\u201cKon umabot na adto nga adlaw diri na kamo mangangaro ha akon hin bisan ano. Susumatan ta kamo hin tinuod: ihahatag ha iyo han Amay an bisan ano nga iyo pangaroon ha iya ha akon ngaran."
                },
                "24": {
                    "verse_nr": "24",
                    "verse": "Ngada yana waray pa kamo mangaro hin bisan ano ha akon ngaran; pangaro ngan makarawat kamo, basi mahingpit an iyo kalipay."
                },
                "25": {
                    "verse_nr": "25",
                    "verse": "\u201cIginsumat ko ha iyo ini nga mga butang pinaagi hin mga pananglitan. Kundi maabot in panahon nga diri na ako magamit hin mga pananglitan, kundi magyayakan ako ha iyo hin yano nga mga pulong mahitungod han Amay."
                },
                "26": {
                    "verse_nr": "26",
                    "verse": "Kon umabot na adto nga adlaw mangangaro kamo ha iya ha akon ngaran; ngan diri ako nasiring nga mangangaro ako ha iya para ha iyo"
                },
                "27": {
                    "verse_nr": "27",
                    "verse": "kay nahigugma ha iyo an Amay ngahaw. Nahigugma hiya ha iyo kay nahigugma man kamo ha akon ngan tinmoo kamo nga tinmikang ako han Dyos."
                },
                "28": {
                    "verse_nr": "28",
                    "verse": "Tikang gud ako han Amay ngan kinmanhi ako ha kalibutan; ngan yana mabaya na ako han kalibutan ngan mabalik ako ngadto han Amay.\u201d"
                },
                "29": {
                    "verse_nr": "29",
                    "verse": "Ngan nagsiring an iya mga tinun-an, \u201cKitaa, dayag na kaupay an imo pagyakan, ngan diri ka na nagamit hin mga pananglitan."
                },
                "30": {
                    "verse_nr": "30",
                    "verse": "Maaram na kami yana nga sayod ka han ngatanan; diri ka nagkikinahanglan nga may magpinakiana pa ha imo. Nakakapatoo ini ha amon nga tikang ka han Dyos.\u201d"
                },
                "31": {
                    "verse_nr": "31",
                    "verse": "Nagbaton ha ira hi Jesus, \u201cNatoo na ba kamo yana?"
                },
                "32": {
                    "verse_nr": "32",
                    "verse": "Maabot an panahon, ngan aanhi na, nga magkakaburublag kamo ngatanan, kada usa, ha iya kalugaringon nga urukyan, ngan babayaan ako nga mag-uusaan. Kundi diri tinuod nga nag-uusaan la ako, kay kaupod ko an Amay."
                },
                "33": {
                    "verse_nr": "33",
                    "verse": "Iginsumat ko ini ha iyo basi mamay-ada niyo kamurayaw pinaagi hin pakig-usa ha akon. Pagpapaantoson kamo han kalibutan; kundi pagmaisog kamo! Gindaog ko na an kalibutan!\u201d"
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Katapos ni Jesus maghimangraw hini, hinmangad hiya ha langit ngan nagsiring, \u201cAmay ko, inmabot na an takna. Paghimayaa an imo Anak, basi paghimayaon ka man han imo Anak."
                },
                "2": {
                    "verse_nr": "2",
                    "verse": "Kay gintagan mo man hiya hin gahom hin pagmando han ngatanan nga mga tawo basi humatag hiya han dayon nga kinabuhi ngadto han ngatanan nga igintubyan mo ha iya."
                },
                "3": {
                    "verse_nr": "3",
                    "verse": "Ngan amo ini an dayon nga kinabuhi; nga kumilala ha imo an mga tawo, nga ikaw la an matuod nga Dyos, ngan kumilala kan Jesu-Cristo nga imo ginsugo."
                },
                "4": {
                    "verse_nr": "4",
                    "verse": "Iginpakita ko ha tuna an imo himaya; ginhuman ko na an iginpabuhat mo ha akon."
                },
                "5": {
                    "verse_nr": "5",
                    "verse": "Amay ko, himayaa ako yana ha imo atubangan sugad han himaya nga akon hadto han kaupod pa ako nimo, han waray pa himoa an kalibutan."
                },
                "6": {
                    "verse_nr": "6",
                    "verse": "\u201cIginpakilala ko ikaw han mga tawo nga imo ginkuha ha kalibutan. Imo hira, ngan gintubyan mo hira ha akon. Gintuman nira an imo pulong"
                },
                "7": {
                    "verse_nr": "7",
                    "verse": "ngan yana maaram hira nga tikang ha imo an ngatanan nga iginhatag mo ha akon."
                },
                "8": {
                    "verse_nr": "8",
                    "verse": "Igintutdo ko ha ira an mensahe nga iginhatag mo ha akon, ngan ginkarawat ini hira. Maaram hira nga tikang ako ha imo, ngan natoo hira nga ikaw an nagsugo ha akon."
                },
                "9": {
                    "verse_nr": "9",
                    "verse": "\u201cNag-aampo ako para ha ira. Diri ako nag-aampo para han kalibutan, kundi para han mga tawo nga igintubyan mo ha akon, kay imo man hira."
                },
                "10": {
                    "verse_nr": "10",
                    "verse": "Imo an ngatanan nga akon, ngan akon man an ngatanan nga imo; ngan napapasidunggan ako tungod ha ira."
                },
                "11": {
                    "verse_nr": "11",
                    "verse": "Yana makada na ako ha imo; mabaya na ako han kalibutan, kundi hahani pa hira ha kalibutan. Baraan nga Amay, panalipdi hira pinaagi han gahom han imo ngaran, an ngaran nga ihinatag mo ha akon, basi magkaurosa hira sugad nga uusa la kita."
                },
                "12": {
                    "verse_nr": "12",
                    "verse": "Ginpanalipdan ko hira pinaagi han gahom han imo ngaran nga ihinatag mo ha akon, samtang kaupod pa ako nira. Ginbantayan ko hira, ngan waray usa ha ira nga nawara, labot han tawo nga kinahanglan mawara, basi matuman an kasuratan."
                },
                "13": {
                    "verse_nr": "13",
                    "verse": "Kundi yana makada na ako ha imo, ngan ginhihimangraw ko ini nga mga butang dinhe ha kalibutan, basi matugob gud hira han akon kalipayan."
                },
                "14": {
                    "verse_nr": "14",
                    "verse": "Iginhatag ko ha ira an imo mensahe ngan nagdumot ha ira an kalibutan, kay diri man hira kanan kalibutan, sugad gud nga diri man ako kanan kalibutan."
                },
                "15": {
                    "verse_nr": "15",
                    "verse": "Diri ako nahangyo nga kuhaon mo hira ha kalibutan, kundi nga panalipdan mo hira han Yawa."
                },
                "16": {
                    "verse_nr": "16",
                    "verse": "Diri hira kanan kalibutan, sugad gud nga diri man ako kanan kalibutan."
                },
                "17": {
                    "verse_nr": "17",
                    "verse": "Ihalad hira ngada ha imo pinaagi han kamatuoran; an imo pulong amo an kamatuoran."
                },
                "18": {
                    "verse_nr": "18",
                    "verse": "Ginpadara ko hira nganhi ha kalibutan sugad han pagsugoa mo ha akon nganhi ha kalibutan."
                },
                "19": {
                    "verse_nr": "19",
                    "verse": "Ngan tungod ha ira ihinahalad ko ha imo an akon kalugaringon, basi hira liwat magin tinuod man nga iginhalad ha imo."
                },
                "20": {
                    "verse_nr": "20",
                    "verse": "\u201cNag-aampo ako diri para la ha ira, kundi para liwat hadton mga matoo ha akon tungod han ira mensahe."
                },
                "21": {
                    "verse_nr": "21",
                    "verse": "Nag-aampo ako nga magkaurosa unta hira ngatanan. Amay, mahiusa unta hira ha aton, sugad gud nga aadi ka ha akon ngan aada ako ha imo, basi tumoo an kalibutan nga ikaw an nagsugo ha akon."
                },
                "22": {
                    "verse_nr": "22",
                    "verse": "Gintagan ko hira han amo nga himaya nga ihinatag mo ha akon, basi magkaurosa hira sugad nga uusa la kita"
                },
                "23": {
                    "verse_nr": "23",
                    "verse": "ako dida ha ira ngan ikaw dadi ha akon, basi magkaurosa unta hira hin hingpit, basi makasabot unta an kalibutan nga ikaw an nagsugo ha akon, ngan nahigugma ka ha ira sugad han imo paghigugma ha akon."
                },
                "24": {
                    "verse_nr": "24",
                    "verse": "\u201cAmay, igintubyan mo hira ha akon, ngan karuyag ko nga hira mahiusa ha akon bisan kon hain ako, basi hikit-an nira an akon himaya, an himaya nga ihinatag mo ha akon; kay ginhigugma mo ako han waray pa hihimoa an kalibutan."
                },
                "25": {
                    "verse_nr": "25",
                    "verse": "Matadong nga Amay, diri nakilala ha imo an kalibutan, kundi nakilala ako ha imo, ngan maaram ini hira nga ikaw an nagsugo ha akon."
                },
                "26": {
                    "verse_nr": "26",
                    "verse": "Iginpakilala ko ikaw ha ira, ngan ipadadayon ko hin pagpakilala ha imo, basi maangkon man nira an gugma mo para ha akon, ngan mag-ukoy man ako dida ha ira.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Katapos ni Jesus mag-ampo hini, linmakat hiya upod an iya mga tinun-an ngan tinmabok han sapa nga Kidron an ngaran. May tanaman didto hadto nga dapit, ngan sinmulod ngadto hi Jesus ngan an iya mga tinun-an."
                },
                "2": {
                    "verse_nr": "2",
                    "verse": "Agsob hi Jesus makig-urosa han iya mga tinun-an didto, sanglit maaram hini nga dapit an malingo nga Judas."
                },
                "3": {
                    "verse_nr": "3",
                    "verse": "Sanglit kinmadto hi Judas hini nga tanaman upod in mga sondalo ngan mga gwardya han Templo nga ginsugo han mga puno han kapadian ngan mga Parisiyo. Dara nira in mga hinganiban, mga parol, ngan mga sulo."
                },
                "4": {
                    "verse_nr": "4",
                    "verse": "Maaram hi Jesus han ngatanan nga mahinanabo ha iya, sanglit gintapo niya ngan ginpakianhan hira, \u201cHin-o an iyo ginbibiling?\u201d"
                },
                "5": {
                    "verse_nr": "5",
                    "verse": "Nagbaton hira, \u201cHi Jesus nga taga-Nazaret.\u201d\n\u201cAmo ako,\u201d nagsiring hiya.\nNatindog didto upod ha ira an malingo nga Judas."
                },
                "6": {
                    "verse_nr": "6",
                    "verse": "Han pagsiring la ni Jesus, \u201cAmo ako,\u201d inmisol hira ngan nagkatutumba ha tuna."
                },
                "7": {
                    "verse_nr": "7",
                    "verse": "Ginpakianhan na liwat hira ni Jesus, \u201cHin-o gud an iyo ginbibiling?\u201d\nNagbaton hira, \u201cHi Jesus nga taga-Nazaret.\u201d"
                },
                "8": {
                    "verse_nr": "8",
                    "verse": "Nagsiring hi Jesus, \u201cGinsumatan ko na kamo nga amo ako, sanglit kon ako an iyo tuyo, palakta niyo inin iba.\u201d ("
                },
                "9": {
                    "verse_nr": "9",
                    "verse": "Ginsiring niya ini basi matuman an iya iginyakan, \u201cAmay, waray ako kawad-i bisan usa han imo iginhatag ha akon.\u201d)"
                },
                "10": {
                    "verse_nr": "10",
                    "verse": "May espada hi Simon Pedro; hinulbot ini niya ngan tigbason an oripon han Labaw nga Padi, ngan napalong an tuo nga talinga han oripon. Malco an ngaran han oripon."
                },
                "11": {
                    "verse_nr": "11",
                    "verse": "Nagsiring hi Jesus kan Pedro, \u201cIbalik ha takob an imo espada! Naghuhunahuna ka ba nga diri ko iimnon an kupa hin pag-antos nga iginhatag ha akon han akon Amay?\u201d"
                },
                "12": {
                    "verse_nr": "12",
                    "verse": "Gindakop ngan gingapos hi Jesus han mga sondalo nga upod han ira kapitan, ngan han mga gwardya nga Judiyo."
                },
                "13": {
                    "verse_nr": "13",
                    "verse": "Gindara hiya nira, syahan ngadto kan Anas nga ugangan ni Caifas nga amo an Labaw nga Padi hadto nga tuig."
                },
                "14": {
                    "verse_nr": "14",
                    "verse": "Hi Caifas an nagsagdon han mga Judiyo nga maoruopay pa nga usa la nga tawo an mamatay para han ngatanan nga katawhan."
                },
                "15": {
                    "verse_nr": "15",
                    "verse": "Sinmunod kan Jesus hi Simon Pedro ngan hin usa nga tinun-an. Kilala kaupay han Labaw nga Padi adto nga usa nga tinun-an, sanglit binmunyog hiya kan Jesus ngadto ha bungsaran han balay han Labaw nga Padi."
                },
                "16": {
                    "verse_nr": "16",
                    "verse": "Nagpabilin hi Pedro ha gawas, ha may portahan. Ginmawas an tinun-an nga kilala han Labaw nga Padi, nakighimangraw han daragita nga nakada han portahan ngan ginpasulod hi Pedro."
                },
                "17": {
                    "verse_nr": "17",
                    "verse": "Nagpakiana kan Pedro ini nga daragita nga bantay han portahan, \u201cDiri ka ba usa han mga tinun-an hito nga tawo?\u201d\n\u201cDiri,\u201d nagbaton hi Pedro."
                },
                "18": {
                    "verse_nr": "18",
                    "verse": "Tungod han kahagkot nagtap-ong an mga surugoon ngan mga gwardya nga nagkatukdaw hira palibot han tap-ong nga nagdadangdang ha ira ngahaw. Tinmig-ob hi Pedro ha ira basi kapasuan hiya."
                },
                "19": {
                    "verse_nr": "19",
                    "verse": "Nagpakiana kan Jesus an Labaw nga Padi mahitungod han iya mga tinun-an ngan mahitungod han iya pagturon-an."
                },
                "20": {
                    "verse_nr": "20",
                    "verse": "Nagbaton hi Jesus, \u201cDayuday dayag an akon pagyakan ha ngatanan. Ginbuhat ko an ngatanan nga pagtutdo didto ha mga sinagoga ngan ha Templo, diin napakadto didto an ngatanan nga mga Judiyo. Waray gud ako magyakan hin bisan ano nga diri dayag ha iyo."
                },
                "21": {
                    "verse_nr": "21",
                    "verse": "Kay ano nga ako an iyo ginpapakianhan? Asay niyo pakianhi an mga tawo nga nagpakabati ha akon. Pakianhi hira kon ano an akon iginsumat ha ira, sayod hira han akon iginyakan.\u201d"
                },
                "22": {
                    "verse_nr": "22",
                    "verse": "Han pagsiring hini ni Jesus, gintampalo hiya hin usa han mga gwardya nga nakadto ngan sidngon, \u201cKamailob mo hin pagyakan hin sugad ngadto han Labaw nga Padi!\u201d"
                },
                "23": {
                    "verse_nr": "23",
                    "verse": "Nagbaton ha iya hi Jesus, \u201cKon may iginyakan ko nga sayop, sumati an ngatanan nga hahani kon ano an akon ginyakan. Kundi kon matadong man an akon ginyakan, kay ano nga gintampalo mo ako?\u201d"
                },
                "24": {
                    "verse_nr": "24",
                    "verse": "Ngan iginpadara ni Anas hi Jesus nga ginapos pa, ngadto kan Caifas, an Labaw nga Padi."
                },
                "25": {
                    "verse_nr": "25",
                    "verse": "Han natindog pa hi Pedro nga nagdadangdang harani han tap-ong, nagpakiana ha iya an iba, \u201cDiri ka ba usa han mga tinun-an hito nga tawo?\u201d\nNaglirong hiya ngan nagsiring, \u201cDiri!\u201d"
                },
                "26": {
                    "verse_nr": "26",
                    "verse": "Sinmagbang hin pagpakiana in usa han mga oripon han Labaw nga Padi, nga urupod han ginpalongan ni Pedro, \u201cDiri ba ikaw an hinkit-an ko nga kaupod niya didto han tanaman?\u201d"
                },
                "27": {
                    "verse_nr": "27",
                    "verse": "Ngan nagsiring na liwat hi Pedro, \u201cDiri,\u201d ngan hito ngahaw nga takna tinmugaok in manok."
                },
                "28": {
                    "verse_nr": "28",
                    "verse": "Han agaaga pa, gindara nira hi Jesus tikang han balay ni Caifas ngadto han palasyo han gobernador. Waray sumulod han palasyo an mga Judiyo kay diri nira karuyag magtalapas han balaod han ira tuluohan hiunong han paglinis, basi makakaon hira han panihapon han Paglabay."
                },
                "29": {
                    "verse_nr": "29",
                    "verse": "Sanglit ginmawas na la hi Pilato ngadto ha ira ngan nagpakiana, \u201cAno in iyo sumbong kontra hini nga tawo?\u201d"
                },
                "30": {
                    "verse_nr": "30",
                    "verse": "Nagbaton hira, \u201cDiri unta namon hiya gindadara nganhi ha imo kon waray pa hiya makagtalapas.\u201d"
                },
                "31": {
                    "verse_nr": "31",
                    "verse": "Nagsiring hi Pilato ha ira, \u201cDad-a hiya ngan usisaha niyo sumala han iyo kalugaringon nga balaod.\u201d\nNagbaton an mga Judiyo, \u201cDiri itinutugot ha amon hin pagpatay bisan kan kanay.\u201d ("
                },
                "32": {
                    "verse_nr": "32",
                    "verse": "Nahinabo ini basi matuman an iginyakan ni Jesus han paghimangraw niya kon ano nga paagi mamamatay hiya.)"
                },
                "33": {
                    "verse_nr": "33",
                    "verse": "Sinmulod liwat ha palasyo hi Pilato ngan gintawag hi Jesus. Nagpakiana hiya kan Jesus, \u201cIkaw ba an hadi han mga Judiyo?\u201d"
                },
                "34": {
                    "verse_nr": "34",
                    "verse": "Nagbaton hi Jesus, \u201cKalugaringon mo ba ini nga pakiana, o ginsumatan ka ba hin iba mahitungod ha akon?\u201d"
                },
                "35": {
                    "verse_nr": "35",
                    "verse": "Nagbaton hi Pilato, \u201cKay ano, Judiyo ba ako? An imo kalugaringon nga mga tawo ngan an ira mga puno han kapadian an nagtubyan ha imo nganhi ha akon. Ano ba in nabuhat mo?\u201d"
                },
                "36": {
                    "verse_nr": "36",
                    "verse": "Nagsiring hi Jesus, \u201cDiri kanan hini nga kalibutan an akon ginhadian. Kon kanan kalibutan pa an akon ginhadian, nakikig-away unta an akon mga sakop basi diri ako mahulog ha kamot han mga Judiyo. Diri, diri kanan hini nga kalibutan an akon ginhadian!\u201d"
                },
                "37": {
                    "verse_nr": "37",
                    "verse": "Sanglit nagpakiana ha iya hi Pilato, \u201cKon sugad, hadi ka ngay-an?\u201d\nNagbaton hi Jesus, \u201cIkaw an nasiring nga hadi ako. Tungod hini, natawo ngan kinmanhi ako ha kalibutan, basi magpamatuod han kamatuoran. Namamati ha akon an bisan hin-o nga aada han kamatuoran.\u201d"
                },
                "38": {
                    "verse_nr": "38",
                    "verse": "Nagpakiana hi Pilato, \u201cAno ba an kamatuoran?\u201d\nBinmalik ngadto ha gawas hi Pilato ngan nagsiring ngadto han mga Judiyo, \u201cWaray ko hin-agian nga sadang pasikaran hin pagsirot ha iya."
                },
                "39": {
                    "verse_nr": "39",
                    "verse": "Kundi sumala han iyo batasan, nagpapagawas ako hin usa nga priso para ha iyo ha panahon hin Paglabay. Karuyag ba niyo nga buhian ko para ha iyo an hadi han mga Judiyo?\u201d"
                },
                "40": {
                    "verse_nr": "40",
                    "verse": "Ginmoliat hira pagbaton ha iya, \u201cDiri, ayaw hiya! Karuyag namon hi Barabas?\u201d (Tikasan ini hi Barabas.)"
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Ngan ipinakuha ni Pilato hi Jesus ngan iginpalatob hiya ha ira."
                },
                "2": {
                    "verse_nr": "2",
                    "verse": "Naghimo an mga sondalo hin korona tikang hin tunokon nga mga sanga ngan iginsul-ot ha iya ulo. Ginbadoan hiya nira hin panapton nga pula"
                },
                "3": {
                    "verse_nr": "3",
                    "verse": "gindaop hiya, ngan ginsiring, \u201cMabuhi an Hadi han mga Judiyo!\u201d Ngan gintampalo hiya nira."
                },
                "4": {
                    "verse_nr": "4",
                    "verse": "Ginmawas na liwat hi Pilato ngan sidngon an mga tawo, \u201cTan-awa, dadad-on ko hiya nganhi ha iyo basi niyo hibaroan nga waray ko hin-agian nga sadang pasikaran hin pagsirot ha iya.\u201d"
                },
                "5": {
                    "verse_nr": "5",
                    "verse": "Ngan ginmawas hi Jesus nga nakakasul-ot han tunokon nga korona ngan han panapton nga pula. Nagsiring hi Pilato ngadto han mga tawo, \u201cKitaa, iini an tawo!\u201d"
                },
                "6": {
                    "verse_nr": "6",
                    "verse": "Han pakakita la ha iya han mga puno han kapadian ngan mga gwardya, naggoliat hira, \u201cIgraysang hiya ha kros! Igraysang hiya ha kros!\u201d\nNagsiring hi Pilato ha ira, \u201cKuhaa hiya niyo ngan igraysang hiya ha kros. Waray ko hin-agian nga sadang pasikaran hin pagsirot ha iya.\u201d"
                },
                "7": {
                    "verse_nr": "7",
                    "verse": "Nagbaton an mga Judiyo, \u201cMay-ada kami balaod nga nagsusumat nga kinahanglan hiya mamatay, kay nagpaka-Anak han Dyos hiya.\u201d"
                },
                "8": {
                    "verse_nr": "8",
                    "verse": "Labi na nga nahadlok hi Pilato han pakabati niya hini."
                },
                "9": {
                    "verse_nr": "9",
                    "verse": "Binmalik hiya pagsulod ngadto han palasyo ngan nagpakiana kan Jesus, \u201cTikang ka ba diin?\u201d\nKundi waray magbaton hi Jesus."
                },
                "10": {
                    "verse_nr": "10",
                    "verse": "Nagsiring ha iya hi Pilato, \u201cDiri ka ba nabaton ha akon? Tigamni nga may-ada ko gahom hin pagtalwas ha imo ngan hin pagraysang ha imo ha kros.\u201d"
                },
                "11": {
                    "verse_nr": "11",
                    "verse": "Nagbaton hi Jesus, \u201cMay-ada ka gahom ha akon tungod la nga iginhatag ini han Dyos ha imo; sanglit darudako nga salaan an nagtubyan ha akon ngada ha imo.\u201d"
                },
                "12": {
                    "verse_nr": "12",
                    "verse": "Han pakabati hini ni Pilato, nagtalingoha hiya pagbiling hin paagi hin pagbuhi kan Jesus. Kundi naggoliat an mga Judiyo, \u201cKon buhian mo hiya, diri ka ngay-an sangkay han Emperador! Kaaway han Emperador an bisan hin-o nga napakahadi!\u201d"
                },
                "13": {
                    "verse_nr": "13",
                    "verse": "Han pakabati ni Pilato hini nga mga pulong, iginawas niya hi Jesus, ngan linmingkod ha lingkoran han maghurukom dida han dapit han ginngangaranan \u201cAn Plataporma nga bato.\u201d (\u201cGabata\u201d an ngaran hini ha Hebreo.)"
                },
                "14": {
                    "verse_nr": "14",
                    "verse": "Tikaurudto na adto han bisperas han Paglabay. Nagsiring hi Pilato ngadto han mga Judiyo, \u201cIini an iyo hadi!\u201d"
                },
                "15": {
                    "verse_nr": "15",
                    "verse": "Naggoliat hira, \u201cPataya hiya! Pataya hiya! Igraysang hiya ha kros!\u201d\nNagpakiana hi Pilato ha ira, \u201cKaruyag ba niyo nga igraysang ko ha kros an iyo hadi?\u201d\nNagbaton an mga puno han kapadian, \u201cAn Emperador la an amon hadi!\u201d"
                },
                "16": {
                    "verse_nr": "16",
                    "verse": "Sanglit igintubyan ha ira ni Pilato hi Jesus, basi igraysang ha kros.\nSanglit gindara nira hi Jesus."
                },
                "17": {
                    "verse_nr": "17",
                    "verse": "Ginmuwa hiya nga nagpapas-an han iya kros, ngan inmabot ha dapit nga gintatawag \u201cAn Dapit han Klabera.\u201d (\u201cGolgota\u201d an tawag hini ha Hebreo.)"
                },
                "18": {
                    "verse_nr": "18",
                    "verse": "Didto iginraysang nira ha kros hi Jesus. Iginraysang liwat nira ha mga kros in duha pa ka tawo ha magkasi ligid niya, nga nabubutnga nira hi Jesus."
                },
                "19": {
                    "verse_nr": "19",
                    "verse": "Iginsurat ni Pilato in usa nga pahibaro ngan iginpataod ini ha kros. Amo ini an ginsurat: \u201cHi Jesus nga taga-Nazaret, an Hadi han mga Judiyo.\u201d"
                },
                "20": {
                    "verse_nr": "20",
                    "verse": "Nakabasa hini in damo nga mga Judiyo kay diri man hirayo tikang han syudad an dapit nga ginraysangan kan Jesus. Iginsurat an pahibaro ha pinulongan nga Hebreo, Latin, ngan Griego."
                },
                "21": {
                    "verse_nr": "21",
                    "verse": "Nagsiring kan Pilato an mga puno han kapadian han mga Judiyo, \u201cAyaw isurat \u2018An Hadi han mga Judiyo,\u2019 kundi \u2018Nagsiring ini nga tawo, Ako an Hadi han mga Judiyo.\u2019\u201d"
                },
                "22": {
                    "verse_nr": "22",
                    "verse": "Nagbaton hi Pilato, \u201cAn nahisurat, nahisurat na.\u201d"
                },
                "23": {
                    "verse_nr": "23",
                    "verse": "Katapos pagraysangan kan Jesus han mga sondalo, ginkuha nira an iya mga panapton ngan ginbahinbahin hin upat ka bahin, usa ka bahin ha kada sondalo. Ginkuha liwat nira an iya halawig nga panapton nga hinimo hin usa la nga dugnit nga hinablon, ngan waray tinahian."
                },
                "24": {
                    "verse_nr": "24",
                    "verse": "May hinsiring han mga sondalo, \u201cAyaw ta paggisia ini; kundi pagripa kita kon hin-o in makakadara.\u201d Nahinabo ini basi matuman an kasuratan nga nasiring:\n\u201cGinbahinbahin nira an akon mga panapton,\nngan ginripahan an akon hilawig nga bado.\u201d\nSanglit ginbuhat ini han mga sondalo."
                },
                "25": {
                    "verse_nr": "25",
                    "verse": "Natukdaw hirani han kros ni Jesus hira iya nanay, an bugto nga babaye ni iya nanay, hi Maria nga asawa ni Cleopas, ngan hi Maria Magdalena."
                },
                "26": {
                    "verse_nr": "26",
                    "verse": "Hinkit-an ni Jesus hi iya nanay ngan an tinun-an nga iya hinigugma nga natukdaw harani han kros; sanglit nagsiring hiya kan iya nanay, \u201cBabaye, iini an imo anak.\u201d"
                },
                "27": {
                    "verse_nr": "27",
                    "verse": "Ngan nagsiring hiya ngadto han tinun-an, \u201cIini an imo nanay.\u201d Ngan tikang hadto gindara hiya han tinun-an hin pag-ukoy tampo han iya panimalay."
                },
                "28": {
                    "verse_nr": "28",
                    "verse": "Maaram hi Jesus nga natuman na an ngatanan, ngan basi matuman an kasuratan, nagsiring hiya, \u201cInuuhaw ako.\u201d"
                },
                "29": {
                    "verse_nr": "29",
                    "verse": "May surudlan didto nga puno hin maaslom nga bino. Ginhumog nira an espongha hin bino, igintaod ha kataposan hin sanga hin isopo, ngan iginhungit ha iya."
                },
                "30": {
                    "verse_nr": "30",
                    "verse": "Dinmimdim hi Jesus han bino ngan nagsiring hiya, \u201cNatuman na!\u201d\nNgan dinmuko hiya ngan nabunoson hiya han iya kinabuhi."
                },
                "31": {
                    "verse_nr": "31",
                    "verse": "Ngan naghangyo kan Pilato an mga Judiyo nga barion na la an mga bitiis han mga tawo nga iginraysang, ngan tanggalon na hira ha kros. Ginbuhat ini nira, kay Viernes na adto ngan nadiri hira nga magpabilin ha kros an lawas ha Adlaw nga Iparahuway, kay baraan kaupay an tiarabot nga Adlaw nga Iparahuway."
                },
                "32": {
                    "verse_nr": "32",
                    "verse": "Sanglit kinmadto an mga sondalo ngan ginbari an mga bitiis han syahan nga tawo ngan han usa pa nga tawo nga iginraysang upod kan Jesus."
                },
                "33": {
                    "verse_nr": "33",
                    "verse": "Kundi han pag-abot na nira kan Jesus, hinkit-an nira nga patay na hiya, sanglit waray na la nira baria an iya mga bitiis."
                },
                "34": {
                    "verse_nr": "34",
                    "verse": "Kundi ginbangkaw an iya kagiliran hin usa han mga sondalo, ngan inmawas dayon in dugo ug tubig. ("
                },
                "35": {
                    "verse_nr": "35",
                    "verse": "Nagpamatuod mahitungod hini an nakakita hini nga hinabo, basi tumoo man kamo. Matuod an iya iginsiring, ngan maaram hiya nga naghihimangraw hiya han kamatuoran.)"
                },
                "36": {
                    "verse_nr": "36",
                    "verse": "Ginbuhat ini basi matuman an kasuratan nga nasiring, \u201cWaray usa han iya mga tul-an nga mababari.\u201d"
                },
                "37": {
                    "verse_nr": "37",
                    "verse": "Ngan may-ada lain pa nga bahin han kasuratan nga nasiring, \u201cMakita an mga tawo ngadto hadton ginbangkaw nira.\u201d"
                },
                "38": {
                    "verse_nr": "38",
                    "verse": "Katapos hini, ginhangyo hi Pilato ni Jose nga taga-Arimatea, nga tugotan hiya pagkuha han lawas ni Jesus. (Tinun-an ni Jesus ini hi Jose, kundi hilom la, kay nahadlok hiya han mga punoan nga Judiyo.) Gintugotan hiya ni Pilato, sanglit kinmadto hi Jose ngan gintanggal niya an lawas ni Jesus."
                },
                "39": {
                    "verse_nr": "39",
                    "verse": "Binmunyog ha iya hi Nicodemo, an tawo nga nakigkita kan Jesus ha usa ka gab-i. May dara hiya nga mga kwarenta ka kilo nga pahamot nga sinakot nga mira ug aloe."
                },
                "40": {
                    "verse_nr": "40",
                    "verse": "Ginkuha nira nga duha an lawas ni Jesus ngan ginputos hin lino nga mga dugnit upod han mga pahamot sumala han batasan hin paglubong han mga Judiyo."
                },
                "41": {
                    "verse_nr": "41",
                    "verse": "May-ada tanaman didto han dapit nga ginraysangan kan Jesus, ngan nakada in bag-o nga lubnganan nga waray pa paglubngi."
                },
                "42": {
                    "verse_nr": "42",
                    "verse": "Tungod kay bisperas na adto han Adlaw nga Iparahuway, ngan hirani manla an lubnganan, didto na la nira iglubong hi Jesus."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Temprano pa han aga han Domingo, samtang masirom pa, kinmadto hi Maria Magdalena ha lubnganan, ngan hinkit-an niya nga kinuha na an bato nga ginsada han lubnganan."
                },
                "2": {
                    "verse_nr": "2",
                    "verse": "Nagdalagan hiya ngadto kanda Simon Pedro ngan han tinun-an nga hinigugma ni Jesus, ngan ginsumatan hira, \u201cGinkuha nira ha lubnganan an Ginoo, ngan diri kita maaram kon diin nira ibutang hiya!\u201d"
                },
                "3": {
                    "verse_nr": "3",
                    "verse": "Ngan napakadto dayon ha lubnganan hi Pedro ngan an usa nga tinun-an."
                },
                "4": {
                    "verse_nr": "4",
                    "verse": "Nagdalagan hira nga duha, kundi nahiuna pag-abot ha lubnganan an usa nga tinun-an kay malurolaksi hiya dumalagan kan Pedro."
                },
                "5": {
                    "verse_nr": "5",
                    "verse": "Inmubo hiya hin paghiling ngan hinkit-an niya an lino nga mga dugnit, kundi waray hiya sumulod."
                },
                "6": {
                    "verse_nr": "6",
                    "verse": "Inmabot hi Simon Pedro nga sinmunod ha iya, ngan sinmulod dayon han lubnganan. Hinkit-an niya didto an lino nga mga dugnit."
                },
                "7": {
                    "verse_nr": "7",
                    "verse": "Diri na tampo han lino nga mga dugnit an panyo nga iginputos han ulo ni Jesus, kundi bulag nga nalulukot ha piliw."
                },
                "8": {
                    "verse_nr": "8",
                    "verse": "Ngan sinmulod liwat an tinun-an nga una makaabot han lubnganan; nakakita hiya ngan tinmoo. ("
                },
                "9": {
                    "verse_nr": "9",
                    "verse": "Waray pa gihapon hira makasabot han kasuratan nga nagsiring nga kinahanglan mabanhaw hiya.)"
                },
                "10": {
                    "verse_nr": "10",
                    "verse": "Ngan nanngoli an mga tinun-an."
                },
                "11": {
                    "verse_nr": "11",
                    "verse": "Nagtitinangis hi Maria nga natukdaw ha gawas han lubnganan. Nagtitinangis pa hiya han pag-ubo niya hin paghiling han lubnganan"
                },
                "12": {
                    "verse_nr": "12",
                    "verse": "ngan hinkit-an niya didto in duha nga mga anghel nga nakakabado hin busag, ngan nagkakalingkod ha dapit nga ginpahigdaan kan Jesus, usa ha ulohan, ngan an usa ha tiilan."
                },
                "13": {
                    "verse_nr": "13",
                    "verse": "Nagpakiana hira ha iya, \u201cBabaye, kay ano nga nagtitinangis ka?\u201d\nNagbaton hiya, \u201cGinkuha nira an akon Ginoo ngan diri ako maaram kon diin nira igbutang hiya.\u201d"
                },
                "14": {
                    "verse_nr": "14",
                    "verse": "Han pakayakan niya hini, tinmalikod hiya ngan hinkit-an niya hi Jesus nga natukdaw didto, kundi waray hiya makakilala nga hi Jesus adto."
                },
                "15": {
                    "verse_nr": "15",
                    "verse": "Nagpakiana hi Jesus ha iya, \u201cBabaye, kay ano nga nagtitinangis ka? Hin-o an imo ginbibiling?\u201d\nNaghunahuna hiya nga an magmarangno adto han tanaman, sanglit ginsiring niya, \u201cMano, kon ikaw man lugaring an nagkuha ha iya, sumati ako kon diin mo igbutang hiya, ngan kukuhaon ko hiya.\u201d"
                },
                "16": {
                    "verse_nr": "16",
                    "verse": "Nagsiring hi Jesus ha iya, \u201cMaria!\u201d\nInmatubang hi Maria ngan nagsiring ha iya ha Hebreo, \u201cRaboni!\u201d (\u201cMagturutdo\u201d an kahulogan hini.)"
                },
                "17": {
                    "verse_nr": "17",
                    "verse": "Nagsiring hi Jesus ha iya, \u201cAyaw ako pagkapti, kay waray pa ako saka ngadto han Amay. Kadtoa lugod an akon kabugtoan ngan sumati hira nga masaka ako ngadto han akon Amay ngan iyo Amay, han akon Dyos ngan iyo Dyos.\u201d"
                },
                "18": {
                    "verse_nr": "18",
                    "verse": "Sanglit linmakat hi Maria Magdalena ngan ginsumatan niya an mga tinun-an nga hinkit-an niya an Ginoo ngan amo ini an iginsiring han Ginoo ha iya."
                },
                "19": {
                    "verse_nr": "19",
                    "verse": "Han pagkagab-i na hadto ngahaw nga Domingo, nagtirok an mga tinun-an ha sulod hin balay nga trinangkahan an mga porta, kay nahadlok hira han mga punoan nga Judiyo. Ngan inmabot hi Jesus ngan tinmukdaw ha butnga nira ngan nagsiring, \u201cAn kalinaw maada ha iyo.\u201d"
                },
                "20": {
                    "verse_nr": "20",
                    "verse": "Katapos niya pagsiring hini, iginpakita niya ha ira an iya mga kamot ngan an iya kagiliran. Nalipay an mga tinun-an han pakakita nira han Ginoo."
                },
                "21": {
                    "verse_nr": "21",
                    "verse": "Ngan nagsiring liwat hi Jesus ha ira, \u201cAn kalinaw maada ha iyo. Sugad nga ginsugo ako han Amay, sinusugo ko man kamo.\u201d"
                },
                "22": {
                    "verse_nr": "22",
                    "verse": "Ginhuypan hira niya nga sidngon, \u201cKarawata niyo an Espiritu Santo."
                },
                "23": {
                    "verse_nr": "23",
                    "verse": "Kon pasayloon niyo an mga sala han mga tawo, pasasayloon hira; ngan kon diri niyo pasayloon hira, diri man hira pasasayloon.\u201d"
                },
                "24": {
                    "verse_nr": "24",
                    "verse": "Diri kaupod nira hi Tomas, (an gintatawag nga karuha) nga usa han dose nga mga tinun-an, han pagpakita ni Jesus ha ira."
                },
                "25": {
                    "verse_nr": "25",
                    "verse": "Sanglit ginsumatan hiya han iba nga mga tinun-an, \u201cHinkit-an namon an Ginoo!\u201d\nNagsiring hi Tomas ha ira, \u201cDiri ako matuod kon diri ko hikit-an an mga ulat han ginlahosan han mga raysang dida han iya mga kamot ngan mahibutang ko an akon tudlo dida hini nga mga ulat ngan mahiram han akon kamot an iya kagiliran.\u201d"
                },
                "26": {
                    "verse_nr": "26",
                    "verse": "Paglabay hin usa ka semana, nagkaurosa na liwat an mga tinun-an ha sulod hin balay, ngan upod na nira hi Tomas. Trangkado an mga porta, kundi inmabot hi Jesus ngan tinmukdaw ha butnga nira ngan nagsiring, \u201cAn kalinaw maada ha iyo.\u201d"
                },
                "27": {
                    "verse_nr": "27",
                    "verse": "Ngan nagsiring hiya kan Tomas, \u201cIbutang didi an imo tudlo, ngan kitaa an akon mga kamot; ngan ikadi an imo kamot ngan hirama an akon kagiliran. Ayaw na pagruhaduha, tuo na!\u201d"
                },
                "28": {
                    "verse_nr": "28",
                    "verse": "Nagbaton hi Tomas ha iya, \u201cGinoo ko ngan Dyos ko!\u201d"
                },
                "29": {
                    "verse_nr": "29",
                    "verse": "Nagsiring hi Jesus ha iya, \u201cNatoo ka na ba kay nakakita ka ha akon? Palaran adton natoo bisan waray makakita ha akon!\u201d"
                },
                "30": {
                    "verse_nr": "30",
                    "verse": "Ginbuhat ni Jesus in damo pa nga mga milagro ha atubangan han iya mga tinun-an, nga waray mahisurat dida hini nga basahan."
                },
                "31": {
                    "verse_nr": "31",
                    "verse": "Kundi iginsurat ini, basi tumoo kamo nga hi Jesus amo an Mesiyas, an Anak han Dyos, nga pinaagi hini nga pagtoo ha iya, makaangkon unta kamo han kinabuhi."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Katapos hini, nagpakita liwat hi Jesus ngadto han iya mga tinun-an didto ha Lanaw han Tiberias. Sugad hini an iya pagpakita."
                },
                "2": {
                    "verse_nr": "2",
                    "verse": "Urosa hira Simon Pedro, hi Tomas (an tinatawag nga Karuha), hi Natanael (an taga-Cana, ha Galilea), an mga anak ni Sebedeo, nga duha pa nga mga tinun-an ni Jesus."
                },
                "3": {
                    "verse_nr": "3",
                    "verse": "Nagsiring hi Simon Pedro ha ira, \u201cMangingisda ako.\u201d\n\u201cMaupod kami,\u201d nagsiring hira. Sanglit kinmadto hira ngan kinmalawod hira; kundi waray gud nira nadakop hadto nga bug-os nga gab-i."
                },
                "4": {
                    "verse_nr": "4",
                    "verse": "Han tisirang na an adlaw, tinmindog hi Jesus ha baybayon, kundi waray makakilala an mga tinun-an nga hi Jesus ngay-an adto."
                },
                "5": {
                    "verse_nr": "5",
                    "verse": "Nagsiring hiya ha ira, \u201cNakadakop ba kamo?\u201d\n\u201cWaray!\u201d binmaton hira."
                },
                "6": {
                    "verse_nr": "6",
                    "verse": "Nagsiring hiya ha ira, \u201cHuloga an iyo pukot ha tuo han sakayan, ngan makakadakop kamo.\u201d Sanglit ginhulog nira an pukot, ngan waray na hira pakakaakos hin pag-alsa tungod han kadamo han isda."
                },
                "7": {
                    "verse_nr": "7",
                    "verse": "Nagsiring kan Pedro an tinun-an nga hinigugma ni Jesus, \u201cAmo hiya an Ginoo!\u201d Han pakabati ni Simon Pedro nga amo hiya an Ginoo, iginbagkos niya an iya bado (kay lubas man hiya) ngan linmukso ngadto ha tubig."
                },
                "8": {
                    "verse_nr": "8",
                    "verse": "Dinmuong ha baybayon an iba nga mga tinun-an, nga nagbubutong han pukot nga puno hin isda, kay diri man hira hirayo ha tabi, may mga 60 la ka dupa."
                },
                "9": {
                    "verse_nr": "9",
                    "verse": "Paghaw-as na nira, hinkit-an nira in mga baga nga may ginsusugba nga isda ngan mga tinapay."
                },
                "10": {
                    "verse_nr": "10",
                    "verse": "Ngan nagsiring ha ira hi Jesus, \u201cPagdara ngadi hin mga isda nga iyo pa la nadakop.\u201d"
                },
                "11": {
                    "verse_nr": "11",
                    "verse": "Sanglit sinmakay hi Pedro ngan ginguyod niya ngadto ha baybayon an pukot nga puno hin dagko nga mga isda, 153 ngatanan; waray magisi an pukot, bisan kon damo hin duro an mga isda."
                },
                "12": {
                    "verse_nr": "12",
                    "verse": "Nagsiring hi Jesus ha ira, \u201cKadi, ngan pamahaw kita.\u201d Waray gud han mga tinun-an nangahas hin pagpakiana ha iya, \u201cHin-o ka?\u201d kay nasayod man hira nga amo hiya an Ginoo."
                },
                "13": {
                    "verse_nr": "13",
                    "verse": "Sanglit dinmaop hi Jesus, ginkuha an tinapay, ngan iginhatag ha ira, ngan sugad man an mga isda."
                },
                "14": {
                    "verse_nr": "14",
                    "verse": "Amo ini an ikatulo nga pagpakita ni Jesus han iya mga tinun-an katapos niya mabanhaw."
                },
                "15": {
                    "verse_nr": "15",
                    "verse": "Katapos nira pamahaw, nagsiring hi Jesus kan Simon Pedro, \u201cSimon Pedro, anak ni Juan, nahigugma ka ba ha akon labaw han ira paghigugma ha akon?\u201d\nNagbaton hiya, \u201cOo, Ginoo, sayod ka nga nahigugma ako ha imo.\u201d\nNagsiring ha iya hi Jesus, \u201cMangnoi an akon nati nga mga karnero.\u201d"
                },
                "16": {
                    "verse_nr": "16",
                    "verse": "Nagsiring hi Jesus ha iya hin ikaduha, \u201cSimon, anak ni Juan, nahigugma ka ba ha akon?\u201d\nNagbaton hiya, \u201cOo, Ginoo, sayod ka nga nahigugma ako ha imo.\u201d\nNagsiring ha iya hi Jesus, \u201cMangnoi an akon mga karnero.\u201d"
                },
                "17": {
                    "verse_nr": "17",
                    "verse": "Nagsiring gihapon hi Jesus hin ikatulo, \u201cSimon, anak ni Juan, nahigugma ka ba ha akon?\u201d\nNabido hi Pedro kay ikatulo na ini nga iya pakianhi, \u201cNahigugma ka ba ha akon!\u201d Ngan nagsiring hiya kan Jesus, \u201cGinoo, sayod ka han ngatanan nga mga butang. Sayod ka nga nahigugma ako ha imo!\u201d\nNagsiring na liwat hi Jesus ha iya, \u201cMangnoi an akon mga karnero."
                },
                "18": {
                    "verse_nr": "18",
                    "verse": "Susumatan ko ikaw hin tinuod: han batan-on ka pa, ikaw la an nagbabakos ha imo ngahaw, ngan napasingadto ka bisan diin nga karuyag mo kadtoan, kundi kon malagas ka na, uunaton mo na la an imo mga kamot, ngan iba na an magbabakos ha imo, ngan dadad-on ka ngadto hin dapit nga diri mo karuyag kadtoan.\u201d ("
                },
                "19": {
                    "verse_nr": "19",
                    "verse": "Iginyakan ini ni Jesus ha pagpasabot kon ano nga paagi an pagkamatay ni Pedro ngan an iya paghimaya han Dyos.) Ngan nagsiring ha iya hi Jesus, \u201cSunod ha akon!\u201d"
                },
                "20": {
                    "verse_nr": "20",
                    "verse": "Linmingi hi Pedro ngan hinkit-an niya nga nasunod ha ira an tinun-an nga hinigugma ni Jesus\u2014adton sinmandig kan Jesus han naninihapon hira, ngan nagpakiana, \u201cGinoo, hin-o an maglilingo ha imo?\u201d"
                },
                "21": {
                    "verse_nr": "21",
                    "verse": "Han pakakita ni Pedro ha iya, nagsiring hiya kan Jesus, \u201cGinoo, ano man an mahinanabo hini nga tawo?\u201d"
                },
                "22": {
                    "verse_nr": "22",
                    "verse": "Nagbaton ha iya hi Jesus, \u201cKon karuyag ko nga mabuhi hiya tubtob han akon pag-abot, ano man in labot mo? Sunod ha akon!\u201d"
                },
                "23": {
                    "verse_nr": "23",
                    "verse": "Sanglit nagsarang dida han mga tinun-an ni Jesus in sumat nga diri mapatay ini nga tinun-an. Kundi waray magsiring hi Jesus nga diri hiya mapatay; nagsiring la hiya, \u201cKon karuyag ko nga mabuhi hiya ngada han akon pag-abot, ano man in labot mo?\u201d"
                },
                "24": {
                    "verse_nr": "24",
                    "verse": "Amo hiya an tinun-an nga naghimangraw hini nga mga butang, ngan amo liwat hiya an nagsurat hini nga mga butang; ngan maaram kami nga matuod an iginsiring niya."
                },
                "25": {
                    "verse_nr": "25",
                    "verse": "Niyan, damo pa an iba nga mga butang an ginbuhat ni Jesus. Kon igsurat ini ngatanan hin tinag-usa, bangin diri maigo ini ngatanan nga mga basahan nga pagsusuraton dinhe ha bug-os nga kalibutan."
                }
            }
        }
    }
}