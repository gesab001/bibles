{
    "version": "MBBSAM",
    "book_name": "1 Samuel",
    "book_nr": "9",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "May hadto usa ka tawo nga Elcana an ngaran, sakop han tribo ni Efraim, nga nag-ukoy didto han bungto han Rama ha sagkahon nga katunaan han Efraim. Anak hiya ni Jeroham ngan apo ni Eliu, ug sakop han panimalay ni Tohu nga bahin han banay ni Zuf."
                },
                "2": {
                    "verse_nr": "2",
                    "verse": "May duha nga asawa ni Elcana, hira Ana ug Fenena. May mga anak hi Fenena, kundi waray hi Ana."
                },
                "3": {
                    "verse_nr": "3",
                    "verse": "Kada tuig nalakat hi Elcana tikang ha Rama ngan napakadto ha Silo hin pagsingba ngan paghalad hin mga halad nga tinubod ngadto han GINOO nga Labi Kamakagarahum, diin mga padi han GINOO hira Ofni ug Pinehas nga duha nga anak ni Eli."
                },
                "4": {
                    "verse_nr": "4",
                    "verse": "Kada paghalad ni Elcana, binabahinan niya hi Fenena ug an iya mga anak."
                },
                "5": {
                    "verse_nr": "5",
                    "verse": "Ngan bisan kon labis an iya paghigugma kan Ana, tinatagan niya hin usa la ka bahin, kay pagbuot man han GINOO nga diri hiya mag-anak."
                },
                "6": {
                    "verse_nr": "6",
                    "verse": "Masukot hiya pagtamayon ug pagpakaalohan ni Fenena, kay ginhimo hiya nga baw-as han GINOO."
                },
                "7": {
                    "verse_nr": "7",
                    "verse": "Nagpadayon ini tuigtuig; kada pagkakadto nira han balay han GINOO, duro gud an pagpinaantosa ni Fenena kan Ana nga nagtatangis nala hiya ngan diri gud nakaon."
                },
                "8": {
                    "verse_nr": "8",
                    "verse": "Danay pakianhan hiya ni Elcana nga iya bana, \u201cAna kay ano nga nagtitinangis ka? Kay ano nga diri ka nakaon? Kay ano nga dayuday mabidoon ka man? Diri ba ako nimo minahal labaw pa hin napulo nga mga anak nga kalalaken-an.\u201d"
                },
                "9": {
                    "verse_nr": "9",
                    "verse": "Usa ka higayon, katapos nira pangaon didto han balay han GINOO ha Silo, tinmindog hi Ana. Mabidoon gud hiya ngan duro an iya pagtinangis samtang nag-aampo hiya ngadto han GINOO. Hito nga takna nakadto hi Eli nga padi han iya lingkoran ha ligid han porta."
                },
                "10": {
                    "verse_nr": "10",
                    "verse": "Usa ka higayon, katapos nira pangaon didto han balay han GINOO ha Silo, tinmindog hi Ana. Mabidoon gud hiya ngan duro an iya pagtinangis samtang nag-aampo hiya ngadto han GINOO. Hito nga takna nakadto hi Eli nga padi han iya lingkoran ha ligid han porta."
                },
                "11": {
                    "verse_nr": "11",
                    "verse": "Nagsumpa hi Ana, \u201cGINOO nga Labi Kamakagarahum, siplati gad ako nga imo surugoon! Tan-awa an akon kasakitan, ngan hinumdomi ako! Ayaw gad ako hingalimti! Kon imo ako tagan hin anak nga lalake, nagsasaad ako nga akon hiya ighahalad ha imo ha bug-os niya nga kinabuhi ngan diri ko gud hiya aarotan.\u201d"
                },
                "12": {
                    "verse_nr": "12",
                    "verse": "Naiha an pag-inampoon ni Ana ngadto han GINOO ngan gin-ininaw ni Eli an iya mga im-im."
                },
                "13": {
                    "verse_nr": "13",
                    "verse": "Hilom la an iya pag-ampo; nagkikiwa an iya mga im-im, kundi waray niya tingog nga hinbabatian. Sanglit nakahunahuna hi Eli nga hubog hi Ana"
                },
                "14": {
                    "verse_nr": "14",
                    "verse": "ngan ginsiring hiya, \u201cAyaw na pagpakahubog! Ayaw na pag-ininom ngan upaya na an imo panhunahuna!\u201d"
                },
                "15": {
                    "verse_nr": "15",
                    "verse": "\u201cDiri gad ako hubog,\u201d binmaton hiya, \u201cWaray gad ako pag-ininom! Masurub-on gud ako, ngan nag-inampo ako, basi makapahungaw ako han akon kakurian ngadto han GINOO."
                },
                "16": {
                    "verse_nr": "16",
                    "verse": "Ayaw pakasiring nga maraot ako nga babaye. Nag-inampo ako hin sugad hini kay makalolooy an akon kahimtang.\u201d"
                },
                "17": {
                    "verse_nr": "17",
                    "verse": "Nagsiring hi Eli, \u201cLakat nga malinawon; ayaw na kaguol. Tagan ka unta han Dyos han Israel han imo pinangaro ha iya.\u201d"
                },
                "18": {
                    "verse_nr": "18",
                    "verse": "Binmaton hiya, \u201cMagmaloloy-on ka unta ha akon.\u201d Niyan linmakat hiya, kinmaon, ngan waray na pagmabidoon."
                },
                "19": {
                    "verse_nr": "19",
                    "verse": "Han pagkabuwas han aga binmuhat hin temprano hi Elcana ngan an iya panimalay, ngan katapos nira magsingba han GINOO, inmoli hira ngadto ha Rama. Nakighilawas hi Elcana kan Ana nga iya asawa, ngan pinamatian han GINOO an pag-ampo ni Ana."
                },
                "20": {
                    "verse_nr": "20",
                    "verse": "Nagburod hi Ana ngan nag-anak hin lalake. Iya ginngaranan nga Samuel, kay siring pa niya, \u201cGin-aro ko hiya han GINOO.\u201d"
                },
                "21": {
                    "verse_nr": "21",
                    "verse": "Inmabot na liwat an turno ni Elcana ngan han iya panimalay hin pagkadto ha Silo hin paghalad ngadto han GINOO han tinuig nga halad nga iya saad."
                },
                "22": {
                    "verse_nr": "22",
                    "verse": "Kundi hini nga higayon waray umopod hi Ana. Ginsiring niya an iya bana, \u201cMalutas ngani an bata, dadad-on ko hiya ngadto han balay han Dyos, diin mag-uokoy hiya ha bug-os niya nga kinabuhi.\u201d"
                },
                "23": {
                    "verse_nr": "23",
                    "verse": "Binmaton hi Elcana, \u201cMaupay man, buhata an imo ginhuhunahuna nga maupay; pabilin la anay ha balay ngada han kalutas han bata. Ngan itugot unta han GINOO nga matuman an imo saad.\u201d Sanglit pinmabilin hi Ana ha balay ngan ginmangnoan niya an iya anak."
                },
                "24": {
                    "verse_nr": "24",
                    "verse": "Han kalutas han bata, iya ini gindara ngadto ha Silo, ngan nagdara liwat hiya hin usa nga todo nga baka nga tulo ka tuig an panuigon, mga dose ka gantang nga harina, ngan hin usa nga supot nga anit nga puno hin bino. Gindara niya hi Samuel bisan kon bata pa ini hiya ngadto han balay han GINOO didto ha Silo."
                },
                "25": {
                    "verse_nr": "25",
                    "verse": "Katapos pag-ihawa han baka, ira gindara an bata ngadto kan Eli."
                },
                "26": {
                    "verse_nr": "26",
                    "verse": "Nagsiring ha iya hi Ana, \u201cPatabia daw ako; nahinumdom ka ba ha akon? Amo ako an babaye nga imo hinkit-an nga natindog dinhe, nga nag-inampo ngadto han GINOO."
                },
                "27": {
                    "verse_nr": "27",
                    "verse": "Pinangaro ko ha iya ini nga bata, ngan pinamatian niya an akon pinangaro."
                },
                "28": {
                    "verse_nr": "28",
                    "verse": "Sanglit iginhahalad ko hiya han GINOO. Samtang buhi pa hiya, magaalagad hiya han GINOO.\u201d\nNgan didto nagsingba hira han GINOO."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nag-ampo hi Ana:\n\u201cGinpuno han GINOO hin kalipay an akon kasingkasing;\nkamalipayon ko tungod han iya ginbuhat!\nGintataw-an ko la an akon mga kaaway;\nkamalipayon ko kay ginbuligan ako han Dyos!"
                },
                "2": {
                    "verse_nr": "2",
                    "verse": "\u201cWaray tawo nga baraan nga sugad han GINOO;\nwaray gud sugad ha iya, waray darangpan nga sugad han aton Dyos."
                },
                "3": {
                    "verse_nr": "3",
                    "verse": "Hunonga na an iyo duro nga paghinambog;\nhiloma na an iyo mapinahitas-on nga mga pulong.\nKay an GINOO amo in usa nga Dyos nga maaram,\nngan naghuhukom hiya han ngatanan nga buhat han mga tawo."
                },
                "4": {
                    "verse_nr": "4",
                    "verse": "Nababari an mga pana han kusgan nga mga sondalo,\nkundi nagmamakusog an mga magluya."
                },
                "5": {
                    "verse_nr": "5",
                    "verse": "An mga tawo nga hadto anay hura hin pagkaon\nnagpapasuhol na yana basi makakaon;\nkundi may-ada na pagkaon an mga ginugutom.\nAg-anak an baw-as nga asawa hin pito nga anak,\nkundi an iroy hin damo napuohan hin mga anak."
                },
                "6": {
                    "verse_nr": "6",
                    "verse": "Makakahimo an GINOO hin pagpatay ngan hin paghatag liwat kinabuhi;\npinapakadto niya an mga tawo ha kalibutan han mga patay,\nngan ginkukuha liwat niya."
                },
                "7": {
                    "verse_nr": "7",
                    "verse": "Itinugot niya nga mapobre in pira nga mga tawo ngan mariko an iba;\nnga magpaubos in pipira ngan magamhanan an iba."
                },
                "8": {
                    "verse_nr": "8",
                    "verse": "Binabayaw niya an mga kablas tikang ha tuna,\nngan binabangon niya an mga makalolooy ha ira kakurian.\nNgan ginhihimo hira nga mga kaupod hin mga pangulo,\nngan ibinubutang hira ha mga dapit nga dungganan.\nAn GINOO an tag-iya han mga patukoranan han tuna;\nnga ginpatindogan niya han kalibutan."
                },
                "9": {
                    "verse_nr": "9",
                    "verse": "\u201cPinananalipdan niya an matinumanon nga mga tawo,\nkundi naaanaw ha kasisidman an mga magraot\ndiri nagdadaog in tawo pinaagi han iya kalugaringon nga kusog."
                },
                "10": {
                    "verse_nr": "10",
                    "verse": "Pupuohon an mga kaaway han GINOO.\nMagoliat hiya sugad hin dalugdog tikang ha langit.\nHuhukman han GINOO an bug-os nga kalibutan;\ntatagan niya hin gahom an iya hadi,\nngan magmamadinaogon an iya pinili nga hadi.\u201d"
                },
                "11": {
                    "verse_nr": "11",
                    "verse": "Katapos inmoli hi Elcana ngadto ha Rama; kundi pinmabilin an bata nga hi Samuel didto ha Silo, ngan nag-alagad hiya han GINOO ha ubos han pagdumara ni Eli nga padi."
                },
                "12": {
                    "verse_nr": "12",
                    "verse": "Mga bugoy an mga anak ni Eli. Waray nira pagtahod han GINOO"
                },
                "13": {
                    "verse_nr": "13",
                    "verse": "o han mga turumanon hiunong han angay pangaroon han kapadian tikang han mga tawo. Lugod, kon maghalad in usa ka tawo, naabot an surugoon han padi nga may dara nga tugsok nga tulo an kataisan. Samtang ginlalaga pa an karne"
                },
                "14": {
                    "verse_nr": "14",
                    "verse": "iya na tinutugsok an ginlalaga nga karne, ngan an bisan ano nga madara han tugsok kanan padi na. Amo ini an ira ginbubuhat han mga Israelita nga napakadto ha Silo hin paghalad."
                },
                "15": {
                    "verse_nr": "15",
                    "verse": "Labot pa hini, san-o ilain ngan tuboron an tambok, madaop an surugoon han padi ngan sisidngon an tawo nga naghahalad, \u201cTagi ako han unod nga igsurugba para han padi; diri hiya makarawat hin linaga nga karne, kundi karuyag niya an hilaw nga karne.\u201d"
                },
                "16": {
                    "verse_nr": "16",
                    "verse": "Kon magbaton an tawo, \u201cSunda ta la an angay buhaton. Sunoga ta anay an tambok, ngan katapos, kuhaa na an imo karuyag,\u201d masiring an surugoon han padi, \u201cDiri ito mahihimo! Kinahanglan ihatag mo ini ha akon yana! Kon dumiri ka, pipiriton ko ini hin pagkuha!\u201d"
                },
                "17": {
                    "verse_nr": "17",
                    "verse": "Makalilisang ini nga sala han mga anak ni Eli ha atubangan han GINOO, kay waray gud nira pagtahod han mga halad ngadto han GINOO."
                },
                "18": {
                    "verse_nr": "18",
                    "verse": "Hini ngahaw nga panahon nagpadayon an bata nga Samuel hin pag-alagad han GINOO nga nakakasul-ot hin usa nga sagrado nga lino nga tapis."
                },
                "19": {
                    "verse_nr": "19",
                    "verse": "Kada tuig naghihimo an iroy niya hin gutiay nga bado nga hilawig ngan gindadara ini niya ngadto kan Samuel kon naupod hiya han iya bana hin pagtuman han tinuig nga paghalad."
                },
                "20": {
                    "verse_nr": "20",
                    "verse": "Niyan benebendisyonan ni Eli hi Elcana ngan an iya asawa, ngan ginsiring niya hi Elcana, \u201cTagan ka unta han GINOO pinaagi hini nga babaye hin iba pa nga mga anak nga liwan han usa nga iyo iginhalad ha iya.\u201d\nKatapos nira pagtuman, nauli hira."
                },
                "21": {
                    "verse_nr": "21",
                    "verse": "Ginpakaupay manggud han GINOO hi Ana, ngan nag-anak hiya hin tulo pa nga kalalaken-an ngan hin duha nga kababayen-an. Tinmubo hi Samuel dida ha pag-alagad han GINOO."
                },
                "22": {
                    "verse_nr": "22",
                    "verse": "Hini nga panahon lagas na kaupay hi Eli. Nagpipinakabati hiya han ngatanan nga ginbubuhat han iya mga anak ngadto han mga Israelita, ngan nakikighilawas pa ngani hira han kababayen-an nga nag-aalagad didto han aragian han Tulda han GINOO."
                },
                "23": {
                    "verse_nr": "23",
                    "verse": "Sanglit nagsiring hiya ha ira, \u201cKay ano nga iyo ginbubuhat ini nga mga butang? Nagsusumat ha akon an ngatanan hiunong han magraot nga iyo ginbubuhat."
                },
                "24": {
                    "verse_nr": "24",
                    "verse": "Ayaw na niyo pagbuhata ini, mga anak ko! Uraura ini hin kamaraot nga ginyiyinakan han mga tawo han GINOO."
                },
                "25": {
                    "verse_nr": "25",
                    "verse": "Kon nakakasala in usa ka tawo kontra hin iya igkasi-tawo, makakapanalipod ha iya an Dyos; kundi hin-o in makakapanalipod hin usa ka tawo nga nakakasala kontra han GINOO?\u201d\nKundi waray gud hira pamati han ira amay, kay nagbuot na an GINOO hin pagpatay ha ira."
                },
                "26": {
                    "verse_nr": "26",
                    "verse": "Nagpadayon hin pagtubo an bata nga Samuel ngan nakalipay gud hiya han GINOO ngan han mga tawo."
                },
                "27": {
                    "verse_nr": "27",
                    "verse": "Inmabot kan Eli in usa nga manaragna dara ini nga mensahe han GINOO: \u201cHan mga oripon pa han hadi han Ehipto an imo ginikanan nga hi Aaron ngan an iya panimalay, nagpakilala ako kan Aaron."
                },
                "28": {
                    "verse_nr": "28",
                    "verse": "Tikang han ngatanan nga mga tribo han Israel akon ginpili an iya panimalay nga akon kapadian nga mag-aalagad didto han altar, magtutubod han insyenso, ngan magsusul-ot han efod ha akon atubangan. Ngan gintagan ko hira han katungod hin pag-angkon hin usa ka bahin han mga halad nga gintutubod didto ha altar."
                },
                "29": {
                    "verse_nr": "29",
                    "verse": "Sanglit kay ano nga naiipa ka pa han mga halad nga tinubod ngan han mga halad nga akon ginkikinahanglan tikang han akon mga tawo? Kay ano, Eli, nga imo ginpapasidunggan an imo mga anak labaw ha akon? Kay ano nga tinugotan mo man an imo mga anak hin pagkuha han gimama-upayi nga mga bahin han ngatanan nga mga halad nga iginpahinungod ha akon han akon mga tawo, sanglit magtambok na hira?"
                },
                "30": {
                    "verse_nr": "30",
                    "verse": "Hadto nga panahon nagsaad ako an GINOO nga Dyos han Israel, nga mag-aalagad ha akon nga kapadian an imo panimalay ngan an imo banay ha ngatanan nga katuigan. Kundi yana nasiring ako nga diri ko na gud ini pagtutumanon nga akon saad. Papasidunggan ko lugod adton mga nagpapasidungog ha akon, ngan tatamayon ko adton mga nagtatamay ha akon."
                },
                "31": {
                    "verse_nr": "31",
                    "verse": "Pamati, maabot an panahon nga pamamatayon ko an ngatanan nga batan-on nga kalalaken-an han imo panimalay ngan han imo banay, basi waray lalake han imo panimalay nga malalagas."
                },
                "32": {
                    "verse_nr": "32",
                    "verse": "Sasamokon ka ngan maaawa ka han ngatanan nga mga kaupayan nga akon ighahatag han iba nga mga tawo han Israel, kundi waray na malalagas dida han imo panimalay."
                },
                "33": {
                    "verse_nr": "33",
                    "verse": "Kundi bubuhion ko in usa han imo mga tulin, ngan mag-aalagad hiya nga padi ha akon. Kundi mabubuta hiya ngan mawawarayan gud hin paglaom, ngan aabotan hin tigda nga kamatayon an iba mo nga mga tulin."
                },
                "34": {
                    "verse_nr": "34",
                    "verse": "Kon mamatay na ha amo ngahaw nga adlaw hi Ofni ug Pinehas nga imo duha nga anak magpapakita ini ha imo nga matutuman an ngatanan nga akon iginyakan."
                },
                "35": {
                    "verse_nr": "35",
                    "verse": "Magpipili ako hin usa nga padi nga magmamatinumanon ha akon ngan magbubuhat han ngatanan nga karuyag ko ipabuhat ha iya. Tatagan ko hiya hin mga tulin nga dayuday mag-aalagad ha atubangan han akon pinili nga hadi."
                },
                "36": {
                    "verse_nr": "36",
                    "verse": "Mapakadto hito nga padi an bisan hin-o han imo mga tulin nga mahisalin nga buhi ngan maaro ha iya hin kwarta ug pagkaon, ngan makikimalooy ha iya nga pabuligon hiya han kapadian, basi may-ada niya makaon.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Hadto nga mga adlaw han nag-aalagad han GINOO an bata nga hi Samuel ubos han pagdumara ni Eli, diri pa adto damo an mga mensahe han GINOO, ngan talagsaon la an mga panan-awon nga tikang ha iya."
                },
                "2": {
                    "verse_nr": "2",
                    "verse": "Usa ka gab-i hi Eli nga haros buta na nakaturog didto han iya kalugaringon nga kwarto"
                },
                "3": {
                    "verse_nr": "3",
                    "verse": "nakaturog man hi Samuel didto ha balay han GINOO diin nakadto an baraan nga Kahon han Ginsaaran. Han maagahon pa, samtang naglalaga pa an pakaagahan nga suga"
                },
                "4": {
                    "verse_nr": "4",
                    "verse": "nagtawag an GINOO kan Samuel. Binmaton hiya, \u201cAadi ako!\u201d"
                },
                "5": {
                    "verse_nr": "5",
                    "verse": "ngan dinmalagan hiya ngadto kan Eli ngan nagsiring, \u201cNagtawag ka ha akon, ngan iini na ako.\u201d\nKundi binmaton hi Eli, \u201cWaray ako magtawag ha imo; balik ha imo higdaan.\u201d Sanglit binmalik hin paghigda hi Samuel."
                },
                "6": {
                    "verse_nr": "6",
                    "verse": "Nagtawag liwat an GINOO kan Samuel. Waray kalibutan an bata nga amo adto an GINOO, kay waray pa gud maghimangraw ha iya an GINOO hadto. Sanglit binmuhat hiya, kinmadto kan Eli ngan nagsiring, \u201cNagtawag ka ha akon, ngan iini na ako.\u201d\nKundi binmaton hi Eli, \u201cAnak ko, waray ako magtawag ha imo; balik ha imo higdaan.\u201d"
                },
                "7": {
                    "verse_nr": "7",
                    "verse": "Nagtawag liwat an GINOO kan Samuel. Waray kalibutan an bata nga amo adto an GINOO, kay waray pa gud maghimangraw ha iya an GINOO hadto. Sanglit binmuhat hiya, kinmadto kan Eli ngan nagsiring, \u201cNagtawag ka ha akon, ngan iini na ako.\u201d\nKundi binmaton hi Eli, \u201cAnak ko, waray ako magtawag ha imo; balik ha imo higdaan.\u201d"
                },
                "8": {
                    "verse_nr": "8",
                    "verse": "Nagtawag kan Samuel an GINOO hin ikatulo; binmuhat hiya, kinmadto kan Eli ngan nagsiring, \u201cNagtawag ka ha akon, ngan iini na ako.\u201d\nNiyan nakasabot hi Eli nga an GINOO amo an nagtawag han bata"
                },
                "9": {
                    "verse_nr": "9",
                    "verse": "sanglit nagsiring hiya han bata, \u201cBalik ha imo higdaan, ngan kon tawgon ka pa niya, sidnga, \u2018Pagyakan, GINOO, kay namamati an imo surugoon.\u2019\u201d Binmalik ha iya higdaan hi Samuel."
                },
                "10": {
                    "verse_nr": "10",
                    "verse": "Inmabot an GINOO ngan tinmindog hiya didto, ngan nagtawag sugad han una, \u201cSamuel! Samuel!\u201d\nBinmaton hi Samuel, \u201cPagyakan; namamati an imo surugoon.\u201d"
                },
                "11": {
                    "verse_nr": "11",
                    "verse": "Nagsiring ha iya an GINOO, \u201cMay adlaw nga may-ada ko makalilisang nga pagbubuhaton han mga tawo han Israel, nga mahahadlok gud an ngatanan nga makakabati hini."
                },
                "12": {
                    "verse_nr": "12",
                    "verse": "Dida hito nga adlaw tutumanon ko an ngatanan nakon nga mga pagtarhog kontra han panimalay ni Eli tikang ha tinikangan ngadto ha kataposan."
                },
                "13": {
                    "verse_nr": "13",
                    "verse": "Ginsumatan ko na hiya nga kakastigohon ko ha kadayonan an iya panimalay, kay an iya mga anak nagnamastamas ha akon. Nahibaro hi Eli nga ginbinuhat ini han iya mga anak kundi waray niya sawaya hira."
                },
                "14": {
                    "verse_nr": "14",
                    "verse": "Sanglit iginsumpa ko ini han panimalay ni Eli nga waray gud halad nga tinubod o bisan ano nga halad nga makakapara han mga lara hini nga makalilisang nga sala.\u201d"
                },
                "15": {
                    "verse_nr": "15",
                    "verse": "Naghinigda hi Samuel ngada han pagkaaga; niyan binmuhat hiya ngan gin-abrehan niya an mga porta han balay han GINOO. Nahadlok hiya hin pagsumat kan Eli mahitungod han panan-awon."
                },
                "16": {
                    "verse_nr": "16",
                    "verse": "Gintawag hiya ni Eli, \u201cSamuel, anak ko!\u201d\n\u201cAadi ako,\u201d binmaton hi Samuel."
                },
                "17": {
                    "verse_nr": "17",
                    "verse": "Nagpakiana hi Eli, \u201cAno an iginsumat ha imo han GINOO? Ayaw ako paglirongi hin bisan ano? Kakastigohon ka gayud han Dyos kon diri mo igsumat ha akon an ngatanan nga iya iginsiring.\u201d"
                },
                "18": {
                    "verse_nr": "18",
                    "verse": "Sanglit iginsumat ha iya ni Samuel an ngatanan; waray gud niya iginlirong nga bisan ano. Nagsiring hi Eli, \u201cAmo hiya an GINOO; tutumanon niya an bisan ano nga maupay gud buhaton niya.\u201d"
                },
                "19": {
                    "verse_nr": "19",
                    "verse": "Samtang nagtubo hi Samuel, kaupod niya an GINOO, ngan gintuman niya an ngatanan nga iginyakan ni Samuel."
                },
                "20": {
                    "verse_nr": "20",
                    "verse": "Sanglit nahibaro an ngatanan nga mga tawo han Israel, tikang ha usa nga kataposan han tuna ngadto ha luyo, nga tinuod gud nga hi Samuel usa nga manaragna han GINOO."
                },
                "21": {
                    "verse_nr": "21",
                    "verse": "Nagpadayon an GINOO hin pagpadayag didto ha Silo, diin pinmakita ngan naghimangraw hiya kan Samuel. Ngan an ginhimangraw ni Samuel nahisangyaw ha bug-os nga Israel."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Hito nga panahon nakig-away an mga Filisteohanon kontra han Israel. Ginmawas hin pakig-away an mga Israelita ngan nagkampo hira didto ha Ebenezer ngan an mga Filisteohanon didto ha Apek."
                },
                "2": {
                    "verse_nr": "2",
                    "verse": "Sinmulong an mga Filisteohanon, ngan katapos hin mapintas nga araway napirde nira an mga Israelita, ngan pinamatay nira in mga upat ka yukot ka tawo didto ha pag-awayan."
                },
                "3": {
                    "verse_nr": "3",
                    "verse": "Han pagbalik na han nahisalin nga mga sondalo ngadto ha kampo, nagsiring an mga pangulo han Israel, \u201cKay ano nga tinmugot man an GINOO nga madaog kita han mga Filisteohanon yana nga adlaw? Tana, kuhaa ta an Kahon han Ginsaaran han GINOO didto ha Silo basi umopod hiya ha aton ngan talwason kita ha aton mga kaaway.\u201d"
                },
                "4": {
                    "verse_nr": "4",
                    "verse": "Sanglit nagsugo hira hin mga surugoon ngadto ha Silo hin pagkuha han Kahon han Ginsaaran han GINOO nga Labi Kamakagarahum nga nalingkod ha trono ha igbaw han mga kerubin. Ngan binmunyog han Kahon han Ginsaaran hira Ofni ug Pinehas, an duha nga mga anak ni Eli."
                },
                "5": {
                    "verse_nr": "5",
                    "verse": "Han pag-abot na han Kahon han Ginsaaran, naggogliat an mga Israelita, nag-aningal an ira tingog nga nabay-og an tuna."
                },
                "6": {
                    "verse_nr": "6",
                    "verse": "Hinbatian han mga Filisteohanon an gogliat, ngan nagsiring hira, \u201cPamatii ta daw an dagko nga gogliat didto han kampo han mga Hebreo! Ano ba an karuyag sidngon hini?\u201d Han paghibaro nira nga inmabot ngay-an an Kahon han Ginsaaran han GINOO didto han kampo han mga Hebreo"
                },
                "7": {
                    "verse_nr": "7",
                    "verse": "nagkahahadlok hira ngan nagsiring, \u201cInmabot in usa nga diyos ngadto han ira kampo! Pirde na kita! Waray pa gud mahinabo ha aton in sugad hini!"
                },
                "8": {
                    "verse_nr": "8",
                    "verse": "Hin-o in magtatalwas ha aton tikang hito nga gamhanan nga kadiyosan? Amo hira an kadiyosan nga nagpatay han mga Ehiptohanon didto ha kamingawan!"
                },
                "9": {
                    "verse_nr": "9",
                    "verse": "Pagmaisog kamo, mga Filisteohanon! Pakig-away kamo ngan pagpakalalake, kay kon diri, maooripon kita han mga Hebreo sugad nga mga oripon man hira naton hadto. Sanglit pakig-away kamo ngan pagpakalalake kita hin kaisog.\u201d"
                },
                "10": {
                    "verse_nr": "10",
                    "verse": "Nakig-away hin maupay an mga Filisteohanon ngan ginpirde nira an mga Israelita nga nanadlagan hira tipaoli. Makalilisang adto nga pamatay; pinamatay in 30,000 nga mga sondalo nga Israelita."
                },
                "11": {
                    "verse_nr": "11",
                    "verse": "Naagaw an Kahon han Ginsaaran han GINOO, ngan pinamatay hira Ofni ug Pinehas nga mga anak ni Eli."
                },
                "12": {
                    "verse_nr": "12",
                    "verse": "Nagdinalagan in usa ka tawo nga sakop han tribo ni Benjamin tikang ha pag-awayan ngadto ha Silo, ngan inmabot hiya hito ngahaw nga adlaw. Ha pagpakita han iya kabidoan, nagsul-ot hiya hin gisi nga panapton ngan ginbutangan niya hin tapotapo an iya ulo."
                },
                "13": {
                    "verse_nr": "13",
                    "verse": "Nalingkod hi Eli nagtitinan-aw ngadto ha unhan ha ligid han dalan tugob hin kabaraka mahitungod han Kahon han Ginsaaran. Nahisangyaw an sumat han tawo ha bug-os nga bungto, ngan an ngatanan nga mga tawo ginmoliat tungod hin kahadlok."
                },
                "14": {
                    "verse_nr": "14",
                    "verse": "Han pakabati ni Eli han aringasa, nagpakiana hiya, \u201cAno ini nga aringasa?\u201d Nagdagmit an tawo ngadto kan Eli ngan ginsumatan hiya. ("
                },
                "15": {
                    "verse_nr": "15",
                    "verse": "Hi Eli hini nga panahon 98 na an panuigon ngan haros buta na gud hiya.)"
                },
                "16": {
                    "verse_nr": "16",
                    "verse": "Nagsiring an tawo, \u201cKinmalagiw ako ha pag-awayan ngan nagdinalagan la ako nganhi yana nga adlaw.\u201d\nNagpakiana ha iya hi Eli, \u201cAno man an nahinabo, anak ko?\u201d"
                },
                "17": {
                    "verse_nr": "17",
                    "verse": "Binmaton an surugoon, \u201cNangalagiw an mga Israelita tikang han mga Filisteohanon; makalilisang gud ini nga kapirdehan naton! Labot pa hito, pinamatay an imo mga anak nga hira Ofni ug Pinehas, ngan naagaw an Kahon han Ginsaaran han Dyos!\u201d"
                },
                "18": {
                    "verse_nr": "18",
                    "verse": "Han paghinabihi la han tawo hiunong han Kahon han Ginsaaran, nahipahuyang hi Eli ha iya linilingkoran ha ligid han ganghaan. Lagas na gud hiya ngan matambok sanglit nabari an iya liog hadto nga iya kahuyang ngan namatay hiya. Nagin pangulo hiya han Israel sulod hin 40 ka tuig."
                },
                "19": {
                    "verse_nr": "19",
                    "verse": "Burod ngan tipag-aranak na gud an babaye nga umagad ni Eli ngan asawa ni Pinehas. Han pakabati niya nga nabihag na an kanan Dyos Kahon han Ginsaaran, ngan patay na an iya ugangan nga lalake ngan an iya bana, nagbati hiya dayon ngan nag-anak."
                },
                "20": {
                    "verse_nr": "20",
                    "verse": "Han tikamaratay na hiya, ginsiring hiya han kababayen-an nga binmulig ha iya hin pagpaanak, \u201cAyaw kahadlok! May-ada ka na usa nga lalake!\u201d Kundi waray la hiya mamati ngan waray bumaton."
                },
                "21": {
                    "verse_nr": "21",
                    "verse": "Ginngaranan niya nga Icabod an bata, kay siring pa niya, \u201cBinmaya na han Israel an himaya han Dyos\u201d\u2014tungod han kabihag han Kahon han Ginsaaran ngan han kamatay han iya ugangan nga lalake ngan han iya bana."
                },
                "22": {
                    "verse_nr": "22",
                    "verse": "Nagsiring hiya, \u201cBinmaya na han Israel an himaya han Dyos, kay naagaw na an kanan Dyos Kahon han Ginsaaran.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Katapos mabihag han mga Filisteohanon an Kahon han Ginsaaran, gindara ini nira tikang ha Ebenezer ngadto han ira syudad han Asdod."
                },
                "2": {
                    "verse_nr": "2",
                    "verse": "Iginsulod ini nira han templo han ira diyos nga hi Dagon, ngan igintupad ini han ladawan ni Dagon."
                },
                "3": {
                    "verse_nr": "3",
                    "verse": "Temprano pa han pagkaaga hinkit-an han mga tawo han Asdod nga nakukulob na ha tuna an ladawan ni Dagon ha atubangan han kanan GINOO Kahon han Ginsaaran. Sanglit gin-alsa ini nira ngan iginbalik ngadto han ginbutangan ha iya."
                },
                "4": {
                    "verse_nr": "4",
                    "verse": "Temprano pa han pagkasunod nga aga, hinkit-an nira nga nakukulob na liwat an ladawan ha atubangan han Kahon han Ginsaaran. Punggot na an ulo ngan an duha nga mga butkon ngan nakadto ini ha aragian han porta; bulag na han lawas. ("
                },
                "5": {
                    "verse_nr": "5",
                    "verse": "Amo ito nga bisan yana nga adlaw linalakdan la ito nga dapit han kapadian ni Dagon ngan han ngatanan nga iya mga maniringba didto ha Asdod ngan diri gud hira natamak hito nga dapit.)"
                },
                "6": {
                    "verse_nr": "6",
                    "verse": "Ginkastigo han GINOO an mga tawo han Asdod ngan iya ginhadlok hira. Iya ginkastigo hira ngan an mga tawo nga naukoy han higrani nga katunaan ngan pinapag-antos hira pinaagi hin mga hubag."
                },
                "7": {
                    "verse_nr": "7",
                    "verse": "Han pakasabot nira han nahinabo, nagsiring hira \u201cKinakastigo han Dyos han Israel kita ngan an aton diyos nga hi Dagon. Kinahanglan ipahirayo ha aton an Kahon han Ginsaaran.\u201d"
                },
                "8": {
                    "verse_nr": "8",
                    "verse": "Sanglit ginpasugoan nira an lima nga kahadian han mga Filisteohanon ngan ginpakianhan hira, \u201cAno an aton bubuhaton han Kahon han Ginsaaran han Dyos han Israel?\u201d\nBinmaton hira, \u201cDad-a ini ngadto ha Gat.\u201d Sanglit ira gindara ngadto ha Gat nga lain nga syudad nga Filisteohanon."
                },
                "9": {
                    "verse_nr": "9",
                    "verse": "Kundi han pag-abot hini didto, ginkastigo liwat han GINOO ito nga syudad ngan narigumok an syudad. Iya kinastigo hira hin mga hubag nga nakasahid han ngatanan nga mga tawo han syudad, han mga batan-on ngan mga tigurang."
                },
                "10": {
                    "verse_nr": "10",
                    "verse": "Sanglit ira ginpadara an Kahon han Ginsaaran ngadto ha Ekron, nga lain liwat nga syudad nga Filisteohanon. Kundi han pag-abot hini didto, ginmoliat an mga tawo, \u201cIra gindara nganhi an Kahon han Ginsaaran han Dyos han Israel basi pamatayon kita ngatanan.\u201d"
                },
                "11": {
                    "verse_nr": "11",
                    "verse": "Sanglit ginpasugoan na liwat nira an ngatanan nga Filisteohanon nga kahadian, ngan ginsiring hira, \u201cIgbalik an Kahon han Ginsaaran han Israel ngadto han iya kalugaringon nga dapit, basi diri mamatay kami ngan an amon mga panimalay.\u201d Dako gud an karigumok han bug-os nga syudad kay gintiupay hira hin pagkastigoha han Dyos."
                },
                "12": {
                    "verse_nr": "12",
                    "verse": "Nagkamay-ada mga hubag bisan adton waray magkamamatay ngan naggogliat an mga tawo ha ira kadiyosan pangaro hin bulig."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Katapos hin pito ka bulan nga nakadto ha Filistia an Kahon han Ginsaaran han GINOO"
                },
                "2": {
                    "verse_nr": "2",
                    "verse": "gintawag han mga tawo an kapadian ngan an mga paratigo, ngan ginpakianhan hira, \u201cAno an angay naton buhaton han Kahon han Ginsaaran han GINOO? Kon aton igbalik ini ngadto han dapit nga iya hinmumutangan, ano man an aton igpapabalon hini?\u201d"
                },
                "3": {
                    "verse_nr": "3",
                    "verse": "Binmaton hira, \u201cKon igbalik niyo an Kahon han Ginsaaran han Dyos han Israel, kinahanglan pabalonan niyo ini hin usa nga regalo ha iya hin pagbayad tungod han iyo sala. Kinahanglan diri bumalik an Kahon han Ginsaaran nga waray upod nga regalo. Dida hini nga paagi, matatambal kamo, ngan hibabaroan niyo kay ano nga ginkinastigo kamo niya.\u201d"
                },
                "4": {
                    "verse_nr": "4",
                    "verse": "\u201cAno nga regalo an amon igpapadara ha iya?\u201d nagpakiana an mga tawo.\nBinmaton hira, \u201cLima ka bug-os nga bulawan nga ginporma sugad hin mga hubag ngan hin lima ka bug-os nga bulawan nga ginporma sugad hin yatot, tag-usa ka padis para han kada usa nga hadi nga Filisteohanon. Amo gihapon nga peste an iginpadara ha iyo ngatanan ngan han lima nga kahadian."
                },
                "5": {
                    "verse_nr": "5",
                    "verse": "Kinahanglan paghimoon niyo ini nga mga modelo han mga hubag ngan han mga yatot nga nakaluob hin pagbungkag han iyo nasod, ngan kinahanglan pagpasidunggan niyo an Dyos han Israel. Bangin undangon niya an pagkastigo ha iyo, han iyo kadiyosan, ngan han iyo tuna."
                },
                "6": {
                    "verse_nr": "6",
                    "verse": "Kay ano nga matig-a man an iyo ulo sugad han hadi han Ehipto ngan han mga Ehiptohanon? Ayaw niyo hingalimti kon gin-unan-o han Dyos hin paglurong ha ira tubtob han pagpagawsa nira han mga Israelita tikang ha Ehipto."
                },
                "7": {
                    "verse_nr": "7",
                    "verse": "Sanglit pag-andam kamo hin bag-o nga karomata ngan duha nga mga baka nga waray pa gud kasangati hin yugo. Igsangat ini ha karomata ngan taboga an mga nati hini hin pagpabalik ngadto han kamalig."
                },
                "8": {
                    "verse_nr": "8",
                    "verse": "Kuhaa an Kahon han Ginsaaran han GINOO ngan igkarga ini dida han karomata, ngan isapit liwat hini in kahon nga may sulod nga bulawan nga mga modelo nga iyo regalo para pagbayad han iyo mga sala. Iduso an karomata ngan papaglugaringa hin paglakat."
                },
                "9": {
                    "verse_nr": "9",
                    "verse": "Niyan bantayi ini; kon tadongon hini an bungto han Betsemes, karuyag sidngon hini nga an diyos han mga Israelita amo an nagpadara hini nga makalilisang nga kakurian. Kundi kon diri, aton hibabaroan nga diri hiya amo an nagpadara han peste; usa la ini nga nahinabo ha aton.\u201d"
                },
                "10": {
                    "verse_nr": "10",
                    "verse": "Gintuman nira an iginsiring ha ira: kinmuha hira hin duha nga baka ngan iginsangat ini ha karomata, ngan ginsadhan an mga nati didto han kamalig."
                },
                "11": {
                    "verse_nr": "11",
                    "verse": "Iginkarga nira an Kahon han Ginsaaran dida han karomata, upod an kahon nga ginsusudlan han bulawan nga mga modelo han mga yatot ngan mga hubag."
                },
                "12": {
                    "verse_nr": "12",
                    "verse": "Nagtipakadto an mga baka ha Betsemes, ngan gintadong ini nga dalan ngan waray gud lumiko. Nag-iininga an mga baka samtang naglalakat. Sinmunod an lima nga kahadian nga Filisteohanon tubtob han pag-ultan han Betsemes."
                },
                "13": {
                    "verse_nr": "13",
                    "verse": "Nag-aani hin trigo an mga tawo han Betsemes didto han kahamub-an ngan ha gilayon ira hinkit-an an Kahon han Ginsaaran, ngan tugob hira hin kalipay tungod han ira hinkit-an."
                },
                "14": {
                    "verse_nr": "14",
                    "verse": "Didto hunong an karomata hin usa nga uma nga gintag-iya ni Josue nga taga-Betsemes, didto hin dapit hirani hin usa nga dako nga bato. Gintiak han mga tawo an karomata, gin-ihaw an mga baka, ngan gintubod ini nga usa nga halad nga tinubod ngadto han GINOO."
                },
                "15": {
                    "verse_nr": "15",
                    "verse": "Gin-alsa han mga Levita an Kahon han Ginsaaran han GINOO ngan an kahon nga may sulod nga bulawan nga mga modelo, ngan iginbutang ini dida ha bawbaw han dako nga bato. Niyan naghalad an mga tawo han Betsemes hin mga halad nga tinubod ngan iba nga mga halad ngadto han GINOO."
                },
                "16": {
                    "verse_nr": "16",
                    "verse": "Kahuman nagkinita an lima nga kahadian nga Filisteohanon ngan inmoli hira ha Ekron hito ngahaw nga adlaw."
                },
                "17": {
                    "verse_nr": "17",
                    "verse": "Ginpadara han mga Filisteohanon an lima nga bulawan nga mga hubag sugad nga ira regalo ngadto han GINOO hin pagbayad tungod han ira mga sala. Natindog ini para han mga syudad han Asdod, Gaza, Askelon, Gat, ug Ekron."
                },
                "18": {
                    "verse_nr": "18",
                    "verse": "An bulawan nga mga yatot natindog liwat para han tagsa nga syudad nga ginhahadian han lima nga kahadian nga Filisteohanon, an mga bungto nga ginpalibotan hin kota upod an mga baryo nga waray mga pader. Aadto pa yana an dako nga bato han uma ni Josue nga taga-Betsemes, nga ginbutangan han Kahon ha Ginsaaran han GINOO sugad nga usa nga saksi han nahinabo."
                },
                "19": {
                    "verse_nr": "19",
                    "verse": "Ginpatay han GINOO in 70 nga kalalaken-an han Betsemes kay hinmiling hira han Kahon han Ginsaaran. Ngan nagmabidoon an mga tawo kay damo ha ira an ginpatay han GINOO."
                },
                "20": {
                    "verse_nr": "20",
                    "verse": "Sanglit nagsiring an mga tawo han Betsemes, \u201cHin-o in makakatindog ha atubangan han GINOO, hini nga baraan nga Dyos? Ngain ta hiya dadad-a basi mahibulag hiya ha aton?\u201d"
                },
                "21": {
                    "verse_nr": "21",
                    "verse": "Nagpadara hira hin mga surugoon ngadto han mga tawo han Kiriat Jearim hin pagsiring, \u201cIgin-uli na han mga Filisteohanon an Kahon han Ginsaaran han GINOO. Lugsong kamo ngan kuhaa niyo ini.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Sanglit kinuha han mga tawo han Kiriat Jearim an Kahon han Ginsaaran han GINOO ngan iginbutang ini didto han balay hin usa ka tawo ngan ginngaranan nga Abinadab, nga nag-ukoy didto hin usa nga pungtod. An iya anak, hi Eleazar, amo an gintungdan hin pagkatinaporan han Kahon han Ginsaaran."
                },
                "2": {
                    "verse_nr": "2",
                    "verse": "Didto an Kahon han Ginsaaran han GINOO ha Kiriat Jearim mga kapin hin 20 ka tuig. Sulod hini nga panahon nag-ampo an ngatanan nga mga Israelita hin pakibulig han GINOO."
                },
                "3": {
                    "verse_nr": "3",
                    "verse": "Ginsiring ni Samuel an mga tawo han Israel, \u201cKon kinasingkasing an iyo pagdangop han GINOO, kinahanglan igsalikway niyo an ngatanan nga langyaw nga kadiyosan ngan an mga ladawan han diyosa Astarte. Itubyan hin hingpit an iyo kalugaringon ngadto han GINOO ngan hiya gudla an iyo pagsingbaha, ngan tatalwason kamo niya ha gahom han mga Filisteohanon.\u201d"
                },
                "4": {
                    "verse_nr": "4",
                    "verse": "Sanglit iginsalikway han mga Israelita an ira mga diyosdiyos nga Baal ug Astarte, ngan an GINOO an ira ginsingba."
                },
                "5": {
                    "verse_nr": "5",
                    "verse": "Niyan pinakadto ha Mispa ni Samuel an ngatanan nga Israelita, ngan ginsiring hira, \u201cMag-aampo ako han GINOO didto para ha iyo.\u201d"
                },
                "6": {
                    "verse_nr": "6",
                    "verse": "Sanglit nagtirok hira ngatanan didto ha Mispa. Inmalog hira hin tubig ngan iginhuwad ini nga usa nga halad ngadto ha GINOO, ngan nagpuasa hira hito nga adlaw. Nagsiring hira, \u201cNakasala kami han GINOO.\u201d (Didto ini ha Mispa diin hi Samuel pagtuhay hin mga kalipongan han mga Israelita.)"
                },
                "7": {
                    "verse_nr": "7",
                    "verse": "Han pakabati han mga Filisteohanon nga nagtirok an mga Israelita didto ha Mispa, ginmuwa an lima nga kahadian nga Filisteohanon upod an ira mga tawo hin pakig-away ha ira. Nakahadlok an mga Israelita han pakabati nira"
                },
                "8": {
                    "verse_nr": "8",
                    "verse": "ngan ginsiring nira hi Samuel, \u201cIpadayon an imo pag-ampo han GINOO nga aton Dyos basi talwason kita ha mga Filisteohanon.\u201d"
                },
                "9": {
                    "verse_nr": "9",
                    "verse": "Nag-ihaw hi Samuel hin usa nga nati nga karnero ngan gintubod ini ngan ginhalad ngadto han GINOO. Niyan nag-ampo hiya han GINOO nga buligan an Israel, ngan pinamatian han GINOO an iya pag-ampo."
                },
                "10": {
                    "verse_nr": "10",
                    "verse": "Samtang naghahalad hi Samuel, sinmulong an mga Filisteohanon; kundi hito ngahaw nga takna, dinaguhob sugad hin dalogdog an tingog han GINOO tikang ha langit. Duro hin kalisang an ira mga kaaway ngan nangalagiw tungod hin kahadlok."
                },
                "11": {
                    "verse_nr": "11",
                    "verse": "Nagkagawas an mga Israelita tikang ha Mispa ngan ginlanat nira an mga Filisteohanon tubtob ha Bitcar, ngan ira pinanmatay hira dida han dalan."
                },
                "12": {
                    "verse_nr": "12",
                    "verse": "Niyan kinmuha hi Samuel hin bato, gintindog ini ha butnga han Mispa ug Sen, ngan ginngaranan ini nga Ebenezer, kay nagsiring hiya, \u201cGinbuligan kita han GINOO tubtob nganhi.\u201d"
                },
                "13": {
                    "verse_nr": "13",
                    "verse": "Sanglit napirde an mga Filisteohanon, ngan waray itugot han GINOO nga sulongon nira an katunaan han Israel samtang buhi pa hi Samuel."
                },
                "14": {
                    "verse_nr": "14",
                    "verse": "Nahibalik ha Israel an ngatanan nga mga syudad nga naagaw han mga Filisteohanon ha butnga han Ekron ug Gat, sanglit nabawi han Israel an ngatanan nga katunaan niya, ngan nagkamay-ada liwat kalinaw han mga Israelita ngan han mga Canaanhon."
                },
                "15": {
                    "verse_nr": "15",
                    "verse": "Namunoan han Israel hi Samuel samtang buhi pa hiya."
                },
                "16": {
                    "verse_nr": "16",
                    "verse": "Kada tuig napakadto hiya ha Betel, Gilgal, ug Mispa, ngan didto hini nga mga dapit gintutuhay niya an mga kalipongan."
                },
                "17": {
                    "verse_nr": "17",
                    "verse": "Niyan, nauli hiya ngadto ha Rama, diin usa hiya nga maghurukom han mga Israelita. Didto ha Rama nagtindog hiya hin usa nga altar para han GINOO."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Han tigurang na hi Samuel, ginhimo niya an iya mga anak nga mga maghurukom didto ha Israel."
                },
                "2": {
                    "verse_nr": "2",
                    "verse": "Joel an ngaran han magurang nga anak ngan Abia an manghod; mga maghurukom hira didto ha Berseba."
                },
                "3": {
                    "verse_nr": "3",
                    "verse": "Kundi waray hira magsunod han mga susbaran han ira amay; asay la nira tuyo an panalapi, sanglit nakarawat hira hin mga hukip, ngan diri hira taptap magtuhay hin mga kalipongan."
                },
                "4": {
                    "verse_nr": "4",
                    "verse": "Niyan nagtirok an ngatanan nga mga pangulo han Israel, kinmadto hira kan Samuel didto ha Rama"
                },
                "5": {
                    "verse_nr": "5",
                    "verse": "ngan nagsiring ha iya, \u201cKitaa daw, tikalagas ka na ngan an imo mga anak diri nagsusunod han imo susbaranan. Sanglit pagtudlok hin usa nga hadi nga magpapangulo ha amon, basi magkamay-ada kami usa nga hadi sugad han iba nga mga nasod.\u201d"
                },
                "6": {
                    "verse_nr": "6",
                    "verse": "Nakabido kan Samuel an ira pangaro hin hadi; sanglit nag-ampo hiya han GINOO"
                },
                "7": {
                    "verse_nr": "7",
                    "verse": "ngan nagsiring an GINOO, \u201cPamatii an ngatanan nga pinangaro ha imo han mga tawo. Diri ikaw an ira ginsasalikway kundi hi ako."
                },
                "8": {
                    "verse_nr": "8",
                    "verse": "Tikang pa han pagdad-a ko ha ira tikang ha Ehipto, binmaya na hira ha akon ngan nagsingba hin iba nga kadiyosan; ngan yana ginbubuhat nira ha imo an masukot nira buhaton ha akon."
                },
                "9": {
                    "verse_nr": "9",
                    "verse": "Sanglit pamatii hira, kundi pahimatngoni gud hira hin maupay ngan pagsaysayi hira kon uunanhon han ira kahadian hin pagdumara ha ira.\u201d"
                },
                "10": {
                    "verse_nr": "10",
                    "verse": "An ngatanan nga tugon ha iya han GINOO iginsumat ni Samuel ngadto han mga tawo nga naaro ha iya hin hadi."
                },
                "11": {
                    "verse_nr": "11",
                    "verse": "Iginsaysay ni Samuel, \u201cAmo ini an bubuhaton ha iyo han iyo hadi. Hihimoon niya nga mga sondalo an iyo mga anak nga kalalaken-an; may-ada ha ira magmamaneho han iya mga karuwahe; an iba hihimoon nga iya dikabayo nga mga sondalo, ngan an iba pa madalagan hin pag-una han iya mga karuwahe."
                },
                "12": {
                    "verse_nr": "12",
                    "verse": "Hihimoon niya an iba ha ira nga mga opisyal nga tinaporan hin tinag-1,000 nga mga tawo, ngan an iba tinaporan hin tinag-50 nga mga tawo. Mag-aarado han iya mga uma an iyo mga anak nga kalalaken-an, mag-aani han iya mga aranihon, ngan manhihimo han iya mga hinganiban ngan kasangkapan han iya mga karuwahe."
                },
                "13": {
                    "verse_nr": "13",
                    "verse": "Maghihimo an iyo mga anak nga kababayen-an hin iya mga pahamot, ngan magbubuhat nga iya mga paraluto ngan mga parahudno."
                },
                "14": {
                    "verse_nr": "14",
                    "verse": "Kukuhaon niya an iyo gimamag-upayi nga mga uma, mga urubasan, ngan mga kaolibohan, ngan ighahatag ini niya ngadto han iya mga opisyal."
                },
                "15": {
                    "verse_nr": "15",
                    "verse": "Kukuhaon niya an ikanapulo nga bahin han iyo mga pagkaon ngan han iyo mga ubas para han iya mga opisyal han palasyo ngan iba pa nga mga opisyal."
                },
                "16": {
                    "verse_nr": "16",
                    "verse": "Kukuhaon niya an iyo mga surugoon, ngan an iyo gimamag-upayi nga kabakahan ngan kaasnohan, ngan magbubuhat ini hira para ha iya."
                },
                "17": {
                    "verse_nr": "17",
                    "verse": "Kukuhaon niya ha iyo an ikanapulo nga bahin han iyo mga panon, ngan mahihimo kamo ngahaw nga iya mga oripon."
                },
                "18": {
                    "verse_nr": "18",
                    "verse": "Kon umabot na ito nga panahon, mangurutob kamo tungod han iyo hadi nga kamo ngahaw an nagpili, kundi diri pamamatian han GINOO an iyo mga sumbong.\u201d"
                },
                "19": {
                    "verse_nr": "19",
                    "verse": "Waray la bumali kan Samuel an mga tawo, kundi nagsiring hira, \u201cDiri! Karuyag gud namon in usa nga hadi"
                },
                "20": {
                    "verse_nr": "20",
                    "verse": "basi masugad kami han iba nga mga nasod, nga may-ada namon kalugaringon nga hadi nga mamumuno ha amon, ngan mangungulo ha amon ha pag-awayan.\u201d"
                },
                "21": {
                    "verse_nr": "21",
                    "verse": "Pinamatian ni Samuel an ngatanan nga ira iginsiring ngan linmakat hiya ngan ginsumatan niya an GINOO."
                },
                "22": {
                    "verse_nr": "22",
                    "verse": "Binmaton an GINOO, \u201cBuhata an ira karuyag ngan tagi hira hin usa nga hadi.\u201d Katapos ginpaoli ni Samuel an ngatanan nga mga tawo han Israel."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "May-ada hadto usa nga riko ngan harangdon gud nga tawo nga ginngaranan nga Cis ngan sakop han tribo ni Benjamin. Anak hiya ni Abiel ngan apo ni Zeror, ngan sakop han panimalay ni Becorat nga bahin han banay ni Afia."
                },
                "2": {
                    "verse_nr": "2",
                    "verse": "May-ada hiya anak nga ginngaranan nga Saul, gwapo ngan batan-on. Hiruhitaas hiya hin bisan hin-o nga tawo didto ha Israel ngan waray makakalabaw ha iya hin ka gwapo."
                },
                "3": {
                    "verse_nr": "3",
                    "verse": "Nagsarang in mga asno ni Cis, sanglit nagsiring hiya kan Saul, \u201cPaupda ha imo in usa han mga surugoon ngan pamilnga an mga asno.\u201d"
                },
                "4": {
                    "verse_nr": "4",
                    "verse": "Ginsudoy nira an sagkahon nga katunaan han Efraim ngan han katunaan han Salisa, kundi waray hira makaagi. Sanglit nagpadayon hira hin pagsudoy han katunaan han Saalim, kundi waray didto an mga asno. Niyan nagsudoy hira han katunaan ni Benjamin, kundi waray gihapon nira hiagii an mga asno."
                },
                "5": {
                    "verse_nr": "5",
                    "verse": "Han pag-abot nira han katunaan han Zuf, nagsiring hi Saul han iya surugoon, \u201cPangoli na kita, kay bangin an akon amay mabaraka na ha aton, diri na lugod han mga asno.\u201d"
                },
                "6": {
                    "verse_nr": "6",
                    "verse": "Binmaton an surugoon, \u201cAnay daw! Dinhe hini nga bungto may-ada baraan nga tawo, nga tinahod kaupay, kay natutuman an ngatanan nga iya ginpapamulong. Pakadto kita ha iya kay bangin makagsumat hiya ha aton kon hain ta hiaagii an mga asno.\u201d"
                },
                "7": {
                    "verse_nr": "7",
                    "verse": "Pinmakiana hi Saul, \u201cKon kumadto kita ha iya, ano man in aton ighahatag ha iya? Naubos na an aton balon nga pagkaon ngan waray na gud kita sadang ihatag ha iya, di ba?\u201d"
                },
                "8": {
                    "verse_nr": "8",
                    "verse": "Binmaton an surugoon, \u201cMay-ada ako usa nga sensilyo nga salapi. Ihahatag ko ini ha iya, ngan susumatan kita niya kon hain ta hiaagii ini.\u201d"
                },
                "9": {
                    "verse_nr": "9",
                    "verse": "Binmaton hi Saul, \u201cMaupay nga hunahuna! Tana.\u201d Sanglit kinmadto hira han bungto nga inuokyan han baraan nga tawo. Han nasagka na hira han pungtod tipakadto han bungto, iginkasugat nira in kababayen-an nga nagkakagawas hin pag-alog. Ginpakianhan nira an kababayen-an, \u201cAanhi ba ha bungto an paratigo?\u201d\n(Hadto nga panahon paratigo an tawag hin usa nga manaragna, sanglit kon may-ada karuyag pumakiana han Dyos, nasiring hiya, \u201cPakadto kita han paratigo.\u201d)"
                },
                "10": {
                    "verse_nr": "10",
                    "verse": "Binmaton hi Saul, \u201cMaupay nga hunahuna! Tana.\u201d Sanglit kinmadto hira han bungto nga inuokyan han baraan nga tawo. Han nasagka na hira han pungtod tipakadto han bungto, iginkasugat nira in kababayen-an nga nagkakagawas hin pag-alog. Ginpakianhan nira an kababayen-an, \u201cAanhi ba ha bungto an paratigo?\u201d\n(Hadto nga panahon paratigo an tawag hin usa nga manaragna, sanglit kon may-ada karuyag pumakiana han Dyos, nasiring hiya, \u201cPakadto kita han paratigo.\u201d)"
                },
                "11": {
                    "verse_nr": "11",
                    "verse": "Binmaton hi Saul, \u201cMaupay nga hunahuna! Tana.\u201d Sanglit kinmadto hira han bungto nga inuokyan han baraan nga tawo. Han nasagka na hira han pungtod tipakadto han bungto, iginkasugat nira in kababayen-an nga nagkakagawas hin pag-alog. Ginpakianhan nira an kababayen-an, \u201cAanhi ba ha bungto an paratigo?\u201d\n(Hadto nga panahon paratigo an tawag hin usa nga manaragna, sanglit kon may-ada karuyag pumakiana han Dyos, nasiring hiya, \u201cPakadto kita han paratigo.\u201d)"
                },
                "12": {
                    "verse_nr": "12",
                    "verse": "Binmaton an kababayen-an, \u201cOo, aanhi hiya. Ngani, nauuna la hiya ha iyo. Kon magdagmit kamo, hiaabutan niyo hiya. Ha pag sakob niyo han bungto, hiaagian niyo hiya. Inmabot hiya didto ha bungto yana nga adlaw, kay maghahalad an mga tawo didto ha altar han pungtod. Diri mangangaon an mga dinapit kon diri hiya umabot, kay iya anay bebendisyonan an halad nga tinubod. Kon kumadto kamo yana, hiaagian hiya niyo nga diri pa hiya masagka han pungtod hin pagkaon.\u201d"
                },
                "13": {
                    "verse_nr": "13",
                    "verse": "Binmaton an kababayen-an, \u201cOo, aanhi hiya. Ngani, nauuna la hiya ha iyo. Kon magdagmit kamo, hiaabutan niyo hiya. Ha pag sakob niyo han bungto, hiaagian niyo hiya. Inmabot hiya didto ha bungto yana nga adlaw, kay maghahalad an mga tawo didto ha altar han pungtod. Diri mangangaon an mga dinapit kon diri hiya umabot, kay iya anay bebendisyonan an halad nga tinubod. Kon kumadto kamo yana, hiaagian hiya niyo nga diri pa hiya masagka han pungtod hin pagkaon.\u201d"
                },
                "14": {
                    "verse_nr": "14",
                    "verse": "Sanglit nagpadayon hira Saul ngan an iya surugoon ngadto han bungto, ngan han nasulod na hira han bungto, hinkit-an nira hi Samuel nga nagawas tipakada ha ira ngan tipakadto na hiya han dapit hin pagsingba."
                },
                "15": {
                    "verse_nr": "15",
                    "verse": "Dida han adlaw han waray pa aabot hi Saul, nagsiring na an GINOO kan Samuel"
                },
                "16": {
                    "verse_nr": "16",
                    "verse": "\u201cBuwas han mga sugad hini nga takna pakakadtoon ko ha imo in usa ka tawo nga sakop han tribo ni Benjamin; dihogi hiya nga pangulo han akon mga tawo nga Israel, kay hiya an magtatalwas han Israel ha mga Filisteohanon. Hinkit-an ko an pag-antos han akon mga tawo, ngan hinbatian ko an ira mga pangaro hin pakibulig.\u201d"
                },
                "17": {
                    "verse_nr": "17",
                    "verse": "Han paghikit-i ni Samuel kan Saul, nagsiring ha iya an GINOO, \u201cAmo ini an tawo nga akon iginsumat ha imo. Hiya an maghahadi han akon mga tawo.\u201d"
                },
                "18": {
                    "verse_nr": "18",
                    "verse": "Niyan gindaop ni Saul hi Samuel nga nakada hirani han ganghaan, ngan nagpakiana hiya \u201cSumati daw ako, hain ba pag-uokoy an paratigo?\u201d"
                },
                "19": {
                    "verse_nr": "19",
                    "verse": "Binmaton hi Samuel, \u201cAmo ako an paratigo. Pag-una kamo ha akon ngadto han dapit hin pagsingba. Makikigsaro ako ha iyo yana nga adlaw. Buwas han aga babatonon ko an ngatanan niyo nga mga pakiana ngan palalakton ko kamo."
                },
                "20": {
                    "verse_nr": "20",
                    "verse": "Mahitungod han mga asno nga nawara hin tulo na ka adlaw, ayaw kamo kabaraka hini; hin-agian na ini. Kundi hin-o gud an kinakaruyag, han mga tawo han Israel? Hi ikaw\u2014ikaw ngan an panimalay han imo amay.\u201d"
                },
                "21": {
                    "verse_nr": "21",
                    "verse": "Binmaton hi Saul, \u201cSakop ako han tribo ni Benjamin nga amo an gigugutiayi nga tribo han Israel, ngan an akon panimalay amo an giuubosi han tribo ni Benjamin. Sanglit kay ano nga naghihimangraw ka ha akon hin sugad hini?\u201d"
                },
                "22": {
                    "verse_nr": "22",
                    "verse": "Niyan gindara ni Samuel hira Saul ngan an iya surugoon ngadto han dako nga kwarto, ngan iginhatag ha ira an syahan nga lingkoran ha lamesa diin nagkakalingkod an mga dinapit nga mga 30 ka tawo ngatanan."
                },
                "23": {
                    "verse_nr": "23",
                    "verse": "Nagsiring hi Samuel han paraluto, \u201cDad-a ngadi an karne nga akon iginpalain ha imo hin pagluto.\u201d"
                },
                "24": {
                    "verse_nr": "24",
                    "verse": "Sanglit gindara han paraluto an pinili nga bahin han paa ngan igindurot ini kan Saul. Nagsiring hi Samuel, \u201cKitaa, iini an bahin han karne nga gin-andam para ha imo. Kaona ini. Ginggahin ko ini para ha imo basi kaonon mo hini nga takna kaupod han mga tawo nga akon gindapit.\u201d Sanglit kinmaon hi Saul upod kan Samuel hito nga adlaw."
                },
                "25": {
                    "verse_nr": "25",
                    "verse": "Linmugsong hira ngadto han bungto tikang han dapit hin pagsingba. Gin-andaman nira hi Saul hin higdaan didto han atop"
                },
                "26": {
                    "verse_nr": "26",
                    "verse": "ngan didto hiya kinmaturog.\nHan maagahon pa gintawag ni Samuel hi Saul, \u201cBangon na. Magpapagikan ako ha imo.\u201d Binmangon hi Saul, ngan nagbunyog hira nga duha ngadto han kalsada."
                },
                "27": {
                    "verse_nr": "27",
                    "verse": "Han pag-abot nira ha ligid han bungto, nagsiring hi Samuel kan Saul, \u201cPaunha ha aton an surugoon.\u201d Linmakat an surugoon, ngan nagpadayon hi Samuel, \u201cHulat anay dinhe, ngan susumatan ko ikaw han iginsiring han Dyos.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Niyan kinmuha hi Samuel hin usa ka tibod nga lana hin olibo ngan iginbubo ini han ulo ni Saul, hinadkan hiya, ngan nagsiring, \u201cGindidihogan ka han GINOO nga hadi han iya nasod Israel. Paghahadian mo an iya mga tawo ngan pananalipdan mo hira ha ngatanan nira nga mga kaaway. Ngan amo ini an tigaman nga ginpili ka han GINOO nga hadi han iya mga tawo"
                },
                "2": {
                    "verse_nr": "2",
                    "verse": "Kon bumulag ka ha akon yana nga adlaw, igkakasugat mo in duha ka tawo hirani han lubnganan ni Raquel didto ha Selsa, ha katunaan ni Benjamin. Susumatan ka nira nga hin-agian na an mga asno nga iyo ginbibiniling, sanglit diri na kinahanglan mabaraka an imo amay hiunong hini kundi mabaraka lugod hiya hiunong ha imo, ngan waray hunong an pakiana niya, \u2018Ano daw la an akon bubuhaton han akon anak?\u2019"
                },
                "3": {
                    "verse_nr": "3",
                    "verse": "Magpapadayon ka tubtob pag-abot mo han baraan nga kahoy didto ha Tabor, diin igkakasugat mo in tulo ka tawo nga tikadto hin paghalad ngadto han Dyos didto ha Betel. Magtutugway hin tulo nga nati nga mga kanding an usa ha ira, magdadara hin tulo ka bug-os nga tinapay an ikaduha, ngan magbibitbit hin supot nga anit nga puno hin bino an ikatulo."
                },
                "4": {
                    "verse_nr": "4",
                    "verse": "Makikighimangraw hira ha imo ngan ihahatag ha imo in duha ka bug-os nga tinapay ngan imo ini kakarawton."
                },
                "5": {
                    "verse_nr": "5",
                    "verse": "Niyan, mapakadto ka ha Pungtod han Dyos didto ha Gabaa diin aadto in usa nga kampo hin mga Filisteohanon. Dida han aragian ngadto han bungto igkakatapo ka hin usa ka hugpo hin mga manaragna nga tilugsong tikang ha altar didto han pungtod nga nagtotokar hin mga arpa, mga gimbal, mga plawta ngan mga lira. Magsisinaragyaw ngan maggiginogliat hira."
                },
                "6": {
                    "verse_nr": "6",
                    "verse": "Ha gilayon gagamhan ka han espiritu han GINOO, ngan maapi ka han ira sarayaw ngan gogliat, ngan maiiba ka na nga tawo."
                },
                "7": {
                    "verse_nr": "7",
                    "verse": "Kon mahinabo na ini nga mga butang, buhata an bisan ano nga ipapagbuhat ha imo han Dyos."
                },
                "8": {
                    "verse_nr": "8",
                    "verse": "Mag-uuna ka ha akon ngadto ha Gilgal, diin makikigkita ako ha imo ngan maghahalad hin mga halad nga tutuboron nga mga halad hin pagdait. Hulat didto hin pito ka adlaw ngada han akon pag-abot ngan susumatan ko ikaw han imo pagbubuhaton.\u201d"
                },
                "9": {
                    "verse_nr": "9",
                    "verse": "Han pagbaya na ni Saul kan Samuel, ginbag-o han Dyos an kasingkasing ni Saul. Ngan nahinabo hito nga adlaw an ngatanan nga iginsumat ha iya ni Samuel."
                },
                "10": {
                    "verse_nr": "10",
                    "verse": "Han pag-abot na ha Gabaa ni Saul ngan han iya surugoon, gintapo hiya hin usa ka hugpo hin mga manaragna. Ha gilayon gingamhan hiya han espiritu han Dyos ngan nanagna hiya upod ha ira."
                },
                "11": {
                    "verse_nr": "11",
                    "verse": "An mga tawo nga iya hadto mga kilala kinmita han ira ginbubuhat, ngan naggiparupakiana hira, \u201cAno ba an nahinabo han anak ni Cis? Usa ba hi Saul han mga manaragna?\u201d"
                },
                "12": {
                    "verse_nr": "12",
                    "verse": "Nagpakiana in usa ka tawo didto hito nga dapit, \u201cAno man ini nga iba nga mga manaragna\u2014hin-o man ha iyo paghunahuna an ira mga amay?\u201d Amo ini an tinikangan han darahonon, \u201cNahimo na ba nga usa nga manaragna hi Saul?\u201d"
                },
                "13": {
                    "verse_nr": "13",
                    "verse": "Han katapos ni Saul hin pagpanagna, kinmadto hiya han altar didto han pungtod."
                },
                "14": {
                    "verse_nr": "14",
                    "verse": "Nakakita ha iya ngan han iya surugoon an bata ni Saul, ngan ginpakianhan hira, \u201cTikang kamo diin?\u201d\nBinmaton hi Saul, \u201cNagpinamiling kami han mga asno. Han waray kami pakakaagi hini, nakigkita kami kan Samuel.\u201d"
                },
                "15": {
                    "verse_nr": "15",
                    "verse": "Pinmakiana an bata ni Saul, \u201cNgan ano man an iya iginsumat ha iyo?\u201d"
                },
                "16": {
                    "verse_nr": "16",
                    "verse": "Binmaton hi Saul, \u201cGinsumatan kami nga hin-agian na an mga hayop,\u201d\u2014kundi waray niya pagsumati an iya bata han iginsiring ni Samuel hiunong han iya pagkahimo nga hadi."
                },
                "17": {
                    "verse_nr": "17",
                    "verse": "Gintawag ni Samuel an mga tawo didto ha Mispa basi magtirok ha atubangan han Ginoo"
                },
                "18": {
                    "verse_nr": "18",
                    "verse": "ngan nagsiring ha ira, \u201cNasiring an GINOO nga Dyos han Israel, \u2018Gindara ko kamo tikang ha Ehipto ngan gintalwas ko kamo tikang han mga Ehiptohanon ngan han ngatanan nga iba nga mga tawo nga nagraogdaog ha iyo."
                },
                "19": {
                    "verse_nr": "19",
                    "verse": "Ako amo an iyo Dyos nga nagtatalwas ha iyo ha ngatanan niyo nga kasamokan ngan kakurian, kundi iginsalikway ako niyo yana nga adlaw, ngan naghangyo kamo ha akon nga tagan ko kamo hin usa nga hadi. Sanglit maupay nga magpurupundok kamo ha atubangan han GINOO pinaagi han iyo mga tribo ngan han iyo mga banay.\u2019\u201d"
                },
                "20": {
                    "verse_nr": "20",
                    "verse": "Niyan ginpadaop ni Samuel an kada tribo, ngan ginpili han GINOO an tribo ni Benjamin."
                },
                "21": {
                    "verse_nr": "21",
                    "verse": "Niyan ginpadaop ni Samuel an mga panimalay han tribo ni Benjamin, ngan napili an panimalay ni Matri. Niyan dinmaop an kalalaken-an han panimalay ni Matri, ngan napili hi Saul nga anak ni Cis. Ginbiling hiya nira, kundi han waray hira makaagi ha iya"
                },
                "22": {
                    "verse_nr": "22",
                    "verse": "nagpakiana hira han GINOO, \u201cMay-ada pa ba iba?\u201d\nBinmaton an GINOO, \u201cAadto hi Saul, natago ha luyo han mga pinutos.\u201d"
                },
                "23": {
                    "verse_nr": "23",
                    "verse": "Sanglit nagdadlagan hira ngan ira gindara hi Saul ha atubangan han mga tawo. Ngan han pagtukdaw, dayag kaupay nga hitaas hiya kay an iba tubtob la ha iya sugbong."
                },
                "24": {
                    "verse_nr": "24",
                    "verse": "Nagsiring hi Samuel han mga tawo, \u201cIini an tawo nga ginpili han GINOO! Waray gud usa dinhe ha aton nga masugad ha iya!\u201d\nNanggogliat an ngatanan nga mga tawo, \u201cMabuhi an hadi!\u201d"
                },
                "25": {
                    "verse_nr": "25",
                    "verse": "Iginsaysay ni Samuel han mga tawo an mga katungod ngan mga katungdanan hin usa nga hadi, ngan katapos iginsurat ini dida hin usa nga basahon nga iya iginbutang didto hin usa nga baraan nga dapit. Katapos, ginpauli niya an ngatanan nga mga tawo."
                },
                "26": {
                    "verse_nr": "26",
                    "verse": "Inmoli liwat hi Saul ngadto ha Gabaa. Binmunyog ha iya in pipira nga gamhanan nga mga tawo kanay mga kasingkasing ginbantad han GINOO."
                },
                "27": {
                    "verse_nr": "27",
                    "verse": "Kundi nagsiring in iba nga waray pulos nga mga tawo, \u201cUunanhon hini nga tawo hin pakabuhat ha aton hin bisan ano nga kaupayan?\u201d Gintamay nira hi Saul ngan waray gud hira humatag ha iya hin bisan ano nga mga regalo."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Paglabay hin mga usa ka bulan ginpangulohan ni Hadi Nahas han Amon an iya kasondalohan hin pagsulong han bungto han Jabes didto han katunaan han Galaad ngan ira ini ginpalibotan. Nagsiring an mga tawo han Jabes kan Nahas, \u201cPakigsabot ha amon, ngan mag-aalagad kami ha imo.\u201d"
                },
                "2": {
                    "verse_nr": "2",
                    "verse": "Binmaton hi Nahas, \u201cMaghihimo ako hin usa nga ginsaaran ha iyo dida hin usa nga kondisyon: lulukaton ko an ngatanan nga tuo nga mata niyo, basi pagpakaalohan ko an bug-os nga Israel.\u201d"
                },
                "3": {
                    "verse_nr": "3",
                    "verse": "Nagsiring an mga pangulo han Jabes, \u201cTagi kami hin pito ka adlaw hin pagpadara hin mga surugoon pagpasabot han bug-os nga tuna han Israel. Kon waray magtalwas ha amon, ma-ampo na la kami ha imo.\u201d"
                },
                "4": {
                    "verse_nr": "4",
                    "verse": "Inmabot an mga surugoon ha Gabaa diin nag-ukoy hi Saul. Han pagsumati nira han mga tawo hiunong han nahinabo, nagtangis hira tungod hin kahulop."
                },
                "5": {
                    "verse_nr": "5",
                    "verse": "Naabot pa gud la hi Saul tikang ha uma dara an iya kabakahan, ngan nagpakiana hiya, \u201cAno ini? Kay ano nga nananangis man an mga tawo?\u201d Ira ginsumatan hiya han iginsumat han mga surugoon nga tikang ha Jabes."
                },
                "6": {
                    "verse_nr": "6",
                    "verse": "Han pakabati hini ni Saul, napakada ha iya an espiritu han Dyos, ngan duro gud an iya kasina."
                },
                "7": {
                    "verse_nr": "7",
                    "verse": "Kinmuha hiya hin duha nga baka nga iya gin-ihaw ngan gin-atado. Ginpadara hin mga surugoon ini nga mga inatado ngadto han bug-os nga tuna han Israel upod ini nga pahimatngon: \u201cAn diri bumunyog kan Saul ug Samuel ngadto ha pag-awayan, susugaron hini an pag-atado han iya kabakahan!\u201d\nNahadlok an mga tawo han Israel han pagbubuhaton han GINOO, ngan nagkagawas hira ngatanan."
                },
                "8": {
                    "verse_nr": "8",
                    "verse": "Gintirok hira ni Saul didto ha Bezek: may-ada 300,000 tikang ha Israel ngan 30,000 tikang ha Juda."
                },
                "9": {
                    "verse_nr": "9",
                    "verse": "Ginsiring nira an mga sinugo tikang ha Jabes, \u201cSumati an iyo mga tawo nga diri pa maudto buwas matatalwas na hira.\u201d Han pakakarawat han mga tawo han Jabes han mensahe nalipay gud hira"
                },
                "10": {
                    "verse_nr": "10",
                    "verse": "ngan nagsiring hira kan Nahas, \u201cBuwas matubyan kami ha imo, ngan buhata an imo karuyag ha amon.\u201d"
                },
                "11": {
                    "verse_nr": "11",
                    "verse": "Pagkabuwas han aga ginbahin ni Saul an iya mga tawo hin tulo ka hugpo, ngan han maagahon pa nagdagmit nira ngadto han kampo han kaaway, ngan ginsulong nira an mga Amonitanhon. Han pagkaudto pinamatay na nira an ira mga kaaway. Nagsarang an nanhibilin nga buhi ngan may hindadlagan na la an kada usa."
                },
                "12": {
                    "verse_nr": "12",
                    "verse": "Niyan nagsiring an mga tawo han Israel kan Samuel, \u201cHain na an mga tawo nga nagsiring nga diri angay maghadi ha aton hi Saul? Igtubyan hira ha amon ngan pamamatayon namon hira.\u201d"
                },
                "13": {
                    "verse_nr": "13",
                    "verse": "Kundi nagsiring hi Saul, \u201cWaray tawo nga papatayon yana nga adlaw, kay amo ini an adlaw nga gintalwas han GINOO an Israel.\u201d"
                },
                "14": {
                    "verse_nr": "14",
                    "verse": "Ngan nagsiring ha ira hi Samuel, \u201cPakadto kita ngatanan ha Gilgal ngan hin makausa pa igsangyaw ta hi Saul nga aton hadi.\u201d"
                },
                "15": {
                    "verse_nr": "15",
                    "verse": "Sanglit kinmadto hira ngatanan ha Gilgal, ngan didto han baraan nga dapit iginsangyaw nira hi Saul nga hadi. Naghalad hira hin mga halad hin pagdait, ngan ginsaurog nga malipayon hira Saul ngan an ngatanan nga mga tawo han Israel."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Niyan nagsiring hi Samuel han mga tawo han Israel, \u201cGintuman ko na an iyo ginhangyo ha akon. Iginhatag ko ha iyo in usa nga hadi nga mamumuno ha iyo"
                },
                "2": {
                    "verse_nr": "2",
                    "verse": "ngan yana hiya an maghahadi ha iyo. Para ha akon, lagas na ako ngan ubanon na, ngan kaupod niyo an akon mga anak nga kalalaken-an. Nagpangulo ako ha iyo tikang han akon pagkabatan-on ngada yana."
                },
                "3": {
                    "verse_nr": "3",
                    "verse": "Iini ako. Kon nakasayop ako, igsumbong ako yana ha atubangan han GINOO ngan han hadi nga iya ginpili. May ginkawatan ko ba hin baka o asno? May-ada ko ba ginlimbongan o ginraogdaog? May-ada ba naghukip ha akon? Kon nabuhat ko in bisan ano hini nga mga butang, babayaran ko an akon nakuha.\u201d"
                },
                "4": {
                    "verse_nr": "4",
                    "verse": "Binmaton an mga tawo, \u201cWaray ka maglimbong o magraogdaog ha amon, waray ka ginkuha ha amon nga bisan ano.\u201d"
                },
                "5": {
                    "verse_nr": "5",
                    "verse": "Binmaton hi Samuel, \u201cYana nga adlaw mga testigo an GINOO ngan an hadi nga iya ginpili nga waray kamo makaagi hin sala dinhe ha akon.\u201d\n\u201cOo, saksi namon an GINOO,\u201d binmaton hira."
                },
                "6": {
                    "verse_nr": "6",
                    "verse": "Nagpadayon hi Samuel, \u201cAn GINOO amo an nagpili kanda Moises ug Aaron, ngan amo hiya an nagdara han iyo kaapoy-apoyan tikang ha Ehipto."
                },
                "7": {
                    "verse_nr": "7",
                    "verse": "Yana tindog kamo dida han iyo hinmumutangan ngan igsusumbong ko kamo ha atubangan han GINOO, pinaagi hin pagpahinumdom ha iyo han ngatanan nga ginbuhat han GINOO hin pagtalwas ha iyo ngan han iyo kaapoy-apoyan."
                },
                "8": {
                    "verse_nr": "8",
                    "verse": "Han pagkadto ha Ehipto ni Jacob ngan han iya panimalay gintalumpigos hira han mga Ehiptohanon. Nagsangpit han GINOO hin pakibulig an iyo kaapoy-apoyan. Ginsugo niya hira Moises ug Aaron hin pagdara ha ira tikang ha Ehipto ngan ginpahimutang hira dinhe hini nga tuna."
                },
                "9": {
                    "verse_nr": "9",
                    "verse": "Kundi nahingalimot an mga tawo han GINOO nga ira Dyos, sanglit tinugotan niya an mga Filisteohanon, ngan an hadi han Moab, ngan hi Sisera nga kapitan han kasondalohan han syudad han Hazor hin pakiaway ngan pagpirde han iyo kaapoy-apoyan."
                },
                "10": {
                    "verse_nr": "10",
                    "verse": "Niyan nagsangpit hira han GINOO hin pakibulig, ngan nagsiring, \u2018Nakasala kami kay binmaya kami ha imo, O GINOO, ngan nagsingba kami han mga diyosdiyos nira Baal ug Astarte. Talwasa kami tikang han amon mga kaaway, ngan magsisingba kami ha imo!\u2019"
                },
                "11": {
                    "verse_nr": "11",
                    "verse": "Ngan ginpadara han GINOO hi Gideon, sunod hi Barak, sunod hi Jefte, ngan ha kataposan hi ako. Gintalwas kamo namon ha iyo mga kaaway, ngan nag-ukoy kamo hin waray kataragman."
                },
                "12": {
                    "verse_nr": "12",
                    "verse": "Kundi han pakakita niyo nga tisurulong ha iyo hi Hadi Nahas han Amon, iyo ginsalikway nga hadi an GINOO ngan nagsiring kamo ha akon, \u2018Karuyag namon in usa nga hadi nga magmamangulo ha amon.\u2019"
                },
                "13": {
                    "verse_nr": "13",
                    "verse": "\u201cYana iini na an hadi nga iyo ginpili; gin-aro hiya niyo, ngan yana iginhatag na hiya han GINOO ngada ha iyo."
                },
                "14": {
                    "verse_nr": "14",
                    "verse": "Maghihingaupay kamo kon pagtahoron niyo an GINOO nga iyo Dyos, mag-alagad kamo ha iya, mamati ha iya, ngan magsugot han iya mga sugo, ngan kon magsunod kamo ha iya sugad man an iyo hadi."
                },
                "15": {
                    "verse_nr": "15",
                    "verse": "Kon diri kamo mamati han GINOO kundi sumupak lugod han iya mga sugo, makontra hiya ha iyo ngan han iyo hadi."
                },
                "16": {
                    "verse_nr": "16",
                    "verse": "Sanglit tindog kamo dida han iyo hinmumutangan ngan makita kamo han magpaaramdok nga butang nga bubuhaton han GINOO."
                },
                "17": {
                    "verse_nr": "17",
                    "verse": "Kathuraw yana, di ba? Kundi mag-aampo ako, ngan magpapadara an GINOO hin dalugdog ngan uran. Kon mahinabo ini, tigaman ini nga nakabuhat kamo hin dako nga sala kontra han GINOO han pag-aro niyo ha iya hin usa nga hadi.\u201d"
                },
                "18": {
                    "verse_nr": "18",
                    "verse": "Sanglit nag-ampo hi Samuel, ngan hito ngahaw nga adlaw nagpadara an GINOO hin dalugdog ug uran. Niyan nahadlok an ngatanan nga mga tawo han GINOO ngan kan Samuel"
                },
                "19": {
                    "verse_nr": "19",
                    "verse": "ngan nagsiring hira kan Samuel, \u201cIg-ampo gad kami ngadto han GINOO nga imo Dyos, basi diri kami magkamatay. Maaram na kami yana nga labot la han iba nga mga sala namon, nakasala kami pinaagi hin pag-aro hin usa nga hadi.\u201d"
                },
                "20": {
                    "verse_nr": "20",
                    "verse": "\u201cAyaw kamo kahadlok,\u201d binmaton hi Samuel. \u201cBisan kon ginbuhat niyo in sugad kamaraot nga butang, ayaw kamo pagbaya han GINOO, kundi pag-alagad kamo ha iya ha bug-os niyo nga kinasingkasing."
                },
                "21": {
                    "verse_nr": "21",
                    "verse": "Ayaw na kamo pagsunod hin diri matuod nga kadiyosan; diri ini makakabulig o makakatalwas ha iyo, kay diri ini matuod."
                },
                "22": {
                    "verse_nr": "22",
                    "verse": "Nagsumpa an GINOO nga diri kamo igsasalikway niya, kay naglarang na hiya hin paghimo ha iyo nga iya kalugaringon nga mga tawo."
                },
                "23": {
                    "verse_nr": "23",
                    "verse": "Para ha akon, diri unta itugot han GINOO nga makasala ako kontra ha iya pinaagi hin diri na pag-ampo para ha iyo. Igtututdo ko lugod ha iyo kon ano an maupay ngan matadong nga iyo bubuhaton."
                },
                "24": {
                    "verse_nr": "24",
                    "verse": "Sugta niyo an GINOO ngan alagda hiya niyo nga matinumanon ngan ha bug-os nga kinasingkasing. Hinumdomi an dagko nga mga butang nga iya ginbuhat para ha iyo."
                },
                "25": {
                    "verse_nr": "25",
                    "verse": "Kundi kon magpadayon kamo hin pagpinakasala, pagpupuohon kamo ngan an iyo hadi.\u201d"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": ""
                },
                "2": {
                    "verse_nr": "2",
                    "verse": "Nagpili hi Saul hin tulo ka yukot nga kalalaken-an, nga ginbilin niya an duha ka yukot nga kaupod niya didto ha Micmas ngan didto han sagkahon nga tuna han Betel, ngan an usa ka yukot ginpaupod niya kan Jonatan nga iya anak ngadto ha Gabaa, didto han katunaan han tribo ni Benjamin. Ginpaoli ni Saul an iba nga mga tawo."
                },
                "3": {
                    "verse_nr": "3",
                    "verse": "Ginpatay ni Jonatan an kapitan nga Filisteohanon didto ha Geba, ngan hinbaroan ini han ngatanan nga mga Filisteohanon. Niyan nagpadara hi Saul hin mga surugoon basi maandam an mga Hebreo hin pagsulong pinaagi hin pagpatunog han trompeta ha bug-os nga nasod."
                },
                "4": {
                    "verse_nr": "4",
                    "verse": "Ginsumatan an ngatanan nga mga Israelita nga ginpatay ni Saul an kapitan nga Filisteohanon ngan nagdudumot ha ira an mga Filisteohanon. Sanglit napakadto an mga tawo hin pagtampo kan Saul didto ha Gilgal."
                },
                "5": {
                    "verse_nr": "5",
                    "verse": "Nagtirok an mga Filisteohanon hin pakig-away han mga Israelita; may nira 30,000 nga mga karuwahe, 6,000 nga mga dikabayo nga mga sondalo, ngan mga sondalo nga sugad kadamo han baras ha baybayon. Kinmadto hira ha Micmas ha sinirangan han Betaben, ngan nagkampo hira didto."
                },
                "6": {
                    "verse_nr": "6",
                    "verse": "Niyan ginsulong nira an mga Israelita, ngan makuri an kamutangan han mga Israelita kay ginlibotan hira. Nanago an iba nga mga Israelita didto hin mga lungib ngan mga buho o didto hin mga kababtoan, o hin mga luong ngan mga atabay"
                },
                "7": {
                    "verse_nr": "7",
                    "verse": "tinmabok an iba han salog Jordan ngadto han katunaan han Gad ug Galaad.\nNakadto pa hi Saul ha Gilgal. Nangungurog hin kahadlok an mga tawo nga kaupod niya."
                },
                "8": {
                    "verse_nr": "8",
                    "verse": "Naghinulat hiya kan Samuel sulod hin pito ka adlaw, sumala han tugon ni Samuel ha iya, kundi waray gihapon umabot hi Samuel ngadto ha Gilgal. Nagtikang na hin pagbaya kan Saul an mga tawo"
                },
                "9": {
                    "verse_nr": "9",
                    "verse": "sanglit nagsiring hiya ha ira, \u201cDad-a niyo ngadi ha akon an mga halad nga tinubod ngan an mga halad hin pagkadait.\u201d Naghalad hiya"
                },
                "10": {
                    "verse_nr": "10",
                    "verse": "ngan han tikahuruman na hiya, inmabot hi Samuel. Ginmawas hi Saul hin pagtapo ha iya"
                },
                "11": {
                    "verse_nr": "11",
                    "verse": "kundi nagsiring hi Samuel, \u201cAno an imo ginbuhat?\u201d\nBinmaton hi Saul, \u201cBinayaan ako han mga tawo, ngan waray ka pa man aabot sumala han imo siring. Labot pa hito, nagkatirok na an mga Filisteohanon didto ha Micmas."
                },
                "12": {
                    "verse_nr": "12",
                    "verse": "Sanglit naghunahuna ako, \u2018Susulongon ako han mga Filisteohanon dinhe ha Gilgal, ngan waray pa ako makalipay han GINOO.\u2019 Sanglit nakahunahuna ako hin paghalad ha iya.\u201d"
                },
                "13": {
                    "verse_nr": "13",
                    "verse": "Binmaton hi Samuel, \u201cTinuyaw ito nga buhat. Waray mo pagtumana an iginsugo ha imo han GINOO nga imo Dyos. Kon nagsugot ka la, tinutugotan unta niya ikaw ngan an imo mga tulin hin paghadi han Israel ha kadayonan."
                },
                "14": {
                    "verse_nr": "14",
                    "verse": "Kundi yana diri magpapadayon an imo paghadi. Tungod nga sinmupak ka ha iya, magbibiling an GINOO han tawo nga iya karuyag igliwan ha imo hin paghadi han iya mga tawo.\u201d"
                },
                "15": {
                    "verse_nr": "15",
                    "verse": "Binmaya hi Samuel han Gilgal ngan nagpadayon han iya paglakat. An iba han mga tawo sinmunod kan Saul han pakigtampo niya han iya mga sondalo. Tikang ha Gilgal kinmadto hira ha Gabaa, didto han katunaan ni Benjamin. Gin-usisa ni Saul an iya mga sondalo nga mga unom nala ka gatos ka tawo."
                },
                "16": {
                    "verse_nr": "16",
                    "verse": "Nagkampo hira Saul, Jonatan nga iya anak, ngan an iya mga tawo didto ha Geba, didto han katunaan ni Benjamin; nakadto ha Micmas an kampo han mga Filisteohanon."
                },
                "17": {
                    "verse_nr": "17",
                    "verse": "Tikang han ira kampo sinmulong in tulo ka hugpo nga mga sondalo nga Filisteohanon; nagtipakadto an usa ka hugpo ha Ofra, didto han katunaan han Sual"
                },
                "18": {
                    "verse_nr": "18",
                    "verse": "nagtipakadto in lain nga hugpo ha Betoron, ngan an ikatulo nagtipakadto han pag-ultan nga natangbo han Kahamub-an han Zeboim ngan han kamingawan."
                },
                "19": {
                    "verse_nr": "19",
                    "verse": "Waray pa hadto mga panday hin puthaw didto ha Israel kay waray tugoti han mga Filisteohanon an mga Hebreo hin paghimo hin mga espada ngan hin mga bangkaw. ("
                },
                "20": {
                    "verse_nr": "20",
                    "verse": "Napakadto ha mga Filisteohanon an mga Israelita kon nagpapabaid hira han ira mga arado, mga piko, mga parakol, ngan mga garab"
                },
                "21": {
                    "verse_nr": "21",
                    "verse": "usa la ka salapi an bayad hin pagbaid hin parakol ngan hin pag-ayad hin tugsok, ngan duha la ka salapi an bayad hin pagbaid hin arado o piko.)"
                },
                "22": {
                    "verse_nr": "22",
                    "verse": "Sanglit dida han adlaw han araway waray mga espada o mga bangkaw an mga sondalo nga Israelita labot la kan Saul ngan kan Jonatan nga iya anak."
                },
                "23": {
                    "verse_nr": "23",
                    "verse": "Nagpadara an mga Filisteohanon hin usa nga hugpo hin mga sondalo hin pagpanalipod han Aragian han Micmas."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Usa ka adlaw ginsiring ni Jonatan an batan-on nga lalake nga paradara han iya mga hinganiban, \u201cTabok kita ngadto han kampo han mga Filisteohanon.\u201d Kundi waray pagsumati ni Jonatan hi Saul nga iya amay"
                },
                "2": {
                    "verse_nr": "2",
                    "verse": "nga nagkampo didto ha sirong hin kahoy nga granada ha Migron nga diri harayo tikang ha Gabaa; may upod niya nga mga 600 ka tawo."
                },
                "3": {
                    "verse_nr": "3",
                    "verse": "(Hi Ahias amo an padi nga nakakasul-ot han efod. Anak hiya ni Ahitob nga bugto ni Icabod nga anak ni Pinehas ngan apo ni Eli nga padi han GINOO didto ha Silo.) Waray kalibutan an mga tawo nga linmakat hi Jonatan."
                },
                "4": {
                    "verse_nr": "4",
                    "verse": "Didto han Aragian han Micmas nga aagian ni Jonatan hin pagkadto han kampo han mga Filisteohanon, may-ada duha nga dagko nga magtarom nga mga bato, paluyo han aragian: gintawag nga Boses an usa ngan Sene an ikaduha."
                },
                "5": {
                    "verse_nr": "5",
                    "verse": "Nakadto an usa ha amihanan nga naatubang han Micmas, ngan an ikaduha ha timogan nga naatubang han Geba."
                },
                "6": {
                    "verse_nr": "6",
                    "verse": "Ginsiring ni Jonatan an batan-on nga lalake, \u201cTabok kita ngadto han kampo hito nga pagano nga mga Filisteohanon. Bangin pa buligan kita han GINOO; kon buligan kita niya, waray makakapugong ha iya hin paghatag ha aton han pagdarag-an, bisan kon diri damo kita.\u201d"
                },
                "7": {
                    "verse_nr": "7",
                    "verse": "Binmaton an batan-on, \u201cUpod ako ha imo bisan ano an imo karuyag pagbuhaton.\u201d"
                },
                "8": {
                    "verse_nr": "8",
                    "verse": "\u201cMaupay,\u201d nagsiring hi Jonatan. \u201cMatabok ngan mapakita kita han mga Filisteohanon."
                },
                "9": {
                    "verse_nr": "9",
                    "verse": "Kon pahulaton kita nira ngan dumaop hira ha aton, magpapabilin la kita dida han aton hinmumutangan."
                },
                "10": {
                    "verse_nr": "10",
                    "verse": "Kundi kon padaopon kita nira, makadto kita, kay usa ini nga tigaman nga iginhatag ha aton han GINOO an pagdarag-an kontra ha ira.\u201d"
                },
                "11": {
                    "verse_nr": "11",
                    "verse": "Sanglit pinmakita hira han mga Filisteohanon, ngan nagsiring an mga Filisteohanon, \u201cKitaa! Nagkakaguwa na in pipira nga mga Hebreo tikang han mga buho nga ira gintinagoan.\u201d"
                },
                "12": {
                    "verse_nr": "12",
                    "verse": "Niyan ira ginoliatan nira hira Jonatan ngan an batan-on nga lalake, \u201cSagka kamo ngadi! May-ada namon igsusumat ha iyo!\u201d\nGinsiring ni Jonatan an batan-on nga lalake, \u201cSunod ha akon. Iginhatag na han GINOO an pagdarag-an han Israel kontra ha ira.\u201d"
                },
                "13": {
                    "verse_nr": "13",
                    "verse": "Nagkamang hi Jonatan paggawas han aragian ngan sinmunod ha iya an batan-on nga lalake. Pinakiawayan ni Jonatan ngan gintiupay hin pagsontoka an mga Filisteohanon ngan ginpatay hira han batan-on nga lalake."
                },
                "14": {
                    "verse_nr": "14",
                    "verse": "Dida hito nga syahan nga pamatay, mga baynte ka tawo an pinamatay nira Jonatan ngan han batan-on nga lalake, dida la hin haligutay la nga dapit."
                },
                "15": {
                    "verse_nr": "15",
                    "verse": "Nagkahadlok hin duro an ngatanan nga mga Filisteohanon didto han kaumhan; nangurog hin kahadlok an mga sumurulong ngan an mga sondalo didto han kampo; nabay-og an tuna, ngan nagkalilisang gud hira."
                },
                "16": {
                    "verse_nr": "16",
                    "verse": "Hinkit-an han nagbabantay nga mga tawo ni Saul didto ha Gabaa, didto han katunaan han Benjamin, nga nagdadalagan an mga Filisteohanon tungod hin kalisang."
                },
                "17": {
                    "verse_nr": "17",
                    "verse": "Sanglit nagsiring hi Saul ngadto han iya mga tawo, \u201cIhapa an mga sondalo ngan kitaa kon hin-o an waray dinhe.\u201d Gin-ihap nira ini ngan ira hinbaroan nga waray didto hi Jonatan ngan an batan-on nga lalake nga iya paradara han mga hinganiban."
                },
                "18": {
                    "verse_nr": "18",
                    "verse": "\u201cDad-a nganhi an efod,\u201d ginsiring ni Saul hi Ahias nga padi. (Hito nga adlaw gindadara ini ni Ahias ha atubangan han mga tawo han Israel.)"
                },
                "19": {
                    "verse_nr": "19",
                    "verse": "Samtang naghihimangraw hi Saul ngadto han padi, nagtitikadugang man an pagkalilisang didto ha kampo han mga Filisteohanon, sanglit nagsiring ha iya hi Saul, \u201cWaray na panahon hin pagpakiana han GINOO!\u201d"
                },
                "20": {
                    "verse_nr": "20",
                    "verse": "Niyan ginsulong niya ngan han iya mga tawo an mga Filisteohanon nga nag-uurugnay na hin pag-araway tungod han ira kalisang."
                },
                "21": {
                    "verse_nr": "21",
                    "verse": "May pipira nga mga Hebreo nga dapig anay han mga Filisteohanon nga yana binmunyog ha ira ngadto han kampo, nagbalhin ngahaw han ira pagdapig ngan tinmampo na liwat hira kanda Saul ug Jonatan."
                },
                "22": {
                    "verse_nr": "22",
                    "verse": "An iba nga nagtitinago didto han kapungtoran han Efraim nakabati nga nanmamalagiw na an mga Filisteohanon, sanglit nakiaway liwat hira han mga Filisteohanon."
                },
                "23": {
                    "verse_nr": "23",
                    "verse": "Nakig-away gud hira unhan pa han Betaben. Gintalwas han GINOO an Israel hito nga adlaw."
                },
                "24": {
                    "verse_nr": "24",
                    "verse": "Magluya na tungod hin gutom an mga Israelita hito nga adlaw, kay hi Saul upod hin pagsumpa nagsugo: \u201cMaghihingaraot an bisan hin-o nga kumaon yana nga adlaw samtang nga diri pa ako nakakabulos han akon mga kaaway.\u201d Sanglit waray gud may kinmaon hin bisan ano ha bug-os nga adlaw."
                },
                "25": {
                    "verse_nr": "25",
                    "verse": "Napasingadto hira ngatanan hin usa nga kagurangan ngan nakaagi hira hin dugos ha ngatanan nga dapit."
                },
                "26": {
                    "verse_nr": "26",
                    "verse": "Luob hin dugos an kagurangan, kundi waray tawo nga kinmaon hini kay nahadlok hira ngatanan han panhimaraot nga ginsiring ni Saul."
                },
                "27": {
                    "verse_nr": "27",
                    "verse": "Kundi waray makasabot hi Jonatan han pagpanhimaraota ni iya tatay han mga tawo; sanglit kinmuha hiya han dugos pinaagi han tungkod nga iya gindara, ngan ginkuhit niya ini dida hin balay han putyokan, ngan kinmaon hiya han dugos. Inmabat hiya dayon hin kakusog."
                },
                "28": {
                    "verse_nr": "28",
                    "verse": "Kundi ginsumatan hiya hin usa han mga tawo, \u201cMaluya na kita ngatanan hin gutom, kundi gintarhog kami han imo amay nga nagsiring, \u2018Maghihingaraot an bisan hin-o nga kumaon yana nga adlaw.\u2019\u201d"
                },
                "29": {
                    "verse_nr": "29",
                    "verse": "Binmaton hi Jonatan, \u201cNakasamok la han mga tawo an ginbuhat han akon amay! Kitaa hin kamaupay na han akon pagbati nga kinmaon ako hin dugos!"
                },
                "30": {
                    "verse_nr": "30",
                    "verse": "Mauruupay pa gud unta kon kinmaon an aton mga tawo han pagkaon nga ira nakuha yana nga adlaw han pagpirdeha nira han kaaway. Hunahunaa daw damo pa unta nga mga Filisteohanon an ira mapapatay!\u201d"
                },
                "31": {
                    "verse_nr": "31",
                    "verse": "Hito nga adlaw ginpirde han mga Israelita an mga Filisteohanon dida han ira pakig-away tikang ha Micmas ngadto ha Aiyalon. Hini nga takna magluya na hin duro tungod hin gutom an mga Israelita"
                },
                "32": {
                    "verse_nr": "32",
                    "verse": "sanglit nag-aragaw hira pagkuha han ira natikas ha ira mga kaaway, kinmuha hira hin mga karnero ngan hin mga baka, gin-ihaw ini nira dayon, ngan ginkaon an karne nga may-ada pa dugo."
                },
                "33": {
                    "verse_nr": "33",
                    "verse": "Ginsumatan hi Saul, \u201cKitaa, nakakasala an mga tawo supak han GINOO pinaagi hin pagkaon hin karne nga may-ada dugo.\u201d\nGinmoliat hi Saul, \u201cMga maglingo kamo! Kalidinga niyo in bato ngadi ha akon.\u201d"
                },
                "34": {
                    "verse_nr": "34",
                    "verse": "Niyan nagsugo liwat hiya: \u201cSudoya an ngatanan nga mga tawo ngan ipadara nganhi an ira mga baka ngan mga karnero. Iihawon ngan kakaonon ini nira dinhe; kinahanglan diri hira makasala han GINOO pinaagi hin pagkaon hin karne nga may-ada dugo.\u201d Sanglit hito nga gab-i gindara nira ngatanan an ira kabakahan ngan gin-ihaw ini didto."
                },
                "35": {
                    "verse_nr": "35",
                    "verse": "Nagtindog hi Saul hin altar ngadto han GINOO, syahan ini nga altar nga iya gintindog."
                },
                "36": {
                    "verse_nr": "36",
                    "verse": "Nagsiring hi Saul han iya mga tawo, \u201cLugsong kita ngan sulonga ta ha gab-i an mga Filisteohanon, panikasi ta hira ngada han pagkaaga, ngan pamataya ta hira ngatanan.\u201d\nBinmaton hira, \u201cBuhata an imo ginhuhunahuna nga maupay.\u201d\nKundi nagsiring an padi, \u201cPakianhi ta anay an Dyos.\u201d"
                },
                "37": {
                    "verse_nr": "37",
                    "verse": "Sanglit nagpakiana hi Saul han Dyos, \u201cSusulongon ko ba an mga Filisteohanon? Padadag-on mo ba kami?\u201d Kundi waray bumaton an Dyos hito nga adlaw."
                },
                "38": {
                    "verse_nr": "38",
                    "verse": "Niyan nagsiring hi Saul han mga pangulo han mga tawo, \u201cKadi kamo ngan panginanoa ta kon ano nga sala an nabuhat yana nga adlaw."
                },
                "39": {
                    "verse_nr": "39",
                    "verse": "Nagsasaad ako pinaagi han buhi nga GINOO nga nagpapadaog han Israel, nga papatayon an salaan, bisan kon akon anak hi Jonatan.\u201d Kundi waray gud may sinmagbang."
                },
                "40": {
                    "verse_nr": "40",
                    "verse": "Niyan nagsiring ha ira hi Saul, \u201cTindog kamo ngatanan didto, ngan matindog kami ngan hi Jonatan didi.\u201d\nBinmaton hira, \u201cBuhata an imo ginhuhunahuna nga maupay.\u201d"
                },
                "41": {
                    "verse_nr": "41",
                    "verse": "Nagsiring hi Saul han GINOO nga Dyos han Israel, \u201cGINOO, kay ano nga waray mo ako pamatii yana nga adlaw? O GINOO nga Dyos han Israel, pamatii ako pinaagi han baraan nga mga bato. Kon adto nga sala kan Jonatan o akon ba, pamatii ako pinaagi han Urim; kundi kon kanan imo mga tawo nga Israel, pamatii ako pinaagi han Tumim.\u201d Hinsabotan nga salaan hira Jonatan ug Saul; ngan natalwas an mga tawo."
                },
                "42": {
                    "verse_nr": "42",
                    "verse": "Niyan nagsiring hi Saul, \u201cPilia kon hi ako ba o hi Jonatan nga akon anak.\u201d Ngan hi Jonatan an salaan."
                },
                "43": {
                    "verse_nr": "43",
                    "verse": "Niyan nagpakiana hi Saul kan Jonatan, \u201cAno ba an imo ginbuhat?\u201d\nBinmaton hi Jonatan, \u201cKinmaon ako hin gutiay nga dugos. Iini ako\u2014andam ako hin kamatay.\u201d"
                },
                "44": {
                    "verse_nr": "44",
                    "verse": "Nagsiring ha iya hi Saul, \u201cPatayon unta ako han Dyos kon diri ta ikaw patayon!\u201d"
                },
                "45": {
                    "verse_nr": "45",
                    "verse": "Kundi nagsiring an mga tawo kan Saul, \u201cPapatayon ba hi Jonatan nga nakahatag hini nga dako nga pagdarag-an para han Israel? Diri! Nagsasaad kami pinaagi han buhi nga GINOO, nga waray bisan usa nga buhok han iya ulo in mawawara. An iya ginbuhat yana nga adlaw iya ginbuhat binuligan han Dyos.\u201d Sanglit gintalwas han mga tawo hi Jonatan ngan waray pagpataya."
                },
                "46": {
                    "verse_nr": "46",
                    "verse": "Katapos hito hinmunong hi Saul hin pagbukod han mga Filisteohanon, ngan inmoli hira ngadto han ira kalugaringon nga katunaan."
                },
                "47": {
                    "verse_nr": "47",
                    "verse": "Han hadi na han Israel hi Saul pinakiawayan niya an ngatanan niya nga mga kaaway bisan diin nga dapit: an mga tawo han Moab, han Amon, ngan han Edom, an kahadian han Zoba, ngan an mga Filisteohanon. Madaogon hiya bisan diin hiya pakig-away."
                },
                "48": {
                    "verse_nr": "48",
                    "verse": "Maisog hiya hin pakig-away ngan ginpirde niya an mga Amalekanhon. Gintalwas niya an mga Israelita tikang han ngatanan nga nagtikas ha ira."
                },
                "49": {
                    "verse_nr": "49",
                    "verse": "An kan Saul mga anak nga kalalaken-an amo hira Jonatan Isbi, ug Malquisua. An iya mga anak nga kababayen-an amo hira Merab nga magurang ngan hi Mical nga manghod."
                },
                "50": {
                    "verse_nr": "50",
                    "verse": "An iya asawa amo hi Ahinoam nga anak ni Ahimaas. An kapitan han iya kasondalohan amo hi Abner nga iya patod, nga anak ni Ner nga iya bata."
                },
                "51": {
                    "verse_nr": "51",
                    "verse": "Mga anak ni Abiel hira Cis nga amay ni Saul, ug Ner nga amay ni Abner."
                },
                "52": {
                    "verse_nr": "52",
                    "verse": "Samtang buhi pa hi Saul, nakig-away hiya hin mapintas kontra han mga Filisteohanon. Sanglit kada pakakaagi niya hin tawo nga makusog o maisog iya ginhihimo nga kaapi han iya kasondalohan."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Nagsiring hi Samuel kan Saul, \u201cAmo ako an ginsugo han GINOO hin pagdihog ha imo nga hadi han iya mga tawo, an mga Israelita. Pamatii yana an igsisiring han GINOO nga Labi Kamakagarahum."
                },
                "2": {
                    "verse_nr": "2",
                    "verse": "Kakastigohon niya an mga tawo han Amalek kay pinakiawayan han ira mga ginikanan an mga Israelita han paggawas hini nira ha Ehipto."
                },
                "3": {
                    "verse_nr": "3",
                    "verse": "Kadtoa ngan sulonga an mga Amalekanhon ngan puoha an ngatanan nga ira mga butang. Ayaw pagsalini hin bisan usa nga butang; pataya an ngatanan nga kalalaken-an, kababayen-an, kabataan, ngan mga minasus-an; an kabakahan, kakarnerohan, mga kamilyo, ngan mga asno.\u201d"
                },
                "4": {
                    "verse_nr": "4",
                    "verse": "Gintirok ni Saul ngan iya ginpanginano an iya kasondalohan didto ha Talem: may-ada 200,000 nga mga sondalo tikang ha Israel ngan 10,000 tikang ha Juda."
                },
                "5": {
                    "verse_nr": "5",
                    "verse": "Niyan kinmadto hiya ngan an iya mga tawo han syudad han Amalek, ngan gimnama hira didto hin usa nga walog."
                },
                "6": {
                    "verse_nr": "6",
                    "verse": "Ginpahimatngonan niya an mga Kenitanhon, mga tawo kanay mga ginikanan nalooy han mga Israelita han pag-abot hini nira tikang ha Ehipto: \u201cIwas kamo ngan bayai an mga Amalekanhon, basi diri ko kamo mahiupod hin pagpataya.\u201d Sanglit binmaya an mga Kenitanhon."
                },
                "7": {
                    "verse_nr": "7",
                    "verse": "Ginpirde ni Saul an mga Amalekanhon, ha iya pakig-away tikang ha Habila ngadto ha Sur ha sinirangan han Ehipto."
                },
                "8": {
                    "verse_nr": "8",
                    "verse": "Ginbihag niya nga buhi hi Agag nga hadi han mga Amalekanhon, ngan pinamatay niya an ngatanan nga mga tawo."
                },
                "9": {
                    "verse_nr": "9",
                    "verse": "Kundi waray pataya ni Saul ngan han iya mga tawo hi Agag, ngan waray nira pamataya an gimamaupayi nga mga karnero ngan mga baka, an gimamaupayi nga mga nati nga baka, an mga nati nga karnero, o iba pa nga mga butang nga mag-upay; pinamatay nira ngatanan an mga waray gamit o waray pulos."
                },
                "10": {
                    "verse_nr": "10",
                    "verse": "Nagsiring an GINOO kan Samuel"
                },
                "11": {
                    "verse_nr": "11",
                    "verse": "\u201cNagbabasol ako nga ginhimo ko nga hadi hi Saul; binmaya hiya ha akon ngan ginsupak niya an akon mga sugo.\u201d Nasina hi Samuel ngan nakimalooy hiya han GINOO ha bug-os nga gab-i."
                },
                "12": {
                    "verse_nr": "12",
                    "verse": "Sayo pa han pagkaaga linmakat hiya hin pagbiling kan Saul. Hinbatian niya nga kinmadto hi Saul ha bungto han Carmelo, diin nagtindog hiya hin usa nga monumento para ha iya ngahaw, ngan katapos kinmadto hiya ha Gilgal."
                },
                "13": {
                    "verse_nr": "13",
                    "verse": "Kinmadto hi Samuel kan Saul. Ginsiring ni Saul hi Samuel, \u201cBendisyonan ka unta han GINOO, Samuel! Gintuman ko an sugo han GINOO.\u201d"
                },
                "14": {
                    "verse_nr": "14",
                    "verse": "Pinmakiana hi Samuel, \u201cKay ano man nga hinbabatian ko in mga pag-ininga hin mga baka ngan pag-iniyak hin mga karnero?\u201d"
                },
                "15": {
                    "verse_nr": "15",
                    "verse": "Binmaton hi Saul, \u201cGintikas ini ha mga Amalekanhon han akon mga tawo. Iginsalin nira an gimamaupayi nga mga karnero ngan mga baka basi ighalad nira han GINOO nga imo Dyos, ngan pinamatay namon an iba.\u201d"
                },
                "16": {
                    "verse_nr": "16",
                    "verse": "\u201cIgo na,\u201d nagsiring hi Samuel, \u201cngan igsusumat ko ha imo an iginsiring ha akon han GINOO kagab-i.\u201d\n\u201cSumati ako,\u201d nagsiring hi Saul."
                },
                "17": {
                    "verse_nr": "17",
                    "verse": "Binmaton hi Samuel, \u201cBisan kon gin-iisip mo nga gutiay ka la nga pagkatawo, amo ikaw an pangulo han mga tribo han Israel. Gindihogan ka han GINOO nga hadi han Israel"
                },
                "18": {
                    "verse_nr": "18",
                    "verse": "ngan ginsugo ka niya hin pagpuo hito nga magraot nga Amalekanhon. Ginsugo ka niya hin pagpatay ha ira ngatanan."
                },
                "19": {
                    "verse_nr": "19",
                    "verse": "Kay ano man nga waray ka magsugot ha iya? Kay ano nga nagdagmit ka la hin pag-agaw han tinikas, ngan pagbuhat han diri nakakalipay han GINOO?\u201d"
                },
                "20": {
                    "verse_nr": "20",
                    "verse": "Binmaton hi Saul, \u201cGinsugot ko man an GINOO. Gintuman ko an sugo niya ha akon, ginbihag ko hi Hadi Agag, ngan pinamatay ko an ngatanan nga mga Amalekanhon."
                },
                "21": {
                    "verse_nr": "21",
                    "verse": "Kundi waray pataya han akon mga tawo an gimamaupayi nga mga karnero ngan mga baka nga ira nabihag; ira gindara lugod ini nganhi ha Gilgal basi ighalad han GINOO nga imo Dyos.\u201d"
                },
                "22": {
                    "verse_nr": "22",
                    "verse": "Nagsiring hi Samuel, \u201cHain an pinalabi han GINOO: an pagsugot ba ha iya o an mga halad ngan mga hayop nga tutuboron? Mauruupay an pagsugot ha iya kay hin paghalad ha iya han gimamaupayi nga mga karnero."
                },
                "23": {
                    "verse_nr": "23",
                    "verse": "An pag-ato ha iya sugad la kamaraot han pagdiwata, ngan an pagkamahitas-on sugad la hin ka sala han pagsingba hin mga diyosdiyos. Tungod kay iginsikway mo an sugo han GINOO, ginhukasan ka niya hin pagkahadi.\u201d"
                },
                "24": {
                    "verse_nr": "24",
                    "verse": "\u201cTinuod, nakasala ako,\u201d binmaton hi Saul. \u201cAkon ginsupak an sugo han GINOO ngan an imo mga tugon. Nahadlok ako han akon mga tawo ngan tinugotan ko hira pagbuhat han ira karuyag."
                },
                "25": {
                    "verse_nr": "25",
                    "verse": "Kundi yana nakikimalooy ako ha imo, pasayloa an akon sala ngan bunyog gad ha akon hin pagbalik ngadto ha Gilgal, basi makagsingba ako han GINOO.\u201d"
                },
                "26": {
                    "verse_nr": "26",
                    "verse": "\u201cDiri ako mabunyog ha imo,\u201d binmaton hi Samuel. \u201cIginsikway mo an sugo han GINOO, ngan iginsikway ka man niya nga hadi han Israel.\u201d"
                },
                "27": {
                    "verse_nr": "27",
                    "verse": "Niyan tinmalikod hi Samuel hin pagbaya, kundi hinkaptan ni Saul an iya bado, ngan nagisi ini."
                },
                "28": {
                    "verse_nr": "28",
                    "verse": "Nagsiring ha iya hi Samuel, \u201cYana nga adlaw gin-agaw han GINOO ha imo an ginhadian han Israel, ngan iginhatag ini hin usa ka tawo nga mauruupay ha imo."
                },
                "29": {
                    "verse_nr": "29",
                    "verse": "Diri nagbubuwa o nagbabalhin han iya hunahuna an harangdon nga Dyos han Israel. Diri hiya tawo\u2014diri hiya nagbabalhin han iya hunahuna.\u201d"
                },
                "30": {
                    "verse_nr": "30",
                    "verse": "Binmaton hi Saul, \u201cNakasala ako. Kundi pasidunggi gad ako bisan gutiay la ha atubangan han mga pangulo han akon mga tawo ngan han bug-os nga Israel. Bunyog gad ha akon hin pagbalik basi makagsingba ako han GINOO nga imo Dyos.\u201d"
                },
                "31": {
                    "verse_nr": "31",
                    "verse": "Sanglit binmunyog ha iya hi Samuel ngadto ha Gilgal, ngan nagsingba hi Saul han GINOO."
                },
                "32": {
                    "verse_nr": "32",
                    "verse": "\u201cDad-a nganhi ha akon hi Hadi Agag,\u201d nagsugo hi Samuel. Dinmaop ha iya hi Agag nga nangungurog hin kahadlok, nga naghuhunahuna ha iya ngahaw, \u201cHin kamapait nga butang an pagkamatay!\u201d"
                },
                "33": {
                    "verse_nr": "33",
                    "verse": "Nagsiring hi Samuel, \u201cSugad nga pinaagi han imo espada nawarayan anak in damo nga mga iroy, sanglit yana mawawarayan man anak an iroy nimo.\u201d Ngan iya gintirotigbas hi Agag ha atubangan han altar didto ha Gilgal."
                },
                "34": {
                    "verse_nr": "34",
                    "verse": "Katapos kinmadto hi Samuel ha Rama ngan inmoli hi Saul ngadto ha Gabaa."
                },
                "35": {
                    "verse_nr": "35",
                    "verse": "Samtang buhi pa hi Samuel, waray na gud hiya igkakita han hadi; kundi nagmabidoon hiya tungod ha iya. Nagbasol an GINOO nga ginhimo niya hi Saul nga hadi han Israel."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Nagsiring an GINOO kan Samuel, \u201cTubtob san-o an imo pagkamasulob-on tungod kan Saul? Iginsikway ko na hiya nga hadi han Israel. Kundi yana pun-a hin lana hin olibo an surudlan nga sungay ngan pakadto kan Isai nga taga-Betlehem, kay ginpili ko nga magin hadi in usa han iya mga anak nga kalalaken-an.\u201d"
                },
                "2": {
                    "verse_nr": "2",
                    "verse": "\u201cUunanhon ko hin pagkadto?\u201d nagpakiana hi Samuel. \u201cKon mahiaro hini hi Saul, papatayon ako niya!\u201d\nBinmaton an GINOO, \u201cPagdara hin usa nga nati nga baka ngan siring nga nakadto ka hin paghalad han GINOO hin hayop nga tutuboron."
                },
                "3": {
                    "verse_nr": "3",
                    "verse": "Dapita hi Isai hin paghalad, ngan susumatan ko ikaw kon ano an imo bubuhaton. Didihogan mo nga hadi an akon igsumat ha imo.\u201d"
                },
                "4": {
                    "verse_nr": "4",
                    "verse": "Gintuman ni Samuel an iginsiring ha iya han GINOO ngan kinmadto hiya ha Betlehem. Gintapo hiya han mga pangulo han syudad, nga nangungurog nga nagsiring ha iya, \u201cMalinawon ba ini nga imo pagduaw ha amon?\u201d"
                },
                "5": {
                    "verse_nr": "5",
                    "verse": "\u201cOo,\u201d binmaton hiya. \u201cKinmanhi ako hin paghalad han GINOO hin hayop nga tutuboron. Linisi an iyo kalugaringon ngan bunyog kamo ha akon.\u201d Iya liwat pinapaglinis hi Isai ngan an iya mga anak nga kalalaken-an, ngan gindapit hira hin paghalad."
                },
                "6": {
                    "verse_nr": "6",
                    "verse": "Han pag-abot nira, hinkit-an ni Samuel hi Eliab nga anak ni Isai ngan naghunahuna hiya, \u201cAmo gud ada ini nga tawo nga natindog dinhe ha atubangan han GINOO an iya ginpili.\u201d"
                },
                "7": {
                    "verse_nr": "7",
                    "verse": "Kundi nagsiring ha iya an GINOO, \u201cAyaw pagtan-awa an iya kahitaas ngan kagwapo. Nadiri ako ha iya, kay an akon paghunahuna diri sugad hin paghukom hin tawo. Tinatan-aw han tawo an iya pamahongpahong, kundi tinatan-aw ko an kasingkasing.\u201d"
                },
                "8": {
                    "verse_nr": "8",
                    "verse": "Niyan gintawag ni Isai an iya anak nga hi Abinadab ngan gindara hiya ha atubangan ni Samuel. Kundi nagsiring hi Samuel, \u201cDiri, waray liwat hiya pagpilia han GINOO.\u201d"
                },
                "9": {
                    "verse_nr": "9",
                    "verse": "Niyan gindara ni Isai hi Sama. Nagsiring hi Samuel, \u201cDiri, waray liwat hiya pagpilia han GINOO.\u201d"
                },
                "10": {
                    "verse_nr": "10",
                    "verse": "Ha sugad hini nga paagi gindara ni Isai ha atubangan ni Samuel an pito han iya mga anak nga kalalaken-an. Ngan nagsiring ha iya hi Samuel, \u201cDiri, waray usa hini ha ira nga ginpili han GINOO.\u201d"
                },
                "11": {
                    "verse_nr": "11",
                    "verse": "Niyan nagpakiana ha iya hi Samuel, \u201cMay-ada ka pa ba iba nga anak nga kalalaken-an?\u201d\nBinmaton hi Isai, \u201cMay-ada pa gimamanghori, kundi aadto hiya nagmamangno han mga karnero.\u201d\nNagsiring hi Samuel, \u201cPakanhia hiya. Diri kita maghahalad ngada han iya pag-abot.\u201d"
                },
                "12": {
                    "verse_nr": "12",
                    "verse": "Sanglit ginpasugoan hiya ni Isai. Usa hiya nga gwapo, maupay an panlawas nga batan-on nga lalake, ngan maanyag an iya mga mata. Nagsiring an GINOO kan Samuel, \u201cAmo ini hiya\u2014dihogi hiya!\u201d"
                },
                "13": {
                    "verse_nr": "13",
                    "verse": "Kinuha ni Samuel an lana hin olibo ngan gindihogan niya hi David ha atubangan han iya kabugtoan. Ha gilayon pinakada kan David an espiritu han GINOO ngan waray na bumulag ha iya tikang hito nga adlaw. Katapos, binmalik hi Samuel ngadto ha Rama."
                },
                "14": {
                    "verse_nr": "14",
                    "verse": "Binmaya kan Saul an espiritu han GINOO, ngan ginsakit hiya hin usa nga maraot nga espiritu nga iginpadara han GINOO."
                },
                "15": {
                    "verse_nr": "15",
                    "verse": "Nagsiring ha iya an iya mga surugoon, \u201cMaaram kami nga ginsasakit ka hin usa nga maraot nga espiritu nga iginpadara han Dyos."
                },
                "16": {
                    "verse_nr": "16",
                    "verse": "Sanglit sugoa kami ngan magbibiling kami hin tawo nga maaram magharpa. Niyan kon makada ha imo an maraot nga espiritu, makakagtukar an tawo han iya arpa ngan hiuulian ka na liwat.\u201d"
                },
                "17": {
                    "verse_nr": "17",
                    "verse": "Ginsugo hira ni Saul, \u201cIgbiling ako hin usa ka tawo nga maupay magtukar ngan dad-a hiya nganhi ha akon.\u201d"
                },
                "18": {
                    "verse_nr": "18",
                    "verse": "Nagsiring in usa han iya mga surugoon, \u201cMay-ada tawo nga hi Isai nga taga-Betlehem, nga may anak nga lalake nga maupay magtokar hin arpa. Maisog ngan gwapo liwat hiya nga tawo, maupay nga sondalo, ngan maaram magpahimutang hin pulong. Aada ha iya an GINOO.\u201d"
                },
                "19": {
                    "verse_nr": "19",
                    "verse": "Sanglit nagpadara hi Saul hin mga surugoon ngadto kan Isai hin pagsiring, \u201cIpadara ha akon hi David nga imo anak nga nagmamangno han mga karnero.\u201d"
                },
                "20": {
                    "verse_nr": "20",
                    "verse": "Ginpadara ni Isai hi David ngadto kan Saul, ngan nagdara hi David hin usa nga nati nga kanding, usa nga asno nga kargado hin tinapay, ngan hin usa nga supot nga anit nga puno hin bino."
                },
                "21": {
                    "verse_nr": "21",
                    "verse": "Kinmadto hi David kan Saul ngan nag-alagad hi David ha iya. Naruyagan hiya ni Saul ngan ginpili hiya nga paradara han iya mga hinganiban."
                },
                "22": {
                    "verse_nr": "22",
                    "verse": "Niyan nagpatugon hi Saul kan Isai: \u201cNaruruyag ako kan David. Tugoti hiya hin pag-alagad didi ha akon.\u201d"
                },
                "23": {
                    "verse_nr": "23",
                    "verse": "Tikang hadto, kon naabot kan Saul an maraot nga espiritu nga iginpadara han Dyos, nagtotokar dayon hi David han iya arpa. Nabaya an maraot nga espiritu, nagaan an lawas ni Saul, ngan nahiuulian na liwat hiya."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Nagkatirok an mga Filisteohanon para hin araway didto ha Soco, usa nga bungto han Juda. Nagkampo hira didto hin usa nga dapit nga gintawag nga Efes Damim, butnga han Soco ug Azeca."
                },
                "2": {
                    "verse_nr": "2",
                    "verse": "Nagtirok liwat hira Saul ngan an mga Israelita ngan nagkampo hira didto ha Kahamub-an han Ela, diin nag-andam hira hin pakig-away han mga Filisteohanon."
                },
                "3": {
                    "verse_nr": "3",
                    "verse": "Nagkatirok an mga Filisteohanon didto hin usa nga pungtod ngan an mga Israelita didto hin lain nga pungtod, ngan nabubutnga nira in usa nga kahamub-an."
                },
                "4": {
                    "verse_nr": "4",
                    "verse": "Ginmawas tikang han kampo han mga Filisteohanon in usa ka tawo. Hi Goliat an iya ngaran ngan taga syudad han Gat. Karuyag niya pangayat han mga Israelita. Kapin hin tulo ka metros an iya kahitaas"
                },
                "5": {
                    "verse_nr": "5",
                    "verse": "ngan nakakasul-ot hiya hin tumbaga nga panalipod ha lawas, nga natimbang hin mga 50 ka kilo, ngan hin tumbaga nga helmet."
                },
                "6": {
                    "verse_nr": "6",
                    "verse": "May-ada niya polinas nga tumbaga ngan nakakadara hiya hin usa nga bronse nga bangkaw nga ikinakabilay niya ha iya sugbong."
                },
                "7": {
                    "verse_nr": "7",
                    "verse": "An iya bangkaw sugad kadako han likosan hin usa nga hablonan, ngan pito ka kilo an kabug-at han puthaw nga uloulo hini. Nag-uuna ha iya an nagdadara han iya taming."
                },
                "8": {
                    "verse_nr": "8",
                    "verse": "Tinmindog hi Goliat ngan ginoliatan an mga Israelita, \u201cNag-iinano kamo didto. Pagrungbay na kamo para hin away? Usa ako nga Filisteohanon, kamo mga oripon ni Saul! Pagpili kamo hin usa han iyo mga tawo nga igpapaaway ha akon."
                },
                "9": {
                    "verse_nr": "9",
                    "verse": "Kon magdaog hiya ngan patayon ako, magigin oripon kami niyo; kundi kon ako an magdaog ngan patayon ko hiya, magigin oripon kamo namon."
                },
                "10": {
                    "verse_nr": "10",
                    "verse": "Yana inaayat ko an kasondalohan han Israel. Pagpili kamo hin usa ka tawo nga igpapaaway ha akon!\u201d"
                },
                "11": {
                    "verse_nr": "11",
                    "verse": "Han pakabati hini ni Saul ngan han iya mga tawo nagkahadlok hira hin duro."
                },
                "12": {
                    "verse_nr": "12",
                    "verse": "Hi David amo an anak ni Isai nga sakop han tribo ni Efraim, nga taga-Betlehem han Juda. May-ada hi Isai walo nga mga anak nga kalalaken-an, ngan dida han panahon nga hadi hi Saul, lagas na hiya hin duro."
                },
                "13": {
                    "verse_nr": "13",
                    "verse": "Inmupod kan Saul an tulo han iya gimamagurangi nga mga anak nga kalalaken-an ngadto han araway: hi Eliab an suhag, sunod hi Abinadab, ngan hi Sama an ikatulo."
                },
                "14": {
                    "verse_nr": "14",
                    "verse": "Hi David an gimamanghori nga anak. Samtang upod ni Saul an tulo nga gimamagorangi nga kabugtoan"
                },
                "15": {
                    "verse_nr": "15",
                    "verse": "dayuday nag-inuulian hi David ngadto ha Betlehem hin pagmangno han mga karnero han iya amay."
                },
                "16": {
                    "verse_nr": "16",
                    "verse": "Waray hunong hin pangayat hi Goliat han mga Israelita kada aga ngan gab-i sulod hin kwarenta ka adlaw."
                },
                "17": {
                    "verse_nr": "17",
                    "verse": "Usa ka adlaw nagsiring hi Isai kan David, \u201cPagdara hin usa ka basket nga sinanlag nga pagkaon ngan hin napulo ka bug-os nga tinapay, ngan iduhol ini ha imo kabugtoan didto ha kampo."
                },
                "18": {
                    "verse_nr": "18",
                    "verse": "Ngan dad-a liwat ini nga napulo nga mga kiso ngadto han kapitan. Panginanoa kon matiunan-o na an kahimtang han imo kabugtoan, ngan ha imo pagbalik pagdara hin bisan ano ha pagkamatuod nga iginkakita mo hira ngan maupay an ira kahimtang."
                },
                "19": {
                    "verse_nr": "19",
                    "verse": "Aadto ha kahamub-an han Ela hira Hadi Saul, an imo kabugtoan, ngan an ngatanan nga mga Israelita nga nakikig-away han mga Filisteohanon.\u201d"
                },
                "20": {
                    "verse_nr": "20",
                    "verse": "Binmuhat hi David hin sayo han pagkaaga, nagbilin hin tawo nga magmamangno han mga karnero, kinuha an mga pagkaon, ngan linmakat sumala han tugon ha iya ni Isai. Inmabot hiya didto han kampo dida han nagkakagawas na an mga Israelita tipakadto ha pag-awayan, nga nangogogliat han pakiaway."
                },
                "21": {
                    "verse_nr": "21",
                    "verse": "Nag-asdangay an Filisteohanon ngan Israelita nga mga kasondalohan. Andam na hira nga duha hin pakig-away."
                },
                "22": {
                    "verse_nr": "22",
                    "verse": "Iginbilin ni David an pagkaon didto han opisyal nga tinaporan han mga higamit, dinmalagan hiya ngadto han dapit han pag-awayan, kinmadto han iya kabugtoan, ngan nakighimangraw hiya ha ira."
                },
                "23": {
                    "verse_nr": "23",
                    "verse": "Han nakikighimangraw hiya ha ira, ginmawas hi Goliat ngan gin-ayat an mga Israelita sugad han iya hadto pangayat. Ngan hinbatian hiya ni David."
                },
                "24": {
                    "verse_nr": "24",
                    "verse": "Han paghikit-i la han mga Israelita kan Goliat, nagdadlagan hira tungod hin kahadlok."
                },
                "25": {
                    "verse_nr": "25",
                    "verse": "May hinsiring ha ira, \u201cTan-awa daw hiya! Pamatii an iya pangayat! Nagsaad hi hadi Saul nga tatagan niya hin pahalipay an tawo nga makamatay ha iya, ipapaasawa liwat hini nga tawo an anak nga babaye han hadi, ngan diri na pababaydon hin mga buhis an panimalay han iya amay.\u201d"
                },
                "26": {
                    "verse_nr": "26",
                    "verse": "Nagpakiana hi David han mga tawo nga hirani ha iya, \u201cAno an ihahatag han tawo nga makamatay hini nga Filisteohanon ngan makatalwas han Israel hini nga kaarawdan? Hin-o gud ini nga pagano nga Filisteohanon nga nangangayat han kasondalohan han buhi nga Dyos?\u201d"
                },
                "27": {
                    "verse_nr": "27",
                    "verse": "Ira ginsumatan hiya kon ano an ihahatag han tawo nga makakamatay kan Goliat."
                },
                "28": {
                    "verse_nr": "28",
                    "verse": "Hinbatian ni Eliab, an gimamagurangi nga bugto ni David, nga nakikighimangraw hi David han mga tawo. Nasina hiya kan David ngan nagsiring, \u201cNag-aano ka dinhe? Hin-o man an nagmamangno han imo mga karnero didto ha kamingawan? Listo ka gud! Kinmanhi ka la hin pagkita han araway!\u201d"
                },
                "29": {
                    "verse_nr": "29",
                    "verse": "\u201cKay ano gud an akon ginbuhat?\u201d nagpakiana hi David. \u201cDiri ba ako makakahimo hin pagpakiana?\u201d"
                },
                "30": {
                    "verse_nr": "30",
                    "verse": "Kinmadto hiya hin pagpakiana hin lain nga tawo ngan amo la gihapon an baton han mga tawo."
                },
                "31": {
                    "verse_nr": "31",
                    "verse": "Hinbatian hin pipira ka tawo an iginsiring ni David ngan ginsumatan nira hi Saul, ngan iginpatawag hiya ni Saul."
                },
                "32": {
                    "verse_nr": "32",
                    "verse": "Nagsiring hi David kan Saul, \u201cHarangdon nga Hadi, waray tawo nga kinahanglan mahadlok hini nga Filisteohanon! Ako an makadto ngan makikig-away ha iya.\u201d"
                },
                "33": {
                    "verse_nr": "33",
                    "verse": "\u201cAyaw,\u201d binmaton hi Saul. \u201cUunanhon mo hin pakig-away ha iya? Usa ka la nga bata, ngan anad na hin pakiaway ini nga sondalo ha bug-os niya nga kinabuhi!\u201d"
                },
                "34": {
                    "verse_nr": "34",
                    "verse": "Nagsiring hi David, \u201cHarangdon nga Hadi, magmarangno ako han mga karnero han akon amay. Ha takna nga tinatabag hin usa nga liyon o lubo in usa nga nati nga karnero"
                },
                "35": {
                    "verse_nr": "35",
                    "verse": "linalanat ko dayon ini, inaaway ko, ngan inaagaw ko an nati. Ngan kon inaatubang ako han liyon o lubo, pinipitlok ko ini ngan tinutubal ko ngada han kamatay."
                },
                "36": {
                    "verse_nr": "36",
                    "verse": "Nakamatay na ako hin mga liyon ngan hin mga lubo, ngan pagbubuhaton ko in sugad hini ngadto hini nga pagano nga Filisteohanon nga nangayat han kasondalohan han buhi nga Dyos."
                },
                "37": {
                    "verse_nr": "37",
                    "verse": "Gintalwas ako han GINOO ha mga liyon ngan mga lubo; tatalwason ako niya hini nga Filisteohanon.\u201d\n\u201cMaupay,\u201d binmaton hi Saul. \u201cKadto na, ngan updan ka unta han GINOO.\u201d"
                },
                "38": {
                    "verse_nr": "38",
                    "verse": "Iginpasul-ot niya kan David an iya kalugaringon nga hinganiban: bronse nga helmet nga iya ikinalo kan David, ngan hin bado nga hinganiban."
                },
                "39": {
                    "verse_nr": "39",
                    "verse": "Igintaklos ni David an kan Saul espada ha bawbaw han hinganiban ngan nagsari hiya hin paglakat, kundi waray hiya pakahimo, kay diri man hiya hiara hin pagsul-ot hini. \u201cDiri ako makakaaway kon magsul-ot ako hini ngatanan, kay diri ako hiara hini,\u201d ginsiring niya hi Saul. Sanglit ginhugkas niya ini ngatanan."
                },
                "40": {
                    "verse_nr": "40",
                    "verse": "Kinuha niya an iya tungkod, ngan pinmurot hiya ha sapa hin lima nga mga bato nga lison ngan iginsulod ini ha iya supot. Dara an iya andam na nga labyog, ginmawas hiya hin pag-atubang kan Goliat."
                },
                "41": {
                    "verse_nr": "41",
                    "verse": "Nagtikang pagdaop hi Goliat ngadto kan David, nga nag-uuna ha iya an paradara han iya taming. Nagtipahirani na hiya"
                },
                "42": {
                    "verse_nr": "42",
                    "verse": "tubtob nga hinkit-an niya hin maupay hi David. Gintamay niya hi David kay usa la hiya nga bata nga mahusay pagkit-on."
                },
                "43": {
                    "verse_nr": "43",
                    "verse": "Nagsiring hiya kan David, \u201cAno an gamit hito nga tungkod? Usa ba ako nga ayam ha imo paghunahuna?\u201d Ngan gintunglo niya hi David pinaagi han iya diyos."
                },
                "44": {
                    "verse_nr": "44",
                    "verse": "\u201cKadi na,\u201d gin-ayat niya hi David, \u201cngan itutubong ko an imo lawas ha katamsihan ngan kamanampan basi nira kaonon!\u201d"
                },
                "45": {
                    "verse_nr": "45",
                    "verse": "Binmaton hi David, \u201cNakanhi ka kontra ha akon dara in espada, bangkaw, ngan hilaba nga tugsok, kundi nakanhi ako kontra ha imo ha ngaran han GINOO nga Labi Kamakagarahum, nga Dyos han mga kasondalohan han Israel nga imo ginpinangayat."
                },
                "46": {
                    "verse_nr": "46",
                    "verse": "Yana gud nga adlaw igtutubyan ka han GINOO ha akon gahom; pipirdehon ngan pupugotan ko ikaw han imo ulo. Ngan itutubong ko an mga lawas han kasondalohan nga Filisteohanon ngadto han katamsihan ngan kamanampan basi nira pangaonon. Niyan mahibabaro an bug-os nga kalibutan nga may-ada Dyos an Israel"
                },
                "47": {
                    "verse_nr": "47",
                    "verse": "ngan hisasabotan han ngatanan dinhe nga diri an GINOO nagkikinahanglan hin mga espada o mga bangkaw hin pagtalwas han iya mga tawo. Madaogon hiya ha pag-awayan, ngan igtutubyan kamo ngatanan ha amon gahom.\u201d"
                },
                "48": {
                    "verse_nr": "48",
                    "verse": "Dinmasmag hi Goliat kan David, ngan dinmalagan dayon hi David hin pagtapo ha iya."
                },
                "49": {
                    "verse_nr": "49",
                    "verse": "Kinmuot hiya han iya supot ngan kinmuha hin usa nga bato nga iya iginlabyog ngadto kan Goliat. Naigo an agtang ni Goliat ngan nahilubong an bato ha ulo ni Goliat, ngan nahipakulob ha tuna hi Goliat."
                },
                "50": {
                    "verse_nr": "50",
                    "verse": "Sanglit, bisan waray usa nga espada, ginpirde ngan ginpatay ni David hi Goliat pinaagi la hin usa nga labyog ngan hin usa nga bato!"
                },
                "51": {
                    "verse_nr": "51",
                    "verse": "Dinmalagan hiya ngadto kan Goliat; gintungtongan hiya, hinulbot niya an espada ni Goliat ginpatay ngan ginpugotan hiya.\nHan pakakita han mga Filisteohanon nga patay na an ira maisog nga sondalo, nagdadlagan hira."
                },
                "52": {
                    "verse_nr": "52",
                    "verse": "Ginmoliat an mga tawo han Israel ug Juda, ngan ginlanat nira an mga Filisteohanon tubtob gud ngadto ha Gat, ngan ngadto han mga ganghaan han Ekron. Nagkatutumba an mga Filisteohanon nga samad dida ha dalan nga tipakadto ha Saaraim, tubtob ha Gatug Ekron."
                },
                "53": {
                    "verse_nr": "53",
                    "verse": "Han pagbalik na han mga Israelita tikang han paglanat nira han mga Filisteohanon, pinanikasan nira an kampo han mga Filisteohanon."
                },
                "54": {
                    "verse_nr": "54",
                    "verse": "Ginkuha ni David an ulo ni Goliat ngan gindara ini ngadto ha Jerusalem, kundi iya ginhimos an mga hinganiban ni Goliat didto han iya kalugaringon nga tulda."
                },
                "55": {
                    "verse_nr": "55",
                    "verse": "Han pakakita ni Saul kan David nga tikadto na hin pakig-away kan Goliat, nagpakiana hiya kan Abner nga kapitan han iya kasondalohan, \u201cAbner, kanay hiya anak?\u201d\n\u201cWaray ako kalibutan, Harangdon nga Hadi,\u201d binmaton hi Abner."
                },
                "56": {
                    "verse_nr": "56",
                    "verse": "Nagsugo hi Saul, \u201cKadtoa ngan usisaha.\u201d"
                },
                "57": {
                    "verse_nr": "57",
                    "verse": "Sanglit han pagbalik ni David ngadto han kampo katapos niya pagpataya kan Goliat, gindara hiya ni Abner ngadto kan Saul. Nakakabitbit pa hi David han ulo ni Goliat."
                },
                "58": {
                    "verse_nr": "58",
                    "verse": "Ginpakianhan hiya ni Saul, \u201cBatan-on, kanay ka anak?\u201d\nBinmaton hi David, \u201cAmo ako an anak ni Isai nga imo surugoon nga taga-Betlehem.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Nahuman an hiruhimangraw nira Saul ug David. Katapos naruyag hin duro kan David hi Jonatan nga anak nga lalake ni Saul. Ginhigugma hi David ni Jonatan sugad han iya paghigugma ha iya ngahaw."
                },
                "2": {
                    "verse_nr": "2",
                    "verse": "Tikang hadto nga adlaw ginhawiran ni Saul hi David ngan waray na hiya paulia."
                },
                "3": {
                    "verse_nr": "3",
                    "verse": "Nagsumpa hi Jonatan hin dayon nga pakigsangkay kan David, tungod han iya dako nga paghigugma ha iya."
                },
                "4": {
                    "verse_nr": "4",
                    "verse": "Ginhugkas niya an panapton nga iya iginsusul-ot ngan iginhatag ini kan David, upod liwat an iya hinganiban, ngan an iya espada, pana, ug paha."
                },
                "5": {
                    "verse_nr": "5",
                    "verse": "Nagmainuswagon hi David dida han ngatanan nga buruhaton nga iginsugo ha iya ni Saul, sanglit ginhimo hiya ni Saul nga usa nga opisyal han iya kasondalohan. Nakalipay ini han ngatanan nga mga opisyal ngan mga tawo ni Saul."
                },
                "6": {
                    "verse_nr": "6",
                    "verse": "Han nabalik na hi David katapos niya pakamatay kan Goliat, ngan han nangunguli na an mga sondalo, nagkagawas hin pagtapo kan Hadi Saul in kababayen-an tikang han ngatanan nga kaburubungtohan han Israel. Nag-awit hira hin malipayon nga mga kanta, nagsarayaw, ngan nagtokar hin mga tamburin ngan mga lira."
                },
                "7": {
                    "verse_nr": "7",
                    "verse": "Dida han ira pagsaurog nagkanta an kababayen-an, \u201cNakamatay hi Saul hin yinukot, kundi hi David hin tinag napulo ka yukot.\u201d"
                },
                "8": {
                    "verse_nr": "8",
                    "verse": "Waray maruyag hini hi Saul, ngan nasina hiya hin duro. Nagsiring hiya, \u201cKay ano nga nasiring hira nga tinag napulo ka yukot an namatay ni David kundi ako yinukot la? Diri maiha, hihimoon nira nga hadi hi David.\u201d"
                },
                "9": {
                    "verse_nr": "9",
                    "verse": "Sanglit tikang hito nga adlaw maabugho ngan matinahapon na hiya kan David."
                },
                "10": {
                    "verse_nr": "10",
                    "verse": "Han pagkabuwas tigda la nga sinmulod kan Saul in maraot nga espiritu nga tikang ha Dyos, ngan nagyinakan hiya nga maraot an ulo didto han iya balay sugad hin usa nga tuyaw. Nagtukar hi David han arpa sugad han iya binubuhat adlaw-adlaw, ngan nakapot hi Saul hin usa nga bangkaw."
                },
                "11": {
                    "verse_nr": "11",
                    "verse": "Naghunahuna hi Saul, \u201cItataod ko hiya ha bungbong,\u201d ngan iya ginbangkaw hi David makaduha, kundi nakakalikay dayon hi David."
                },
                "12": {
                    "verse_nr": "12",
                    "verse": "Nahadlok hi Saul kan David kay upod na kan David an GINOO ngan ginbayaan na hiya."
                },
                "13": {
                    "verse_nr": "13",
                    "verse": "Sanglit ginpaiwas hiya ni Saul ngan ginhimo hiya nga kapitan hin usa ka yukot nga mga tawo. Ginmandoan ni David an iya mga tawo ha didto pag-awayan"
                },
                "14": {
                    "verse_nr": "14",
                    "verse": "ngan nagmainuswagon hiya ha ngatanan nga iya ginbuhat, kay upod ha iya an GINOO."
                },
                "15": {
                    "verse_nr": "15",
                    "verse": "Hinkit-an ni Saul an pag-uswag ni David ngan nagdugang an iya kahadlok ha iya."
                },
                "16": {
                    "verse_nr": "16",
                    "verse": "Kundi hinmigugma kan David an ngatanan didto ha Israel ug Juda, kay mainuswagon gud hiya nga pangulo."
                },
                "17": {
                    "verse_nr": "17",
                    "verse": "Niyan nagsiring hi Saul kan David, \u201cIini hi Merab nga akon magurang nga anak nga babaye. Igpapaasawa ko hiya ha imo, kon mag-aalagad ka ha akon sugad nga maisog ngan maunongon nga sondalo, ngan makikig-away ka han mga kaaway han GINOO.\u201d (Naghunahuna hi Saul nga dida hini nga paagi papatayon hi David han mga Filisteohanon, ngan diri na kinahanglan nga hiya an magbuhat hini.)"
                },
                "18": {
                    "verse_nr": "18",
                    "verse": "Binmaton hi David, \u201cHin-o man ako ngan ano gud an akon panimalay nga magin umagad ako han hadi?\u201d"
                },
                "19": {
                    "verse_nr": "19",
                    "verse": "Kundi ha pag-abot na han panahon nga ipapaasawa na unta hi Merab kan David, iginpaasawa lugod hiya kan Adriel, nga taga-Mehola."
                },
                "20": {
                    "verse_nr": "20",
                    "verse": "Kundi nahigugma kan David hi Mical nga anak liwat ni Saul, ngan nalipay hi Saul han paghibaro niya hini."
                },
                "21": {
                    "verse_nr": "21",
                    "verse": "Naghunahuna hiya, \u201cIghahatag ko hi Mical ngadto kan David; gagamiton ko hiya hin pagbitik kan David, basi patayon hi David han mga Filisteohanon.\u201d Sanglit nagsiring hi Saul kan David, hin ikaduha, \u201cMagigin umagad ka nakon.\u201d"
                },
                "22": {
                    "verse_nr": "22",
                    "verse": "Ginsugo niya an iya mga opisyal hin paghimangraw hin hilit kan David ngan pagsumatan hiya, \u201cNalilipay ha imo an hadi ngan naruruyag ha imo an ngatanan nga mga opisyal; yana amo an maupay nga panahon para ha imo hin pangasawa han iya anak.\u201d"
                },
                "23": {
                    "verse_nr": "23",
                    "verse": "Sanglit iginsumat ini nira kan David, ngan binmaton hiya, \u201cDako ini nga dungog nga maumagad ako han hadi, dako gud para hin kablas ngan gutiay nga pagkatawo sugad ha akon.\u201d"
                },
                "24": {
                    "verse_nr": "24",
                    "verse": "Ginsumatan hi Saul han mga opisyal han iginsiring hi David"
                },
                "25": {
                    "verse_nr": "25",
                    "verse": "ngan ginsugo hira ni Saul hin pagsumat kan David: \u201cAn karuyag la ha imo han hadi sugad nga bugay para han karaslon amo an mga kayupapis han mga ikinatawo hin usa ka gatos nga patay nga mga Filisteohanon. Usa ini nga pagbulos han iya mga kaaway.\u201d (Amo ini an larang ni Saul hin pagpatay kan David pinaagi han mga Filisteohanon.)"
                },
                "26": {
                    "verse_nr": "26",
                    "verse": "Iginsumat kan David han mga opisyal ni Saul an iginsiring ni Saul, ngan nakalipay kan David nga hiya an magigin umagad han hadi. San-o umabot an adlaw han kasal"
                },
                "27": {
                    "verse_nr": "27",
                    "verse": "linmakat hira David ngan han iya mga tawo ngan pinamatay nira in duha ka gatos nga mga Filisteohanon. Gindara niya ngadto kan Saul an ira kayupapis han ira ikinatawo ngan gin-ihap ini ngatanan ha iya basi mahimo hiya nga umagad ni Saul. Sanglit iginpaasawa ni Saul kan David hi Mical nga iya anak."
                },
                "28": {
                    "verse_nr": "28",
                    "verse": "Nakasabot gud hi Saul nga upod kan David an GINOO ngan nahigugma liwat ha iya hi Mical nga iya anak."
                },
                "29": {
                    "verse_nr": "29",
                    "verse": "Sanglit nagdugang an iya kahadlok kan David, ngan iya kaaway hi David samtang buhi pa hiya."
                },
                "30": {
                    "verse_nr": "30",
                    "verse": "Nagbalikbalik hin pakig-away an Filisteohanon nga mga kasondalohan, kundi ha kada araway, labaw nga mainuswagon hi David kay han iba nga mga opisyal ni Saul. Tungod hini nagin bantogan hin duro hi David."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Ginsumatan ni Saul hi Jonatan nga iya anak ngan an ngatanan nga iya mga opisyal nga nakahunahuna hiya hin pagpatay kan David. Kundi nahigugma hin duro hi Jonatan kan David"
                },
                "2": {
                    "verse_nr": "2",
                    "verse": "sanglit iya ginsumatan hi David, \u201cGin-iiparatay ka han akon amay. Sanglit likay gud buwas han aga; pakadto hin usa nga tago nga dapit ngan pagpabilin didto."
                },
                "3": {
                    "verse_nr": "3",
                    "verse": "Makadto ako ngan uupdan ko an akon amay didto han uma nga imo tinatagoan, ngan makikighimangraw ako ha iya hiunong ha imo. Susumatan ta na la ikaw kon ano an akon hibaroan.\u201d"
                },
                "4": {
                    "verse_nr": "4",
                    "verse": "Gindayaw ni Jonatan hi David ha atubangan ni Saul ngan nagsiring, \u201cKay ano nga karuyag man nimo pagpatay kan David nga imo surugoon? Waray man hiya nabuhat ha imo nga maraot; lugod maupay man hiya mag-alagad ha imo."
                },
                "5": {
                    "verse_nr": "5",
                    "verse": "Igin-unong niya an iya kinabuhi han pagpataya niya kan Goliat, ngan ginbuhat han GINOO in dako nga pagdarag-an para han Israel. Nalipay ka ngani han pakakita mo hini. Sanglit kay ano nga karuyag mo buhaton yana hin maraot hini nga tawo nga waray sala ngan patayon hi David hin waray ano man nga hinungdan?\u201d"
                },
                "6": {
                    "verse_nr": "6",
                    "verse": "Pinamatian ni Saul an ginsiring ni Jonatan ngan nagsumpa hiya ha ngaran han GINOO nga diri niya papatayon hi David."
                },
                "7": {
                    "verse_nr": "7",
                    "verse": "Sanglit gintawag ni Jonatan hi David ngan ginsumatan niya han ngatanan; niyan iya gindara hi David ngadto kan Saul ngan nag-alagad hi David han hadi sugad han iya ginbuhat han una."
                },
                "8": {
                    "verse_nr": "8",
                    "verse": "May-ada na liwat araway kontra han mga Filisteohanon. Ginsulong hira ni David ngan damo an iya pinamatay sanglit nangalagiw an mga Filisteohanon."
                },
                "9": {
                    "verse_nr": "9",
                    "verse": "Usa ka adlaw sinmakob na liwat kan Saul in usa nga maraot nga espiritu nga tikang han GINOO. Nalingkod hiya didto han iya balay nga nakapot han iya bangkaw, ngan nakadto hi David nagtotokar han iya arpa."
                },
                "10": {
                    "verse_nr": "10",
                    "verse": "Gintinguha ni Saul hin pagtaod kan David ha bungbong pinaagi han iya bangkaw, kundi nakalikay hi David, ngan ginmuot an bangkaw ha bungbong. Dinmalagan hi David ngan kinmalagiw."
                },
                "11": {
                    "verse_nr": "11",
                    "verse": "Hito ngahaw nga gab-i nagsugo hi Saul hin mga tawo hin pagbantay han balay ni David ngan pagpatay ha iya pagkaaga. Ginpahimatngonan hi David ni Mical nga iya asawa, \u201cKon diri ka kumalagiw yana nga gab-i, mapatay ka buwas.\u201d"
                },
                "12": {
                    "verse_nr": "12",
                    "verse": "Ginpalusad hi David ni Mical ha bintana, ngan dinmalagan ngan kinmalagiw hiya."
                },
                "13": {
                    "verse_nr": "13",
                    "verse": "Niyan kinuha ni Mical an diyosdiyos han panimalay, iginhigda ini niya dida han higdaan, ginpaolon ini hin ulonan nga hinimo hin barahibo hin kanding, ngan gintahoban."
                },
                "14": {
                    "verse_nr": "14",
                    "verse": "Han pag-abot na han mga tawo ni Saul pagkuha kan David, ginsumatan hira ni Mical nga masakit hiya."
                },
                "15": {
                    "verse_nr": "15",
                    "verse": "Kundi ginpabalik hira ni Saul. Ginsugo hira, \u201cDad-a hiya nganhi dida ha iya higdaan ngan papatayon ko hiya.\u201d"
                },
                "16": {
                    "verse_nr": "16",
                    "verse": "Sinmakob hira ngan ira hin-agian didto han higdaan an diyosdiyos han balay ngan an ulonan nga barahibo hin kanding nga inoonlan."
                },
                "17": {
                    "verse_nr": "17",
                    "verse": "Nagpakiana hi Saul kan Mical, \u201cKay ano nga ginlimbongan mo ako hin sugad hini ngan ginpakalagiw mo an akon kaaway?\u201d\nBinmaton hiya, \u201cNagsiring hiya nga papatayon ako niya kon diri ko hiya buligan hin pagkalagiw.\u201d"
                },
                "18": {
                    "verse_nr": "18",
                    "verse": "Kinmalagiw hi David ngan kinmadto hiya kan Samuel didto ha Rama ngan iya ginsumatan hi Samuel han ngatanan nga ginbuhat ha iya ni Saul. Niyan kinmadto hiya ngan hi Samuel ha Naiot ngan nagpabilin hira didto."
                },
                "19": {
                    "verse_nr": "19",
                    "verse": "Ginsumatan hi Saul nga nakadto hi David ha Naiot didto ha Rama"
                },
                "20": {
                    "verse_nr": "20",
                    "verse": "sanglit nagsugo hiya hin mga tawo hin pagdakop ha iya. Hinkit-an nira an hugpo hin mga manaragna nga sigi an panagna ngan hi Samuel amo an nag-uuna ha ira. Niyan sinmakob an espiritu han Dyos han mga tawo ni Saul, ngan sigi liwat an ira panagna."
                },
                "21": {
                    "verse_nr": "21",
                    "verse": "Han paghibaro hini ni Saul, nagpadara hiya hin darudamo pa nga mga sinugo, ngan nanagna liwat ini hira. Nagpadara pa hiya hin mga sinugo ha ikatulo na, ngan amo gihapon an nahinabo ha ira."
                },
                "22": {
                    "verse_nr": "22",
                    "verse": "Sanglit hiya na gud an kinmadto ha Rama. Han pag-abot niya ngadto han dako nga atabay didto ha Secu, nagpakiana hiya kon hain hira Samuel ug David ngan ginsumatan hiya nga nakadto hira ha Naiot."
                },
                "23": {
                    "verse_nr": "23",
                    "verse": "Han nagtitipakadto na hiya, sinmakob liwat ha iya an espiritu han Dyos, ngan nanagna hiya dida han dalan asta ngadto ha Naiot."
                },
                "24": {
                    "verse_nr": "24",
                    "verse": "Ginlubas niya an iya panapton ngan nanagna ha atubangan ni Samuel, ngan hinmigda hiya nga hubo ha bug-os nga adlaw ug gab-i. (Amo ini an pagtikang han darawhonon, \u201cManaragna na ngay-an hi Saul?\u201d)"
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Niyan kinmalagiw hi David ha Naiot didto ha Rama, ngan kinmadto hiya kan Jonatan. Nagpakiana hiya, \u201cAno ba an akon nabuhat? Ano an akon sala? Ano nga sayop an akon nabuhat han imo amay nga karuyag man niya hin pagpatay ha akon?\u201d"
                },
                "2": {
                    "verse_nr": "2",
                    "verse": "Binmaton hi Jonatan, \u201cDiri unta itugot han Dyos nga patayon ka! Iginsusumat ha akon han akon amay an ngatanan nga binubuhat niya, maimportante ini o diri, ngan waray gud niya iginlilirong ha akon. Diri gud ini matuod.\u201d"
                },
                "3": {
                    "verse_nr": "3",
                    "verse": "Kundi binmaton hi David, \u201cSayod gud an imo amay han imo pagmahal ha akon, ngan diri hiya karuyag magsumat ha imo han iya bubuhaton, kay mabibido ka hin duro. Nagsusumpa ako ha imo pinaagi han buhi nga GINOO nga haraniay na ako ha kamatayon!\u201d"
                },
                "4": {
                    "verse_nr": "4",
                    "verse": "Nagsiring hi Jonatan, \u201cTutumanon ko an bisan ano nga imo karuyag.\u201d"
                },
                "5": {
                    "verse_nr": "5",
                    "verse": "Binmaton hi David, \u201cBuwas amo an Pyesta han Bag-o nga Subang han Bulan, ngan kinahanglan nga makigsaro ako han hadi. Kundi kon maupay ini para ha imo, tugoti ako hin pagtago didto ha uma ngada han pagkasangbuwas han gab-i."
                },
                "6": {
                    "verse_nr": "6",
                    "verse": "Kon iliwon ako han imo amay, sumati hiya nga nagsarit ako ha imo hin pagdali ngadto ha Betlehem, kay panahon ini han tinuig nga paghalad didto han akon bug-os nga panimalay."
                },
                "7": {
                    "verse_nr": "7",
                    "verse": "Kon sumiring hiya, \u2018Maupay man,\u2019 waray kahadlokan ko; kundi kon masina hiya, hibabaroan mo nga magtitinguha gud hiya hin pagpatay ha akon."
                },
                "8": {
                    "verse_nr": "8",
                    "verse": "Kundi kalooyi ako ngan tumana an iginsumpa mo ha akon. Kundi kon salaan man ako, ikaw na la an pagpatay ha akon! Kay ano nga dadad-on mo pa ako ngadto han imo amay basi patayon ako?\u201d"
                },
                "9": {
                    "verse_nr": "9",
                    "verse": "Binmaton hi Jonatan, \u201cAyaw gad paghunahuna hin sugad! Kon hinbaroan ko la nga may tuyo an akon amay hin pagpatay ha imo, diri ko ba ikaw pagsusumatan?\u201d"
                },
                "10": {
                    "verse_nr": "10",
                    "verse": "Sanglit nagpakiana hi David, \u201cHin-o man in magpapahibaro ha akon kon mangisog an imo amay hin pagbaton ha imo?\u201d"
                },
                "11": {
                    "verse_nr": "11",
                    "verse": "Binmaton hi Jonatan, \u201cTana, pakadto kita ha kaumhan.\u201d Sanglit kinmadto hira"
                },
                "12": {
                    "verse_nr": "12",
                    "verse": "ngan nagsiring hi Jonatan kan David, \u201cMaaton unta saksi an GINOO nga Dyos han Israel! Ha sugad hini nga takna buwas ngan sangbuwas pakikianhan ko an akon amay. Kon maupay an iya paghunahuna ha imo, pahibabaroon ko ikaw."
                },
                "13": {
                    "verse_nr": "13",
                    "verse": "Kon magtuyo hiya hin pagpatay ha imo, patayon unta ako han GINOO kon diri ko ikaw pahibaroon hini basi makapalagiw ka. Umupod unta ha imo an GINOO sugad han iya pag-upod han akon amay!"
                },
                "14": {
                    "verse_nr": "14",
                    "verse": "Ngan kon buhion pa ako, tumana gad an imo iginsumpa ngan unongi ako; kundi kon mamatay ako"
                },
                "15": {
                    "verse_nr": "15",
                    "verse": "igpakita an amo ngahaw nga imo pagmahal han akon panimalay ha kadayonan. Ngan kon pagpuohon na han GINOO an ngatanan mo nga kaaway"
                },
                "16": {
                    "verse_nr": "16",
                    "verse": "diri la unta gihapon mabungkag an aton ginsaaran. Kon mabungkag ini, kakastigohon ka han GINOO.\u201d"
                },
                "17": {
                    "verse_nr": "17",
                    "verse": "Ha makausa pa ginpasaad ni Jonatan hi David hin paghigugma ha iya, kay ginhigugma ni Jonatan hi David sugad han iya paghigugma ha iya ngahaw."
                },
                "18": {
                    "verse_nr": "18",
                    "verse": "Niyan nagsiring ha iya hi Jonatan, \u201cTungod nga Pyesta man han Bag-o nga Subang han Bulan buwas, iiliwon ka kon waray ka didto han pangaon."
                },
                "19": {
                    "verse_nr": "19",
                    "verse": "Ha pagkasangbuwas labi na gud nga iiliwon ka; sanglit pakadto han dapit nga gintagoan mo han una, ngan tago ha luyo han tinambak nga mga bato didto."
                },
                "20": {
                    "verse_nr": "20",
                    "verse": "Niyan mapana ako ngan pupontingon ko ito nga dapit hin makatulo."
                },
                "21": {
                    "verse_nr": "21",
                    "verse": "Niyan pakakadtoon ko an akon surugoon pamiling han mga pana. Ngan kon sidngon ko hiya, \u2018Kitaa, aadi didi an mga pana hini nga ligid ha imo, kuhaa ini,\u2019 karuyag sidngon hito nga waray na kataragman ngan makakagawas ka. Nagsusumpa ako pinaagi han buhi nga GINOO nga waray mo sadang kahadlokan."
                },
                "22": {
                    "verse_nr": "22",
                    "verse": "Kundi kon sidngon ko hiya, \u2018Aadto an mga pana ha imo luyo,\u2019 lakat dayon, kay ginpapalakat ka han GINOO."
                },
                "23": {
                    "verse_nr": "23",
                    "verse": "Mahitungod han ginsaaran naton, an GINOO an maaram nga tutumanon ta ini ha kadayonan.\u201d"
                },
                "24": {
                    "verse_nr": "24",
                    "verse": "Sanglit tinmago hi David didto han uma. Dida han Pyesta na han Bag-o nga Subang han Bulan, kinmadto hi Hadi Saul hin pagkaon"
                },
                "25": {
                    "verse_nr": "25",
                    "verse": "ngan linmingkod hiya dida han iya hin-aaraan nga dapit ha may bungbong. Linmingkod hi Abner sapit ha iya ngan hi Jonatan tugbang ha iya. Waray nalingkod dida han dapit ni David"
                },
                "26": {
                    "verse_nr": "26",
                    "verse": "kundi waray la mag-aringasa hi Saul hito nga adlaw, kay naghunahuna hiya, \u201cMay nahinabo ha iya, ngan diri pa hiya malinis sumala han seremonyas.\u201d"
                },
                "27": {
                    "verse_nr": "27",
                    "verse": "Han pagkabuwas, an sunod nga adlaw han Pyesta han Bag-o nga Subang han Bulan, waray la gihapon nalingkod dida han dapit ni David, ngan nagpakiana hi Saul kan Jonatan, \u201cKay ano nga waray kumanhi hi David han pangaon kakulop o yana?\u201d"
                },
                "28": {
                    "verse_nr": "28",
                    "verse": "Binmaton hi Jonatan, \u201cNagsarit hiya ha akon nga makadto hiya ha Betlehem. Nagsiring hiya"
                },
                "29": {
                    "verse_nr": "29",
                    "verse": "\u2018Tugoti gad ako hin pagkadto, kay nagsasaurog an amon panimalay han pyesta hin paghalad didto ha bungto, ngan nagsugo ha akon an akon bugto nga kumadto gud ako. Sanglit, kon sangkay ko man ikaw, tugoti ako hin pagkadto ngan pakigkita han akon mga kauropdan.\u2019 Amo ito nga waray hiya dida han iya dapit dinhe han imo lamesa.\u201d"
                },
                "30": {
                    "verse_nr": "30",
                    "verse": "Napungot hin duro hi Saul kan Jonatan ngan ginsiring hiya, \u201cAnak ka hin masinupilon ngan malingo nga iroy! Yana maaram na ako nga naugop ka kan David, ngan ginpapakaalohan mo la an imo kalugaringon ngan ito nga iroy mo!"
                },
                "31": {
                    "verse_nr": "31",
                    "verse": "Diri ka ba maaram nga samtang buhi pa hi David, diri ka gud mahihimo nga hadi hini nga nasod? Kadto na, ngan dad-a hiya nganhi\u2014kinahanglan mamatay hiya!\u201d"
                },
                "32": {
                    "verse_nr": "32",
                    "verse": "Binmaton hi Jonatan, \u201cKay ano nga papatayon hiya? Ano an iya nabuhat?\u201d"
                },
                "33": {
                    "verse_nr": "33",
                    "verse": "Dida hito, ginbangkaw ni Saul hi Jonatan hin pagpatay ha iya, ngan sinmabot hi Jonatan nga tuyo gud ni Saul hin pagpatay kan David."
                },
                "34": {
                    "verse_nr": "34",
                    "verse": "Binmuhat hi Jonatan ha lamesa nga napupungot gud ngan waray gud hiya kumaon hito nga adlaw\u2014an ikaduha nga adlaw han Pyesta han Bag-o nga Subang han Bulan. Duro gud an iya kabido hiunong kan David, kay ginpakaalohan hi David ni Saul."
                },
                "35": {
                    "verse_nr": "35",
                    "verse": "Han pagkaaga kinmadto hi Jonatan ha uma hin pakigkita kan David, sumala han ira sabot. Ginpaupod niya in usa nga bata nga lalake"
                },
                "36": {
                    "verse_nr": "36",
                    "verse": "ngan ginsiring niya, \u201cDalagan ngan pamilnga an mga pana nga akon iginpunting.\u201d Dinmalagan an bata ngan ipinunting ni Jonatan an pana ha unhan niya."
                },
                "37": {
                    "verse_nr": "37",
                    "verse": "Han pag-abot han bata ngadto han dapit nga nahulogan han pana, ginmoliat hi Jonatan, \u201cAadto pa ha unhan an pana!"
                },
                "38": {
                    "verse_nr": "38",
                    "verse": "Ayaw pagtinukdaw la dida! Dali!\u201d Ginpurot han bata an pana ngan iginbalik ini ngadto han iya agaron"
                },
                "39": {
                    "verse_nr": "39",
                    "verse": "nga waray gud hiya kalibutan han karuyag sidngon; hi Jonatan ngan hi David la an maaram."
                },
                "40": {
                    "verse_nr": "40",
                    "verse": "Iginhatag ni Jonatan an iya mga hinganiban ngadto han bata ngan ginpauli niya ngadto ha bungto."
                },
                "41": {
                    "verse_nr": "41",
                    "verse": "Han paghilakat na han bata, binmuhat hi David ha luyo han tinambak nga mga bato, linmuhod, ngan yinmukbo ha tuna makatulo. Magkasi nagtatangis hira David ug Jonatan nga naghaharokay; darodako ngani an kabidoan ni David kay han kan Jonatan."
                },
                "42": {
                    "verse_nr": "42",
                    "verse": "Niyan nagsiring hi Jonatan kan David, \u201cMaada unta ha imo an Dyos. Kikitaon gud han GINOO nga tutumanon ha kadayonan an aton ginsumpaan nga ginhimo nimo ngan nakon, ngan han imo ngan akon mga tulin.\u201d Niyan linmakat hi David, ngan binmalik hi Jonatan ngadto ha bungto."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Kinmadto hi David kan Ahimelec nga padi didto ha Nob. Ginmawas hi Ahimelec nga nangungurog hin pagtapo ha iya ngan nagpakiana, \u201cKay ano nga usa ka man la nga nakanhi?\u201d"
                },
                "2": {
                    "verse_nr": "2",
                    "verse": "Binmaton hi David, \u201cAanhi ako kay ginsugo ako han hadi. Gintugon ako niya nga diri ako magsumat bisan kan kanay han iya ginsugo ha akon. Hiunong han akon mga tawo, ginsiring ko hira nga tapoon ako nira didto hin usa nga dapit."
                },
                "3": {
                    "verse_nr": "3",
                    "verse": "Sanglit yana ano man nga pagkaon an aada ha imo? Tagi ako hin lima ka bug-os nga tinapay o bisan ano nga aada ha imo.\u201d"
                },
                "4": {
                    "verse_nr": "4",
                    "verse": "Nagsiring an padi, \u201cWaray ko ordinaryo nga tinapay, kundi tinapay la nga ginhalad na ha altar; ihahatag ko ini kon waray yana makighilawas an imo mga tawo.\u201d"
                },
                "5": {
                    "verse_nr": "5",
                    "verse": "\u201cWaray gud hira magbuhat hito,\u201d binmaton hi David. \u201cDayuday an akon mga tawo naglilinis ha ira ngahaw sumala han seremonyas bisan kon nagawas kami hin ordinaryo la lalakton; asay pa ba yana nga may-ada namon importante nga tuyo!\u201d"
                },
                "6": {
                    "verse_nr": "6",
                    "verse": "Sanglit iginhatag han padi an iginhalad na nga mga tinapay kan David, kay an nakada nga mga tinapay amo an mga tinapay nga iginhalad sa Dyos nga ginkuha niya tikang han baraan nga lamesa ngan ginliwanan ini hin bag-o nga tinapay.\n("
                },
                "7": {
                    "verse_nr": "7",
                    "verse": "Iginkatuman nga hito nga adlaw nakadto hi Doeg nga taga-Edom, nga labaw nga magmarangno han kabakahan ni Saul, kay kinmadto hiya hin pagsingba.)"
                },
                "8": {
                    "verse_nr": "8",
                    "verse": "Nagsiring hi David kan Ahimelec, \u201cMay-ada ba nimo bangkaw o espada nga ikakahatag ha akon? Uraura hin kaapiki an sugo han hadi nga waray ko na ngani panahon hin pagkuha han akon espada o hin bisan ano nga hinganiban.\u201d"
                },
                "9": {
                    "verse_nr": "9",
                    "verse": "Binmaton hi Ahimelec, \u201cAanhi ha akon an espada ni Goliat nga Filisteohanon nga imo ginpatay didto ha Kahamub-an han Ela; aadto ini ha luyo han efod, ngan pinutos hin dugnit. Kuhaa ini, amo gudla ini an hinganiban dinhe.\u201d\n\u201cIhatag ini ha akon,\u201d nagsiring hi David, \u201ckay waray na mauruupay hini nga espada bisan diin.\u201d"
                },
                "10": {
                    "verse_nr": "10",
                    "verse": "Sanglit linmakat hi David. Pinalagiw hiya kan Saul, ngan kinmadto hiya kan Hadi Aquis han Gat."
                },
                "11": {
                    "verse_nr": "11",
                    "verse": "Nagsiring an mga opisyal han hadi, \u201cDiri ba ini amo hi David nga hadi han iya nasod? Amo ini an tawo nga ginkanta han kababayen-an han nagsasarayaw hira nga nasiring, \u2018Nakamatay hi Saul hin yinukot, kundi nakamatay hi David hin tinag napulo ka yukot.\u2019\u201d"
                },
                "12": {
                    "verse_nr": "12",
                    "verse": "Gintirotimbang ni David ini nga ira mga pulong, ngan nahadlok hiya hin duro kan Hadi Aquis."
                },
                "13": {
                    "verse_nr": "13",
                    "verse": "Sanglit kon tampo ha ira hi David, nagpapakaluronglurong hi David, ngan an iya mga kiwa sugad hin usa nga tuyaw kon kinakaptan hiya nira. Nagbabagisbagis hiya ha mga ganghaan han syudad, ngan duro an iya paglalaway nga nahuhulos an iya bungot."
                },
                "14": {
                    "verse_nr": "14",
                    "verse": "Sanglit nagsiring hi Aquis han iya mga opisyal, \u201cKitaa daw! Tuyaw ini nga tawo! Kay ano nga gindara hiya niyo nganhi ha akon!"
                },
                "15": {
                    "verse_nr": "15",
                    "verse": "Kinukulangan pa ba ako hin mga tuyaw? Kay ano nga gindad-an ako niyo hin usa pa nga nakakasamok ha akon pinaagi han iya tinuyaw nga mga panggawi dinhe pa gud han akon kalugaringon nga balay?\u201d"
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Kinmalagiw hi David tikang han syudad han Gat ngan kinmadto hiya hin usa nga lungib hirani han bungto han Adulam. Han paghibaro han iya kabugtoan ngan han iba han iya panimalay nga nakadto hiya, tinmampo hira ha iya."
                },
                "2": {
                    "verse_nr": "2",
                    "verse": "Kinmadto ha iya an mga tawo nga gintalumpigos, o mga utangan, o mga diskontento, mga 400 ka tawo ngatanan, ngan nahimo hiya nga ira pangulo."
                },
                "3": {
                    "verse_nr": "3",
                    "verse": "Tikang didto nagpadayon hi David ngadto ha Mispa didto ha Moab, ngan nagsiring han hadi han Moab, \u201cMahimo ba nga maanhi la anay an akon amay ug iroy ha imo tubtob han pakasabot ko han kaburot-on han Dyos ha akon?\u201d"
                },
                "4": {
                    "verse_nr": "4",
                    "verse": "Sanglit ibinilin ni David an iya mga kag-anak upod han hadi han Moab, ngan nag-ukoy hira didto samtang tinmago hi David didto han lungib."
                },
                "5": {
                    "verse_nr": "5",
                    "verse": "Niyan kinmadto kan David hi Gad nga manaragna ngan nagsiring, \u201cAyaw pag-ukoy dinhe; pakadto dayon han tuna han Juda.\u201d Sanglit linmakat hi David ngan kinmadto hiya ha kagurangan han Haret."
                },
                "6": {
                    "verse_nr": "6",
                    "verse": "Usa ka adlaw nakadto hi Saul ha Gabaa, nalingkod hiya ha sirong hin usa nga kahoy nga tamarisko didto hin usa nga pungtod. Nakapot hiya hin bangkaw, ngan nag-aalirong ha iya an ngatanan niya nga mga opisyal. Ginsumatan hiya nga hinkit-an hi David ngan an iya mga tawo"
                },
                "7": {
                    "verse_nr": "7",
                    "verse": "ngan nagsiring hiya han iya mga opisyal, \u201cPamati kamo nga mga tawo ni Benjamin! Naghuhunahuna ba kamo nga tatagan kamo ngatanan ni David hin kaumhan ngan mga urubasan, ngan hihimoon kamo nga mga opisyal han iya kasondalohan?"
                },
                "8": {
                    "verse_nr": "8",
                    "verse": "Amo ba ito an hinungdan nga nakahunahuna kamo hin paglingo ha akon? Waray usa ha iyo nga nagsumat ha akon nga an akon kalugaringon nga anak ngan hi David may-ada ginsabotan. Waray ha iyo nanginginlabot ha akon, o nagsusumat ha akon nga hi David, usa han akon mga tawo, namimiling yana hin usa nga higayon hin pagpatay ha akon, ngan gin-aghat hiya han akon anak!\u201d"
                },
                "9": {
                    "verse_nr": "9",
                    "verse": "Natindog didto hi Doeg nga taga-Edumea upod han mga opisyal ni Saul, ngan nagsiring hiya, \u201cHinkit-an ko hi David didto ha Nob han pagkadto niya kan Ahimelec nga anak ni Ahitub."
                },
                "10": {
                    "verse_nr": "10",
                    "verse": "Nagpakiana hi Ahimelec han GINOO kon ano an angay pagbuhaton ni David, ngan katapos, gintagan niya hi David hin pagkaon ngan han espada ni Goliat nga Filisteohanon.\u201d"
                },
                "11": {
                    "verse_nr": "11",
                    "verse": "Sanglit iginpakuha ni Hadi Saul hi Ahimelec nga padi ngan an ngatanan niya nga kauropdan nga kapadian didto ha Nob. Kinmadto ini hira ha iya."
                },
                "12": {
                    "verse_nr": "12",
                    "verse": "Nagsiring hi Saul kan Ahimelec, \u201cPamati, Ahimelec!\u201d\n\u201cNamamati ako ha imo,\u201d binmaton hiya."
                },
                "13": {
                    "verse_nr": "13",
                    "verse": "Ginpakianhan hiya ni Saul, \u201cKay ano nga nagsabot man kamo ngan hi David hin pakig-away ha akon? Kay ano nga tinagan mo hiya hin pagkaon ngan hin usa nga espada ngan nagpakiana ka han Dyos para ha iya? Yana inmato na hiya ha akon, ngan naghuhulat na la hiya hin usa nga higayon hin pagpatay ha akon!\u201d"
                },
                "14": {
                    "verse_nr": "14",
                    "verse": "Binmaton hi Ahimelec, \u201cHi David amo an labi kamatinumanon nga imo opisyal! Kalugaringon mo hiya nga umagad, kapitan han imo mga gwardya ngan tinahod gud han ngatanan didto han imo palasyo."
                },
                "15": {
                    "verse_nr": "15",
                    "verse": "Tinuod, nagpakiana ako han Dyos para ha iya, ngan diri ini syahan pa la. Hiunong hin paglarang hin paglingo ha imo, diri mo ako angay igsumbong, Harangdon nga Hadi, o bisan hin-o han akon panimalay. Waray gud ako hini hinbabaroan.\u201d"
                },
                "16": {
                    "verse_nr": "16",
                    "verse": "Nagsiring an hadi, \u201cAhimelec, kinahanglan mamatay ka ngan an ngatanan mo nga kauropdan!\u201d"
                },
                "17": {
                    "verse_nr": "17",
                    "verse": "Niyan ginsiring niya an mga gwardya nga natukdaw hirani ha iya, \u201cPamataya niyo an kapadian han GINOO! Nakigsarabot hira kan David, ngan waray ako pagsumati nira nga kinmalagiw hiya, bisan kon maaram na hira nga daan hini.\u201d Kundi dinmiri an mga gwardya hin pagpatay han kapadian han GINOO."
                },
                "18": {
                    "verse_nr": "18",
                    "verse": "Sanglit nagsiring hi Saul kan Doeg, \u201cIkaw an pagpatay ha ira!\u201d\u2014ngan pinamatay hira ngatanan ni Doeg. Hito nga adlaw iya ginpatay in 85 nga kapadian nga may katungod hin pagsul-ot han efod."
                },
                "19": {
                    "verse_nr": "19",
                    "verse": "Iginpapatay liwat ni Saul an ngatanan nga mga umurokoy han Nob nga syudad hin kapadian: kalalaken-an ngan kababayen-an, kabataan ngan mga minasus-an, kabakahan, kaasnohan, ngan kakarnerohan\u2014pinamatay hira ngatanan."
                },
                "20": {
                    "verse_nr": "20",
                    "verse": "Kundi nakapalagiw hi Abiatar nga usa han mga anak nga kalalaken-an ni Ahimelec, ngan kinmadto hiya ngan tinmampo kan David."
                },
                "21": {
                    "verse_nr": "21",
                    "verse": "Iginsumat niya kan David an pagpataya ni Saul han kapadian han GINOO."
                },
                "22": {
                    "verse_nr": "22",
                    "verse": "Nagsiring ha iya hi David, \u201cHan paghikit-i ko kan Doeg hito nga adlaw, maaram ako nga magsusumat gud hiya kan Saul. Sanglit ako an may baratonon han kamatayon han ngatanan mo nga kauropdan."
                },
                "23": {
                    "verse_nr": "23",
                    "verse": "Pabilin ha akon ngan ayaw kahadlok. Karuyag ni Saul hin pagpatay ha aton nga duha, kundi waray mahinanabo ha imo samtang upod ka ha akon.\u201d"
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Hinbatian ni David nga ginsusulong han mga Filisteohanon an bungto han Keila ngan gintikas nira an bag-o pa la nga mga inani nga trigo."
                },
                "2": {
                    "verse_nr": "2",
                    "verse": "Sanglit pinmakiana hiya han GINOO, \u201cSusulongon ko ba an mga Filisteohanon?\u201d\n\u201cOo,\u201d binmaton an GINOO. \u201cSulonga hira ngan talwasa an Keila.\u201d"
                },
                "3": {
                    "verse_nr": "3",
                    "verse": "Kundi nagsiring kan David an iya mga tawo, \u201cIgo na an aton kahadlok dinhe ha Juda; labi na nga madugang an aton kahadlok kon kumadto pa kita ha Keila ngan sulongon an Filisteohanon nga kasondalohan.\u201d"
                },
                "4": {
                    "verse_nr": "4",
                    "verse": "Sanglit pinmakiana na liwat hi David han GINOO, ngan nagsiring ha iya an GINOO, \u201cKadtoa ngan sulonga an Keila, kay padadag-on ko ikaw kontra han mga Filisteohanon.\u201d"
                },
                "5": {
                    "verse_nr": "5",
                    "verse": "Sanglit kinmadto ha Keila hi David ngan an iya mga tawo ngan ginsulong nira an mga Filisteohanon; pinamatay nira in kadam-an ha ira ngan gintikas nira an ira kabakahan. Sanglit gintalwas ni David an bungto."
                },
                "6": {
                    "verse_nr": "6",
                    "verse": "Han pagkalagiw ni Abiatar nga anak ni Ahimelec ngan pagtampo niya kan David didto ha Keila, gindara niya an efod."
                },
                "7": {
                    "verse_nr": "7",
                    "verse": "Nasumatan hi Saul nga kinmadto hi David ha Keila, ngan nagsiring hiya, \u201cIgintubyan na han Dyos hi David ha akon gahom. Ginbitik ni David an iya kalugaringon pinaagi hin pagsulod niya hin pinaderan nga bungto nga may pinarig-on nga mga ganghaan.\u201d"
                },
                "8": {
                    "verse_nr": "8",
                    "verse": "Sanglit gin-andam ni Saul an iya kasondalohan hin pagsulong han Keila, ngan paglikos kan David ngan han iya mga tawo."
                },
                "9": {
                    "verse_nr": "9",
                    "verse": "Han paghibaro ni David nga nag-andam hi Saul hin pagsulong ha iya, nagsiring hiya kan Abiatar nga padi, \u201cDad-a nganhi an efod.\u201d"
                },
                "10": {
                    "verse_nr": "10",
                    "verse": "Niyan nagsiring hi David, \u201cO GINOO nga Dyos han Israel, hinbatian ko nga nag-andam na hi Saul hin pagkanhi ha Keila ngan pagbungkag hini nga bungto tungod ha akon nga imo surugoon."
                },
                "11": {
                    "verse_nr": "11",
                    "verse": "Igtutubyan ba ako han mga umurokoy han Keila ngadto kan Saul? Makanhi ba gud hi Saul sumala han akon hinbatian? O GINOO nga Dyos han Israel, nakikimalooy ako ha imo nga pamatian mo ako!\u201d\nBinmaton an GINOO, \u201cMakanhi hi Saul.\u201d"
                },
                "12": {
                    "verse_nr": "12",
                    "verse": "Nagpakiana na liwat hi David, \u201cNgan igtutubyan ba han mga umurokoy han Keila ako ngan an akon mga tawo ngadto kan Saul?\u201d\n\u201cIgtutubyan kamo,\u201d binmaton an GINOO."
                },
                "13": {
                    "verse_nr": "13",
                    "verse": "Sanglit binmaya dayon han Keila hi David ngan an iya mga tawo\u2014mga 600 ngatanan\u2014ngan nagpadayon hira hin paglakat ngan bisan la ngain hira. Han paghibaro ni Saul nga kinmalagiw na hi David ha Keila, waray na niya igpadayon an iya pagsulong han bungto."
                },
                "14": {
                    "verse_nr": "14",
                    "verse": "Nagtinago hi David didto han sagkahon nga tuna ha kamingawan hirani ha Zif. Nagpadayon hi Saul hin pagbiling ha iya, kundi waray han Dyos igtubyan hi David ha iya."
                },
                "15": {
                    "verse_nr": "15",
                    "verse": "Nahibaro hi David nga ginmawas hi Saul hin pagpatay ha iya.\nNakadto hi David ha Hores, didto han kamingawan hirani han Zif."
                },
                "16": {
                    "verse_nr": "16",
                    "verse": "Didto kinmadto ha iya hi Jonatan ngan gin-aghat hiya upod an mga pagpatapod han mga pagpanalipod han Dyos"
                },
                "17": {
                    "verse_nr": "17",
                    "verse": "nga nagsiring ha iya, \u201cAyaw kahadlok. Diri makakadaot ha imo hi Saul nga akon amay. Maaram gud hiya nga amo ikaw an magigin hadi han Israel ngan magigin sugbong ako nimo.\u201d"
                },
                "18": {
                    "verse_nr": "18",
                    "verse": "Nagsinumpaay hira nga duha hin pagpadig-on han ira kamagsangkay. Nagpabilin hi David didto ha Hores, ngan inmoli hi Jonatan."
                },
                "19": {
                    "verse_nr": "19",
                    "verse": "May-ada pipira nga mga tawo nga taga-Zif nga kinmadto kan Saul didto ha Gabaa ngan nagsiring, \u201cNagtitinago hi David didto han amon katunaan han Hores, didto han Bukid han Haquila, ha timogan nga bahin han kamingawan han Juda."
                },
                "20": {
                    "verse_nr": "20",
                    "verse": "Maaram kami, Harangdon nga Hadi, nga karuyag gud nimo bihagon hi David sanglit pakadi han amon katunaan ngan tatalinguhaon namon nga madakop hiya.\u201d"
                },
                "21": {
                    "verse_nr": "21",
                    "verse": "Binmaton hi Saul, \u201cBendisyonan unta kamo han GINOO kag malooy man kamo ha akon!"
                },
                "22": {
                    "verse_nr": "22",
                    "verse": "Kadto na, ngan kitaa pa gud niyo; usisaha kon hain gud hiya ngan kon hin-o an nakakita ha iya didto. May nagsumat ha akon nga listo ini hiya."
                },
                "23": {
                    "verse_nr": "23",
                    "verse": "Usisaha gud an mga dapit nga iya tinatagoan, ngan balik kamo dayon hin pagsumat ha akon. Niyan maupod ako ha iyo, ngan kon aadto pa hiya han katunaan, pamimilngon ko gud hiya, bisan kon akon pag-usisahon an bug-os nga tuna han Juda.\u201d"
                },
                "24": {
                    "verse_nr": "24",
                    "verse": "Sanglit linmakat hira ngan binmalik ngadto ha Zif una kan Saul. Nakadto hi David ngan an iya mga tawo han kamingawan han Maon, didto hin usa nga maningaw nga kahamub-an ha timogan nga bahin han kamingawan han Juda."
                },
                "25": {
                    "verse_nr": "25",
                    "verse": "Nagkalakat hira Saul ngan an iya mga tawo hin pamiling kan David, kundi nahibaro hini hi David ngan kinmadto hi David hin usa nga batoon nga pungtod didto han kamingawan han Maon ngan nagpabilin hiya didto. Han pakabati ni Saul hiunong hini, ginlanat niya hi David."
                },
                "26": {
                    "verse_nr": "26",
                    "verse": "Nakadto hi Saul ngan an iya mga tawo han usa nga dapit han bukid, ngan hira David ngan han iya mga tawo nakadto liwat han luyo nga dapit han bukid. Nagdali hira hin paglikay kan Saul ngan han iya mga tawo nga nagaalikos na ha ira, ngan harapit na gud mabihag hi David ug an iya mga tawo."
                },
                "27": {
                    "verse_nr": "27",
                    "verse": "Hito manta nga takna inmabot in usa nga surugoon ngan nagsiring kan Saul, \u201cBalik gud dayon! Sinusulong han mga Filisteohanon an nasod!\u201d"
                },
                "28": {
                    "verse_nr": "28",
                    "verse": "Sanglit inmundang hi Saul hin paglanat kan David ngan kinmadto hiya hin pakig-away han mga Filisteohanon. Sanglit ginngaranan ito nga dapit nga Pungtod hin Pagkabulag."
                },
                "29": {
                    "verse_nr": "29",
                    "verse": "Linmakat hi David ngan kinmadto hiya han katunaan han Engadi, diin nagtinago hiya."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Han pagbalik ni Saul tikang han pakig-away niya han mga Filisteohanon, nasumatan hiya nga nakadto hi David han kamingawan hirani han Engadi."
                },
                "2": {
                    "verse_nr": "2",
                    "verse": "Gindara ni Saul in tulo ka yukot han gimamaupayi nga mga sondalo ha Israel ngan kinmadto hira hin pamiling kan David ngan han iya mga tawo ha sinirangan han dapit nga ginngangaranan nga kababtoan han Ihalas nga Kanding."
                },
                "3": {
                    "verse_nr": "3",
                    "verse": "Inmabot hiya didto hin usa nga lungib nga hirani hin mga toril hin kakarnerohan ha ligid han dalan, ngan sinmulod hiya hin pag-uro. Nahinabo nga amo ngahaw ini an lungib nga tinatagoan ni David ngan han iya mga tawo, ngan nakadto hira ha surusulod han lungib."
                },
                "4": {
                    "verse_nr": "4",
                    "verse": "Nagsiring an mga tawo kan David, \u201cHigayon mo na ini! Itinutubyan han GINOO ha imo gahom an imo kaaway, ngan makakagbuhat ka ha iya han bisan ano nga imo karuyag.\u201d Naghinayhinay hi David hin pagkamang ngan gintabasan niya an bado ni Saul nga waray makasabot hi Saul."
                },
                "5": {
                    "verse_nr": "5",
                    "verse": "Kundi kahuman hini, nagbasol hi David"
                },
                "6": {
                    "verse_nr": "6",
                    "verse": "ngan nagsiring hiya han iya mga tawo, \u201cPugngan unta ako han GINOO hin pagdaot han akon agaron nga ginpili han GINOO nga hadi! Kinahanglan diri ko gud hiya pagdaoton, kay amo hiya an hadi nga ginpili han GINOO!\u201d"
                },
                "7": {
                    "verse_nr": "7",
                    "verse": "Sanglit tinmoo kan David an iya mga tawo ngan waray nira sulonga hi Saul.\nBinmuhat hi Saul, ginmawas han lungib, ngan nagpadayon hin paglakat."
                },
                "8": {
                    "verse_nr": "8",
                    "verse": "Niyan ginmawas hi David sunod ha iya ngan gintawag ni David hi Saul, \u201cHarangdon nga Hadi!\u201d Linmingi hi Saul ngan yinmukbo hi David ha tuna hin paghatag hin katalahuran"
                },
                "9": {
                    "verse_nr": "9",
                    "verse": "ngan nagsiring, \u201cKay ano nga tinmoo ka man hin mga sumat hin mga tawo nga nasiring nga may-ada ako maraot nga nahuhunahunaan ha imo?"
                },
                "10": {
                    "verse_nr": "10",
                    "verse": "Hinkit-an mo na nga yana didto ha sakob han lungib igintubyan ka han GINOO ha akon gahom. Ginsiring ako han akon mga tawo nga patayon ko ikaw, kundi nalooy ako ha imo ngan ginsiring ko hira nga diri gud ako maglalabot ha imo, kay amo ikaw an ginpili han GINOO nga hadi."
                },
                "11": {
                    "verse_nr": "11",
                    "verse": "Kitaa, amay ko, kitaa an tinabas han imo bado nga akon kinakaptan! Pinapatay ko unta ikaw, kundi gintabas ko la lugod ini. Angay na unta tuohan ini nga waray gud ako hunahuna hin pag-ato ha imo o hin pagpatay ha imo. Karuyag nimo hin pagpatay ha akon, bisan kon waray ako nabuhat nga sayop ha imo."
                },
                "12": {
                    "verse_nr": "12",
                    "verse": "Maghukom unta ha aton an GINOO kon hin-o ha aton an sayop! Kastigohon ka unta tungod han imo pagkontraha ha akon, kay diri gud ako magdadaot ha imo."
                },
                "13": {
                    "verse_nr": "13",
                    "verse": "Maaram ka man han daan nga darawhonon, \u2018Magraot la nga mga tawo an nagbubuhat hin maraot.\u2019 Sanglit diri ko ikaw pagdadaoton."
                },
                "14": {
                    "verse_nr": "14",
                    "verse": "Hin-o an gin-iiparatay han hadi han Israel? Hin-o an iya ginbubukod! Usa nga patay nga ayam, usa nga purgas?"
                },
                "15": {
                    "verse_nr": "15",
                    "verse": "An GINOO amo an maghuhukom, ngan hiya an magbubuot kon hin-o ha aton an sayop. Hiya unta an manalipod ha akon, ngan magtalwas ha akon ha imo mga kamot!\u201d"
                },
                "16": {
                    "verse_nr": "16",
                    "verse": "Han katapos na ni David pagyakan, nagsiring hi Saul, \u201cIkaw ba hi David nga akon anak?\u201d Ngan nagtangis hiya."
                },
                "17": {
                    "verse_nr": "17",
                    "verse": "Niyan nagsiring hiya kan David, \u201cMatadong ka, ngan sayop ako. Maupay an imo mga ginbuhat ha akon, samtang ginbuhat ko in dako nga sayop ha imo!"
                },
                "18": {
                    "verse_nr": "18",
                    "verse": "Yana nga adlaw nagpakita ka han imo pagkamaupay ha akon, kay waray mo ako pataya, bisan kon igintubyan ako han GINOO ha imo gahom."
                },
                "19": {
                    "verse_nr": "19",
                    "verse": "Kon in usa ka tawo makadakop han iya kaaway, bubuhian pa niya? Bendisyonan ka unta han GINOO tungod han imo ginbuhat ha akon yana nga adlaw!"
                },
                "20": {
                    "verse_nr": "20",
                    "verse": "Yana maaram ako nga ikaw an magigin hadi han Israel, nga magpapadayon an ginhadian ha ubos han imo pagdumara."
                },
                "21": {
                    "verse_nr": "21",
                    "verse": "Kundi pagsaad ha akon ha ngaran han GINOO nga imo tatalwason an akon mga tulin, basi diri gud hingalimtan an ngaran ko ngan han akon panimalay.\u201d"
                },
                "22": {
                    "verse_nr": "22",
                    "verse": "Nagsumpa hi David nga iya ini tutumanon.\nNiyan inmoli hi Saul, ngan binmalik hi David ngan an iya mga tawo ngadto han ira taragoan."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Namatay hi Samuel. Nagtirok an ngatanan nga mga Israelita ngan nagmabidoon hira tungod ha iya. Niyan ira ginlubong hi Samuel didto han iya puroy-anan ha Rama.\nKatapos hini, kinmadto hi David ha kamingawan han Paran."
                },
                "2": {
                    "verse_nr": "2",
                    "verse": "May usa ka tawo didto nga sakop han banay ni Caleb nga ginngaranan nga Nabal, taga bungto hiya han Maon, ngan tag-iya hiya hin tuna hirani han bungto han Carmelo. Riko hiya hin duro, ngan tag-iya hiya hin 3,000 nga kakarnerohan ngan hin 1,000 nga kakandingan. Hi Abigail nga iya asawa, mahusay ngan may hibaro nga babaye kundi hi Nabal usa ka tawo nga maisog ngan maraot an batasan.\nNag-arot hi Nabal han iya mga karnero didto ha Carmelo"
                },
                "3": {
                    "verse_nr": "3",
                    "verse": "May usa ka tawo didto nga sakop han banay ni Caleb nga ginngaranan nga Nabal, taga bungto hiya han Maon, ngan tag-iya hiya hin tuna hirani han bungto han Carmelo. Riko hiya hin duro, ngan tag-iya hiya hin 3,000 nga kakarnerohan ngan hin 1,000 nga kakandingan. Hi Abigail nga iya asawa, mahusay ngan may hibaro nga babaye kundi hi Nabal usa ka tawo nga maisog ngan maraot an batasan.\nNag-arot hi Nabal han iya mga karnero didto ha Carmelo"
                },
                "4": {
                    "verse_nr": "4",
                    "verse": "ngan hinbaroan ini ni David nga nakadto ha kamingawan"
                },
                "5": {
                    "verse_nr": "5",
                    "verse": "sanglit nagsugo hiya hin napulo nga mga batan-on nga kalalaken-an hin pagkadto ha Carmelo, pamiling kan Nabal, ngan pangumosta ha iya."
                },
                "6": {
                    "verse_nr": "6",
                    "verse": "Iya gintugon hira nga sidngon hi Nabal: \u201cSangkay ko, nangungumosta ha imo hi David, upod an iya gimamag-upayi nga mga ungara para ha imo, han imo panimalay, ngan han ngatanan nga imo mga butang."
                },
                "7": {
                    "verse_nr": "7",
                    "verse": "Nahibaro hiya nga nag-aarot ka han imo mga karnero. Karuyag niya nga hibaroan mo nga iginkaurosa namon an imo magmarangno hin mga karnero ngan waray namon paglabti hira. Waray gud nawara han ira ginmamangnoan ha bug-os nga panahon nga nakadto hira ha Carmelo."
                },
                "8": {
                    "verse_nr": "8",
                    "verse": "Pakianhi la hira, ngan magsusumat hira ha imo. Kinmanhi kami ha panahon hin pyesta, ngan naghahangyo hi David nga pag-abiabihon mo kami hin maupay. Ighatag ha amon nga imo mga surugoon ngan kan David nga imo suok nga sangkay an imo mahihimo.\u201d"
                },
                "9": {
                    "verse_nr": "9",
                    "verse": "Iginhatag han mga tawo ni David ini nga mensahe kan Nabal ha ngaran ni David, ngan hinmulat hira kon ano an igsisiring ha ira."
                },
                "10": {
                    "verse_nr": "10",
                    "verse": "Ha katapos-taposan, binmaton hi Nabal, \u201cHi David? Hin-o hiya? Waray pa gud ako makabati hiunong ha iya! Puno an tuna hin kalagiw nga mga oripon yana nga mga adlaw!"
                },
                "11": {
                    "verse_nr": "11",
                    "verse": "Diri ko ihahatag an akon tinapay ug tubig, ngan an mga hayop nga akon gin-ihaw para han akon mga paraarot hin karnero, ngadto hin mga tawo nga waray ko hibaroi kon mga taga diin hira!\u201d"
                },
                "12": {
                    "verse_nr": "12",
                    "verse": "Binmalik an iya mga tawo ngadto kan David ngan ginsumatan hiya han iginsiring ni Nabal."
                },
                "13": {
                    "verse_nr": "13",
                    "verse": "\u201cIgtaklos an iyo mga espada,\u201d nagsugo hi David, ngan ira ngatanan ginbuhat ini. Igintaklos liwat ni David an iya espada ngan linmakat hiya upod in mga 400 han iya mga tawo. Ginbilin niya in 200 hin pagbantay han mga higamit."
                },
                "14": {
                    "verse_nr": "14",
                    "verse": "Nagsiring in usa nga surugoon ni Nabal kan Abigail nga asawa ni Nabal, \u201cHinbatian mo ba? Nagsugo hi David hin iya mga surugoon tikang ha kamingawan ngan nangumosta han amon agaron, kundi iya gin-pakaalohan hira."
                },
                "15": {
                    "verse_nr": "15",
                    "verse": "Kundi maupay gud hira ha amon; waray gud kami paglabti nira, ngan ha bug-os nga panahon nga kaupod kami ha ira didto han kaumhan, waray gud nakawat han amon mga ginmamangnoan."
                },
                "16": {
                    "verse_nr": "16",
                    "verse": "Ginpanalipdan kami nira adlaw gab-i ha bug-os nga panahon nga kaupod kami nira hin pagmangno han amon mga panon."
                },
                "17": {
                    "verse_nr": "17",
                    "verse": "Paghunahunaa ini yana ngan himoa an imo angay pagbuhaton. Makaharadlok ini para han amon agaron ngan han bug-os niya nga panimalay. Maisog hiya nga diri gud hiya namamati bisan hin-o!\u201d"
                },
                "18": {
                    "verse_nr": "18",
                    "verse": "Nagtirok dayon hi Abigail hin 200 ka bug-os nga tinapay, duha nga mga supot nga anit nga puno hin bino, lima nga mga inihaw nga karnero, mga usa ka bakid nga sinanlag nga liniso, usa ka gatos ka orapong nga ubas, ngan 200 nga torta nga may-ada binulad nga mga igos, ngan iginkarga ini dida hin mga asno."
                },
                "19": {
                    "verse_nr": "19",
                    "verse": "Niyan nagsiring hiya han mga surugoon, \u201cPag-una kamo ngan masunod ako ha iyo.\u201d Kundi waray la niya sumati an iya bana."
                },
                "20": {
                    "verse_nr": "20",
                    "verse": "Nakakasakay hiya han iya asno ngan dida hin linilikdoan hin usa nga pungtod ha gilayon nagkatapo hira ngan hi David ug an iya mga tawo nga tipakada ha iya."
                },
                "21": {
                    "verse_nr": "21",
                    "verse": "Nagpipinanhunahuna hi David, \u201cKay ano nga pinanalipdan ko pa an mga hiagi hito nga tawo dinhe ha kamingawan? Waray gud nakawat han iya ginpamangnoan, ngan amo ini an iya igbabalos ha akon han akon pagbulig ha iya?"
                },
                "22": {
                    "verse_nr": "22",
                    "verse": "Patayon unta ako han Dyos kon diri ko pamatayon an ngatanan niya nga mga tawo nga diri pa maaaga!\u201d"
                },
                "23": {
                    "verse_nr": "23",
                    "verse": "Han paghikit-i la ni Abigail kan David, hinmaw-as hiya dayon ngan hinmapa hiya ha tuna"
                },
                "24": {
                    "verse_nr": "24",
                    "verse": "dida han tiilan ni David ngan nagsiring ha iya, \u201cPamatii gad ako, intawon! Tugoti ako hin pag-angkon han sayop."
                },
                "25": {
                    "verse_nr": "25",
                    "verse": "Ayaw gad pag-asahi hi Nabal nga waray pulos nga tawo! Amo gud hiya sugad han karuyag sidngon han iya ngaran\u2014usa nga lurong! Waray ako didto han pag-abot han imo mga surugoon."
                },
                "26": {
                    "verse_nr": "26",
                    "verse": "An GINOO amo an nagpugong ha imo basi diri ka maglugaring hin pagbulos ngan pagpatay han imo mga kaaway. Ngan yana nagsusumpa ako ha imo ha ngaran han buhi nga GINOO nga kakastigohon an imo mga kaaway ngan an ngatanan nga karuyag magdaot ha imo sugad kan Nabal."
                },
                "27": {
                    "verse_nr": "27",
                    "verse": "Karawata gad ini nga regalo nga akon gindara ha imo, ngan ighatag ini ngadto han imo mga tawo."
                },
                "28": {
                    "verse_nr": "28",
                    "verse": "Pasayloa intawon ako han bisan ano nga sayop nga akon nabuhat. An GINOO an maghihimo ha imo nga hadi, sugad man han imo mga tulin, kay ikaw an naasdang han iya mga pakig-away; ngan diri ka magbubuhat hin bisan ano nga maraot samtang buhi ka pa."
                },
                "29": {
                    "verse_nr": "29",
                    "verse": "Kon may sumulong ha imo ngan magtinguha hin pagpatay ha imo, babantayan ka hin maupay han GINOO nga imo Dyos, sugad hin usa ka tawo nga nagbabantay hin mahal nga manggad. Kundi mahitungod han imo mga kaaway, iya iglalabog hira, sugad hin usa ka tawo nga nalabay hin mga bato pinaagi han iya labyog."
                },
                "30": {
                    "verse_nr": "30",
                    "verse": "Ngan kon tumanon na han GINOO an ngatanan nga mag-upay nga mga butang nga iginsaad niya ha imo, ngan himoon ka na nga hadi han Israel"
                },
                "31": {
                    "verse_nr": "31",
                    "verse": "diri ka na mabibido o magbabasol tungod hin pagpatay hin waray la hinungdan, o hin paglugaring hin pagbulos. Ngan, kon bendisyonan ka na han GINOO, ayaw intawon hingalimti ako an imo nga oripon.\u201d"
                },
                "32": {
                    "verse_nr": "32",
                    "verse": "Nagsiring ha iya hi David, \u201cDayawon an GINOO nga Dyos han Israel, nga nagsugo ha imo yana nga adlaw hin pagtapo ha akon!"
                },
                "33": {
                    "verse_nr": "33",
                    "verse": "Salamat han Dyos tungod han imo maupay nga panhunahuna ngan han imo ginbuhat yana nga adlaw hin pagpugong ha akon han sala hin pagpatay ngan hin paglugaring hin pagbulos."
                },
                "34": {
                    "verse_nr": "34",
                    "verse": "Ginpugngan ako han GINOO hin pagdaot ha imo. Kundi nagsusumpa ako ha ngaran han buhi nga Dyos han Israel nga kon waray ka magdagmit hin pagtapo ha akon, nagkakamatay unta an ngatanan nga mga tawo ni Nabal ha pagkaaga!\u201d"
                },
                "35": {
                    "verse_nr": "35",
                    "verse": "Niyan ginkarawat ni David an gindara ha iya ni Abigail ngan ginsiring hiya, \u201cOli na la ngan ayaw na kabaraka. Tutumanon ko an imo karuyag.\u201d"
                },
                "36": {
                    "verse_nr": "36",
                    "verse": "Binmalik hi Abigail ngadto kan Nabal nga hin-abutan niya didto han iya balay nga nagkombite hin angay la hin usa nga hadi. Hubog na hiya ngan malipayon, sanglit waray na la niya sumati ngada han pagkaaga."
                },
                "37": {
                    "verse_nr": "37",
                    "verse": "Niyan, han kahawhawi na ha iya, iginsumat ha iya ni Abigail an ngatanan. Inatake hiya hin tigda nga sakit ngan naparalisis hiya."
                },
                "38": {
                    "verse_nr": "38",
                    "verse": "Paglabay hin mga napulo ka adlaw, ginhampak han GINOO hi Nabal ngan namatay."
                },
                "39": {
                    "verse_nr": "39",
                    "verse": "Han pakabati ni David nga namatay na hi Nabal, nagsiring hiya, \u201cDayawon an GINOO! Ginbulos niya hi Nabal tungod han iya pag-pakaalohi ha akon, ngan ginpugngan ako nga iya surugoon hin pagbuhat hin maraot. Ginkastigo han GINOO hi Nabal tungod han iya kamaraot.\u201d\nNiyan nagpadara hi David hin mga tawo ngadto kan Abigail hin pagsumat ha iya nga karuyag mangasawa hi David ha iya."
                },
                "40": {
                    "verse_nr": "40",
                    "verse": "Kinmadto ha iya didto ha Carmelo an mga surugoon ni David ngan ginsiring hiya, \u201cGinsugo kami ni David hin pagkuha ha imo kay magigin-asawa ka niya.\u201d"
                },
                "41": {
                    "verse_nr": "41",
                    "verse": "Hinmapa ha tuna hi Abigail ngan nagsiring, \u201cSurugoon ako niya ngan andam ako hin panmusa han iya mga surugoon.\u201d"
                },
                "42": {
                    "verse_nr": "42",
                    "verse": "Binmuhat hiya dayon ngan sinmakay han iya asno. Binmunyog hiya han mga surugoon ni David, ngan gin-updan hiya han iya lima nga mga surugoon nga kababayen-an, ngan gin-asawa hiya ni David."
                },
                "43": {
                    "verse_nr": "43",
                    "verse": "Pinangasawa liwat ni David hi Ahinoam nga taga-Jezrael ngan yana nahimo liwat hi Abigail nga iya asawa."
                },
                "44": {
                    "verse_nr": "44",
                    "verse": "Hito manta nga panahon ginkuha ni Saul hi Mical nga iya anak nga asawa anay ni David, ngan iginpaasawa kan Palti nga anak ni Lais, nga taga bungto han Galim."
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "May inmabot nga mga tawo nga taga-Zif ngadto kan Saul didto ha Gabaa ngan ginsumatan hiya nga aadto hi David natago ha Bukid han Haquila, ha ligid han kamingawan han Juda."
                },
                "2": {
                    "verse_nr": "2",
                    "verse": "Kinmadto dayon hi Saul han kamingawan han Zif upod in tulo ka yukot han gimamaupayi nga mga sondalo hin pamiling kan David."
                },
                "3": {
                    "verse_nr": "3",
                    "verse": "Nagkampo hira ha ligid han dalan didto ha Bukid han Haquila. Nakadto pa hi David han kamingawan, ngan han paghibaro niya nga inmabot hi Saul hin pagbiling ha iya"
                },
                "4": {
                    "verse_nr": "4",
                    "verse": "nagsugo hiya hin mga mag-irinaw ngan hinbaroan niya nga tinuod nakadto hi Saul."
                },
                "5": {
                    "verse_nr": "5",
                    "verse": "Kinmadto hiya dayon ngan hin-agian niya an dapit nga kinakaturogan nira Saul ug Abner nga anak ni Ner, nga kapitan han kasondalohan ni Saul. Nakaturog hi Saul ha sakob han kampo ngan nagkampo an iya mga tawo palibot ha iya."
                },
                "6": {
                    "verse_nr": "6",
                    "verse": "Niyan nagpakiana hi David kanda Ahimelec nga Hiteohanon ngan Abisai nga bugto ni Joab (hi Sarvia an iroy nira), \u201cHin-o ha iyo nga duha in maupod ha akon ngadto han kampo ni Saul!\u201d\n\u201cAko,\u201d binmaton hi Abisai."
                },
                "7": {
                    "verse_nr": "7",
                    "verse": "Sanglit hito nga gab-i sinmulod hira David ug Abisai ngadto han kampo ni Saul, ngan hin-agian nira hi Saul nga nakaturog ha butnga han kampo nga inusok ha tuna an iya bangkaw hirani han iya ulo. Nangangaturog hira Abner ngan an iya kasondalohan palibot ha iya."
                },
                "8": {
                    "verse_nr": "8",
                    "verse": "Nagsiring hi Abisai kan David, \u201cIgintubyan na han Dyos an imo kaaway ha imo gahom yana nga gab-i. Tugoti ako hin pagbangkaw ha iya han iya kalugaringon nga bangkaw ngan pagtaod ha iya ha tuna hin usa la ka pagbangkaw\u2014diri kinahanglan hin ikaduha.\u201d"
                },
                "9": {
                    "verse_nr": "9",
                    "verse": "Kundi nagsiring hi David, \u201cAyaw hiya pagpataya! Kakastigohon manta han GINOO an bisan hin-o nga magpatay han iya pinili nga hadi.\u201d"
                },
                "10": {
                    "verse_nr": "10",
                    "verse": "Nagpadayon hi David, \u201cHa ngaran han buhi nga GINOO, maaram ako nga an GINOO ngahaw amo an magpapatay kan Saul, kon umabot na an iya panahon, pinaagi hin sakit, o hin kamatay ha pag-awayan."
                },
                "11": {
                    "verse_nr": "11",
                    "verse": "Ipahirayo unta han GINOO nga patayon ko an kanan GINOO ginhimo nga hadi! Kuhaa ta la an iya bangkaw ngan an iya tibod hin tubig, ngan lakat kita.\u201d"
                },
                "12": {
                    "verse_nr": "12",
                    "verse": "Sanglit ginkuha ni David an bangkaw ngan an tibod hin tubig nga nakadto ha ligid han ulo ni Saul, ngan linmakat hiya ngan hi Abisai. Waray gud may nakakita ha ira, o nahibaro han nahinabo, o waray may nagmata hinmuokan hira ngatanan, kay ginpahimuok hira ngatanan han GINOO."
                },
                "13": {
                    "verse_nr": "13",
                    "verse": "Niyan tinmabok hi David ngadto ha luyo han kahamub-an ha bawbaw han pungtod, nga hirayo na ha ira"
                },
                "14": {
                    "verse_nr": "14",
                    "verse": "ngan ginoliatan niya an kasondalohan ni Saul ngan hi Abner, \u201cAbner! Nakakabati ka ba ha akon!\u201d\nNagpakiana hi Abner, \u201cHin-o ito nga naggiginoliat ngan nagpupukaw han hadi?\u201d"
                },
                "15": {
                    "verse_nr": "15",
                    "verse": "Binmaton hi David, \u201cAbner, diri ba ikaw amo an tawo nga gamhanan ha Israel? Sanglit kay ano man nga diri mo pinananalipdan an hadi nga imo agaron? Yana pa gud la may-ada tawo nga sinmulod han kampo hin pagpatay han imo agaron."
                },
                "16": {
                    "verse_nr": "16",
                    "verse": "Waray ka magtuman han imo katungdanan, Abner! Nagsusumpa ako ha ngaran han buhi nga GINOO nga angay kamo ngatanan magkamatay, kay waray niyo panalipdi an iyo agaron nga ginhimo nga hadi han GINOO. Kitaa! Hain na man an bangkaw han hadi? Hain na an tibod hin tubig nga sapit gudla han iya ulo?\u201d"
                },
                "17": {
                    "verse_nr": "17",
                    "verse": "Kinmilala hi Saul han tingog ni David, ngan nagpakiana, \u201cDavid, hi ikaw ba, anak ko?\u201d\n\u201cOo, Harangdon nga Hadi,\u201d binmaton hi David."
                },
                "18": {
                    "verse_nr": "18",
                    "verse": "Ngan nagsiring pa hiya, \u201cKay ano, Harangdon nga Hadi nga ginbubukod mo ako nga imo surugoon? Ano gud an akon nabuhat? Ano an akon sala?"
                },
                "19": {
                    "verse_nr": "19",
                    "verse": "Harangdon nga Hadi, pamatii an akon igsisiring. Kon an GINOO amo an nag-aghat ha imo hin pagkontra ha akon, mahihimo pa nga mabalhin an iya hunahuna pinaagi hin usa nga paghalad ha iya; kundi kon mga tawo la an nagbuhat hini, pagtunglohon unta hira han GINOO. Kay ginpaiwas ako nira tikang han tuna han GINOO ngadto hin usa nga nasod diin mga langyaw la nga kadiyosan an akon masisingba."
                },
                "20": {
                    "verse_nr": "20",
                    "verse": "Ayaw ako tugoti nga mamatay didto hin langyaw nga tuna nga hirayo han GINOO. Kay ano nga makanhi an hadi han Israel hin pagpatay hin usa la nga purgas sugad ha akon? Kay ano nga pagbibilngon ako niya sugad hin usa nga ihalas nga tamsi?\u201d"
                },
                "21": {
                    "verse_nr": "21",
                    "verse": "Binmaton hi Saul, \u201cNakasayop ako. Balik, David nga akon anak! Diri ko na gud ikaw pagdadaoton, kay gintalwas mo an akon kinabuhi yana nga gab-i. Nalurong na ako. Ginbuhat ko in usa nga makalilisang nga butang!\u201d"
                },
                "22": {
                    "verse_nr": "22",
                    "verse": "Binmaton hi David, \u201cAadi an imo bangkaw, Harangdon nga Hadi. Pakadia hin pagkuha hini in usa han imo mga tawo."
                },
                "23": {
                    "verse_nr": "23",
                    "verse": "Binabalos han GINOO adton mga matinumanon ngan mga magtadong. Yana nga adlaw igintubyan ka niya ha akon gahom, kundi waray ako magdaot ha imo nga ginhimo nga hadi han GINOO."
                },
                "24": {
                    "verse_nr": "24",
                    "verse": "Sugad nga gintalwas ko an imo kinabuhi yana nga adlaw, buhaton man unta ha akon han GINOO in sugad, ngan pagtalwason ako niya ha ngatanan nga kakurian!\u201d"
                },
                "25": {
                    "verse_nr": "25",
                    "verse": "Nagsiring hi Saul kan David, \u201cBendisyonan ka unta han Dyos, anak ko! Magmainuswagon ka dida han ngatanan nga imo pagbubuhaton!\u201d\nSanglit nagpadayon hi David ha iya paglakat ngan inmoli hi Saul."
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Nagsiring hi David ha iya kalugaringon, \u201cUsa hini nga mga adlaw papatayon ako ni Saul. Maupay pa nga kumalagiw ako ngadto ha Filistia. Niyan maundang hi Saul hin pagbiniling ha akon didto ha Israel, ngan mahigagawas ako ha kataragman.\u201d"
                },
                "2": {
                    "verse_nr": "2",
                    "verse": "Sanglit kinmadto dayon hi David ngan an iya 600 nga mga tawo kan Aquis nga hadi han Gat, nga anak ni Maoc."
                },
                "3": {
                    "verse_nr": "3",
                    "verse": "Nag-ukoy hi David ngan an iya mga tawo upod an ira mga panimalay didto ha Gat. Upod ni David an iya duha nga asawa: hira Ahinoam nga taga-Jezrael, ngan Abigail nga balo ni Nabal nga taga-Carmelo."
                },
                "4": {
                    "verse_nr": "4",
                    "verse": "Han paghibaro ni Saul nga pinmalagiw na hi David ngadto ha Gat, inmundang hiya hin pagpinamiling ha iya."
                },
                "5": {
                    "verse_nr": "5",
                    "verse": "Nagsiring hi David kan Aquis, \u201cKon sangkay ka man nakon, tagi ako hin usa nga gutiay nga bungto nga akon pag-uokyan. Diri kinahanglan nga mag-ukoy ako tampo ha imo didto han kapital nga syudad.\u201d"
                },
                "6": {
                    "verse_nr": "6",
                    "verse": "Sanglit iginhatag ha iya ni Aquis an bungto han Siclag, ngan tungod hini gintag-iya an Siclag han kahadian han Juda tikang pa hadto."
                },
                "7": {
                    "verse_nr": "7",
                    "verse": "Naukoy hi David didto ha Filistia sulod hin 16 ka bulan."
                },
                "8": {
                    "verse_nr": "8",
                    "verse": "Sulod hito nga panahon, ginsulong ni David ngan han iya mga sakop an mga tawo han Gesur, Girzi, ug Amalec nga maiha na hin duro nga mga umurokoy didto hini nga mga katunaan. Ginsulong niya an ira tuna tubtob ha Sur, ngan ngadto pa gud ha Ehipto"
                },
                "9": {
                    "verse_nr": "9",
                    "verse": "ngan pinamamatay nira an ngatanan nga kalalaken-an ug kababayen-an ngan gintikas nira an kakarnerohan, kabakahan, kaasnohan, kakamelyohan, ngan bisan pa an mga panapton. Katapos binmalik hiya ngadto kan Aquis"
                },
                "10": {
                    "verse_nr": "10",
                    "verse": "nga napakiana ha iya, \u201cDiin ka man sulong yana nga panahon?\u201d Nagsumat ha iya hi David nga kinmadto hiya han timogan nga bahin han Juda, o han katunaan han tribo ni Jerameel, o han katunaan nga gin-ukyan han mga Kenitanhon."
                },
                "11": {
                    "verse_nr": "11",
                    "verse": "Ginhurot hin pamatay ni David an kalalaken-an ug kababayen-an, basi waray usa nga makabalik hin pagsumat kan Gat han tinuod nga ginbuhat niya ngan han iya mga tawo. Amo ini an ginbuhat ni David ha bug-os nga panahon han nakadto hiya ha Filistia."
                },
                "12": {
                    "verse_nr": "12",
                    "verse": "Kundi sinmarig hi Aquis kan David ngan naghunahuna hiya, \u201cNasisinahan hiya hin duro han iya kalugaringon nga mga tawo nga mga Israelita sanglit mag-aalagad hiya ha akon ha bug-os niya nga kinabuhi.\u201d"
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Hadto nga panahon gintirok han mga Filisteohanon an ira kasondalohan hin pakig-away han Israel, ngan nagsiring hi Aquis kan David, \u201cMaaram ka na nga kinahanglan ikaw ngan an imo mga tawo dumapig ha akon hin pakig-away.\u201d"
                },
                "2": {
                    "verse_nr": "2",
                    "verse": "\u201cKinahanglan,\u201d binmaton hi David, \u201csurugoon mo ako, ngan makita ka han akon mahihimo.\u201d\nNagsiring hi Aquis, \u201cMaupay! Hihimoon ko ikaw nga gwardya ha akon ha bug-os ko nga kinabuhi.\u201d"
                },
                "3": {
                    "verse_nr": "3",
                    "verse": "Patay na hi Samuel hini nga panahon ngan nagmasulob-on an ngatanan nga mga Israelita tungod ha iya, ngan iginlubong hiya didto han iya natawhan nga bungto han Rama. Ginpaiwas ni Saul ha Israel an ngatanan nga mga paratigo ngan mga espiritista."
                },
                "4": {
                    "verse_nr": "4",
                    "verse": "Nagkatirok an Filisteohanon nga mga sondalo ngan nagkampo hira hirani han bungto han Sunem; gintirok man ni Saul an mga Israelita ngan nagkampo hira didto han bukid han Gilboa."
                },
                "5": {
                    "verse_nr": "5",
                    "verse": "Han paghikit-i ni Saul han Filisteohanon nga kasondalohan nahadlok hiya hin duro"
                },
                "6": {
                    "verse_nr": "6",
                    "verse": "sanglit nagpakiana hiya han GINOO kon ano an iya pagbubuhaton. Kundi waray gud pamatii hiya han GINOO, bisan pinaagi hin mga inop, o hin paggamit hin Urim ug Tumim, o hin mga manaragna."
                },
                "7": {
                    "verse_nr": "7",
                    "verse": "Niyan nagsugo hi Saul han iya mga opisyal, \u201cIgbiling ako hin usa nga babaye nga espiritista, ngan makadto ako ngan mapakiana ha iya.\u201d\n\u201cMay-ada usa didto ha Endor,\u201d binmaton hira."
                },
                "8": {
                    "verse_nr": "8",
                    "verse": "Sanglit nagtabon hi Saul basi diri kilal-on; lain nga panapton an iya ginbado, ngan ha pagsirom na kinmadto hiya hin pakigkita han babaye upod in duha han iya mga tawo. Nagsiring hiya han babaye, \u201cIgpakiana ako han mga espiritu ngan sumati ako kon ano an mahinanabo. Tawga an espiritu han tawo nga akon pagngangaranan.\u201d"
                },
                "9": {
                    "verse_nr": "9",
                    "verse": "Binmaton an babaye, \u201cWaray ruhaduha nga maaram ka na han ginbuhat ni Hadi Saul. Ginpaiwas niya ha Israel an ngatanan nga mga paratigo ngan mga espiritista. Sanglit kay ano nga gin-iibiritik mo ako basi ako pagpatayon?\u201d"
                },
                "10": {
                    "verse_nr": "10",
                    "verse": "Niyan nagsumpa hi Saul ngan nagsiring, \u201cHa ngaran han buhi nga GINOO nagsasaad ako nga diri ka kakastigohon tungod hini nga imo ginbubuhat.\u201d"
                },
                "11": {
                    "verse_nr": "11",
                    "verse": "Nagpakiana an babaye, \u201cHin-o man an akon tatawgon para ha imo?\u201d\n\u201cHi Samuel,\u201d binmaton hiya."
                },
                "12": {
                    "verse_nr": "12",
                    "verse": "Han pakakita la han babaye kan Samuel, kinmurinit hiya ngan nagsiring kan Saul, \u201cKay ano nga ginlimbongan mo ako? Amo ka hi Hadi Saul!\u201d"
                },
                "13": {
                    "verse_nr": "13",
                    "verse": "\u201cAyaw kahadlok!\u201d nagsiring ha iya an hadi. \u201cAno an imo hinkit-an?\u201d\nBinmaton hiya, \u201cHinkit-an ko in usa nga espiritu nga nagawas tikang han tuna.\u201d"
                },
                "14": {
                    "verse_nr": "14",
                    "verse": "Pinmakiana hi Saul, \u201cAno an iya panagway?\u201d\nBinmaton hiya, \u201cTikanhi in usa nga tawo nga nakakakirugpos.\u201d\nNiyan nakasabot hi Saul nga hi Samuel ini, ngan hinmapa hiya ha tuna paghatag hin katalahuran."
                },
                "15": {
                    "verse_nr": "15",
                    "verse": "Nagsiring hi Samuel kan Saul, \u201cKay ano nga ginsamok mo ako? Kay ano nga ginpabalik mo ako?\u201d\nBinmaton hi Saul, \u201cNasasamok ako hin duro! Nakikig-away ha akon an mga Filisteohanon ngan ginbayaan na ako han Dyos. Diri na hiya nabaton ha akon bisan pinaagi hin mga manaragna o hin mga inop. Sanglit gintawag ko ikaw, basi sumatan mo ako kon ano an sadang ko pagbuhaton.\u201d"
                },
                "16": {
                    "verse_nr": "16",
                    "verse": "Nagsiring hi Samuel, \u201cKay ano nga nagsangpit ka ha akon kon ginbayaan ka na man han GINOO ngan kaaway mo na hiya?"
                },
                "17": {
                    "verse_nr": "17",
                    "verse": "Ginbuhat ha imo han GINOO an iya iginsumat ha imo pinaagi ha akon: ginkuha niya an ginhadian ha imo ngan iginhatag ini ngadto kan David."
                },
                "18": {
                    "verse_nr": "18",
                    "verse": "Ginsupak mo an sugo han GINOO ngan waray mo pagpuoha an mga Amalekanhon ngan an ngatanan nga ira mga butang. Amo ini an ginbubuhat han GINOO ha imo yana."
                },
                "19": {
                    "verse_nr": "19",
                    "verse": "Igtutubyan niya ikaw ngan an Israel ngadto han mga Filisteohanon. Buwas matampo ka na ha akon upod an imo mga anak nga kalalaken-an, ngan igtutubyan liwat han GINOO an kasondalohan han Israel ngadto han mga Filisteohanon.\u201d"
                },
                "20": {
                    "verse_nr": "20",
                    "verse": "Natumba dayon hi Saul ngan binuntog dida ha tuna tungod han duro nga kahadlok han iginsiring ni Samuel. Nanluya hiya kay waray hiya kumaon hin bisan ano ha bug-os nga adlaw ug gab-i."
                },
                "21": {
                    "verse_nr": "21",
                    "verse": "Dinmaop ha iya an babaye ngan hinkit-an niya nga nahahadlok hiya hin duro, sanglit iya ginsiring hi Saul, \u201cIgin-unong ko an akon kinabuhi pinaagi hin pagbuhat ko han imo ginhangyo."
                },
                "22": {
                    "verse_nr": "22",
                    "verse": "Yana tumana gad an akon pinangangaro. Paandama ako hin pagkaon para ha imo. Kinahanglan kumaon ka basi magmakusog ka ha imo paglakaton.\u201d"
                },
                "23": {
                    "verse_nr": "23",
                    "verse": "Binmaribad hi Saul ngan nagsiring hiya nga diri gud hiya makaon hin bisan ano. Kundi gin-aghat liwat hiya han iya mga opisyal nga kumaon hiya. Ha kataposan tinmangdo hiya, binmuhat hiya ngan linmingkod ha higdaan."
                },
                "24": {
                    "verse_nr": "24",
                    "verse": "Ha kadagmitan nag-ihaw an babaye hin usa nga pinatambok niya nga nati nga baka. Niyan kinmuha hiya hin harina, ginmasa ini ngan naghimo hin tinapay nga waray patubo."
                },
                "25": {
                    "verse_nr": "25",
                    "verse": "Igindurot niya an pagkaon ha atubangan ni Saul ngan han iya mga opisyal, ngan nangaon hira. Ngan linmakat hira hito ngahaw nga gab-i."
                }
            }
        },
        "29": {
            "chapter_nr": "29",
            "chapter": {
                "1": {
                    "verse_nr": "1",
                    "verse": "Gintirok han mga Filisteohanon an ngatanan nira nga mga sondalo didto ha Afec, samtang nagkampo an mga Israelita didto han burabod ha Kahamub-an han Jezrael."
                },
                "2": {
                    "verse_nr": "2",
                    "verse": "Nagkagawas an lima nga kahadian nga Filisteohanon, upod an ira mga hugpo hin tinaggatos ngan hin tinagyukot nga mga tawo; nakadto ha orhe hi David ngan han iya mga tawo, kaupod hi Hadi Aquis."
                },
                "3": {
                    "verse_nr": "3",
                    "verse": "Hinkit-an hira han mga kapitan nga Filisteohanon ngan nagpakiana, \u201cAno an binubuhat dinhe hini nga mga Hebreo?\u201d\nBinmaton hi Aquis, \u201cAmo ini hi David nga usa nga opisyal ni Hadi Saul han Israel. Maiha na an iya pagtampo ha akon. Waray gud hiya nabuhat nga kasaypanan tikang hiya tumampo ha akon.\u201d"
                },
                "4": {
                    "verse_nr": "4",
                    "verse": "Kundi nasina kan Aquis an mga kapitan nga Filisteohanon ngan ginsiring hiya, \u201cPaulia ito nga tawo ngadto han bungto nga imo iginhatag ha iya. Ayaw hiya paupda ha aton ha pag-awayan; bangin hiya kumontra ha aton ha panahon na han araway. Ano in mauruupay nga paagi para ha iya hin pakalipay han iya agaron kay han pagkamatay han aton mga tawo?"
                },
                "5": {
                    "verse_nr": "5",
                    "verse": "Labot pa, amo ini hi David nga ginkanta han kababayen-an han nagsasarayaw hira, \u2018Nakamatay hi Saul hin yinukot, kundi nakamatay hi David hin tinagnapulo ka yukot.\u2019\u201d"
                },
                "6": {
                    "verse_nr": "6",
                    "verse": "Gintawag ni Aquis hi David ngan ginsiring hiya, \u201cNagsusumpa ako ha ngaran han buhi nga DYOS han Israel nga inmunong ka ha akon; ngan malilipay liwat ako kon umupod ka ha akon ha pag-awayan. Kay asta ngada yana waray ko hin-agian nga sayop dida ha imo tikang han paghinganhi mo ha akon. Kundi diri nakarawat ha imo an iba nga mga hadi."
                },
                "7": {
                    "verse_nr": "7",
                    "verse": "Sanglit uli nala anay ha maupay nga paglakat, ngan ayaw pagbuhat hin bisan ano nga makakapabido ha ira.\u201d"
                },
                "8": {
                    "verse_nr": "8",
                    "verse": "Binmaton hi David, \u201cAno nga sayop an akon nabuhat? Kon sumala han imo siring waray mo hin-agian ha akon nga kasaypanan tikang han pag-alagad ko ha imo, kay ano nga diri ako maupod ha imo nga akon agaron ug hadi ngan makig-away kontra han imo mga kaaway?\u201d"
                },
                "9": {
                    "verse_nr": "9",
                    "verse": "\u201cNauyon ako hito,\u201d binmaton hi Aquis. \u201cGin-iisip ko ikaw nga maunongon sugad hin usa nga anghel han Dyos. Kundi nagsiring an iba nga kahadian nga diri ka makakaupod ha amon ngadto ha pag-awayan."
                },
                "10": {
                    "verse_nr": "10",
                    "verse": "Sanglit, David, buwas han aga, ha pagpawa gudla, pagkabuhat kamo hin sayo ngan pagkalakat kamo ngatanan nga binmaya kan Saul ngan kinmanhi ha akon.\u201d"
                },
                "11": {
                    "verse_nr": "11",
                    "verse": "Sanglit sayo pa han pagkaaga nagkalakat hira David ngan an iya mga tawo hin pagbalik ngadto ha Filistia, ngan nagpadayon an mga Filisteohanon ngadto ha Jezrael."
                }
            }
        },
        "30": {
            "chapter_nr": "30",
            "chapter": {
                "1": {
                    "verse_nr": "1",
                    "verse": "Paglabay hin duha ka adlaw inmabot hi David ngan an iya mga tawo ha Siclag. Ginsulong han mga Amalekanhon an timogan han Juda ngan han Siclag. Ginsunog nira an bungto"
                },
                "2": {
                    "verse_nr": "2",
                    "verse": "ngan ginbihag an ngatanan nga kababayen-an; waray nira ginpatay nga tawo, kundi gindara nira an ngatanan."
                },
                "3": {
                    "verse_nr": "3",
                    "verse": "Han pag-abot nira David ngan han iya mga tawo, hinkit-an nira nga sunog na an bungto ngan ginbihag an ira mga asawa ngan mga anak."
                },
                "4": {
                    "verse_nr": "4",
                    "verse": "Nagtangis hira David ngan an iya mga tawo, ngan waray hira umundang ngada han panluya nira."
                },
                "5": {
                    "verse_nr": "5",
                    "verse": "Ginbihag bisan an duha nga asawa ni David, hira Ahinoam ug Abigail."
                },
                "6": {
                    "verse_nr": "6",
                    "verse": "Duro an kaguol ni David, kay napungot gud an iya mga tawo tungod han pagtikasa han ira mga anak, ngan karuyag nira pagbato kan David kundi gindasig hi David han GINOO nga iya Dyos."
                },
                "7": {
                    "verse_nr": "7",
                    "verse": "Nagsiring hi David kan Abiatar nga padi, nga anak ni Ahimelec, \u201cDad-a ha akon an efod.\u201d Ngan gindara ini ni Abiatar ngadto ha iya."
                },
                "8": {
                    "verse_nr": "8",
                    "verse": "Nagpakiana hi David han GINOO, \u201cLalanaton ko ba adto nga mga parasulong ngan hiaabotan ko ba hira?\u201d\nBinmaton hiya, \u201cLanata hira; hiaabotan mo hira ngan mababawi mo an mga nabihag ug natikas nira.\u201d"
                },
                "9": {
                    "verse_nr": "9",
                    "verse": "Sanglit nagkalakat hira David ngan han iya 600 nga mga tawo. Pag-abot nira ha Sapa han Besor, nagpabilin didto an iba ha ira."
                },
                "10": {
                    "verse_nr": "10",
                    "verse": "Nagpadayon hi David han iya paglanat upod an 400 na la nga mga tawo kay uraura na hin kamaluya an 200 nga mga tawo hin pagtabok han sapa, sanglit pinmabilin hira."
                },
                "11": {
                    "verse_nr": "11",
                    "verse": "Hin-agian han mga tawo nga kaupod ni David in usa nga lalakehay nga Ehiptohanon didto ha kaumhan ngan gindara hiya ngadto kan David. Ginpakaon ngan ginpainom hiya nira"
                },
                "12": {
                    "verse_nr": "12",
                    "verse": "tinagan hin binulad nga igos, ngan hin duha ka orapong nga ubas. Katapos niya kumaon, nagmalaksi hiya; waray ngay-an hiya makakaon o makainom sulod hin tulo ka adlaw."
                },
                "13": {
                    "verse_nr": "13",
                    "verse": "Ginpakianhan hiya ni David, \u201cHin-o an imo agaron, ngan taga diin ka?\u201d\nBinmaton hiya, \u201cUsa ako nga Ehiptohanon nga oripon hin usa nga Amalekanhon. Ginbayaan ako han akon agaron tulo na ka adlaw an linmabay, kay nasakit ako."
                },
                "14": {
                    "verse_nr": "14",
                    "verse": "Ginsulong namon an katunaan han mga Cretanhon didto han timogan nga dapit han Juda ngan an katunaan han banay ni Caleb, ngan ginsulong namon an Siclag.\u201d"
                },
                "15": {
                    "verse_nr": "15",
                    "verse": "Nagpakiana hi David, \u201cMakatoltol ka ba han ginkampohan hito nga mga parasulong?\u201d\nBinmaton hiya, \u201cMakakahimo ako basta magsaad ka ha akon, ha ngaran han Dyos, nga diri mo ako papatayon o igtutubyan ha akon agaron.\u201d"
                },
                "16": {
                    "verse_nr": "16",
                    "verse": "Ngan gintutdoan niya hi David han ginkampohan hini nga mga tawo.\nHan pag-abot nira han dapit nga gintutdo ha iya, kinita niya nga nagsasarang an mga parasulong, nagpipinangaon, nag-iinirignom, ngan nagsasaurog tungod han damo hin duro nga mga tinikas nga ira naagaw didto ha Filistia ug Juda."
                },
                "17": {
                    "verse_nr": "17",
                    "verse": "Han maagahon pa han pagkabuwas, ginsulong hira ngan pinakiawayan ni David tubtob han pagkagab-i. Waray gud ha ira nakalikay gawas la hin upat ka gatos nga batan-on nga kalalaken-an nga nagpakasakay hin mga kamelyo ngan nagpakakalagiw."
                },
                "18": {
                    "verse_nr": "18",
                    "verse": "Nabawi ni David an ngatanan nga mga tawo ngan an ngatanan nga natikas han mga Amalekanhon, upod an iya duha nga asawa."
                },
                "19": {
                    "verse_nr": "19",
                    "verse": "Waray gud kulang bisan usa; nabawi ni David an ngatanan nga mga anak han iya mga tawo, ngan an ngatanan nga tinikas han mga Amalekanhon."
                },
                "20": {
                    "verse_nr": "20",
                    "verse": "Nabawi liwat niya an ngatanan nga mga panon hin kakarnerohan ngan kabakahan; ginpauna ha ira an ngatanan nga kabakahan ngan nagsiring hira, \u201cKan David ini!\u201d"
                },
                "21": {
                    "verse_nr": "21",
                    "verse": "Niyan binmalik hi David ngadto han 200 nga mga tawo nga uraura na hin kamaluya hin pagbunyog ha iya ngan nagpabilin na la didto ha Sapa han Besor. Dinmaop hira pagtapo kan David ngan han iya mga tawo, ngan ginsugat hira ni David ngan pinangumosta hira hin maupay."
                },
                "22": {
                    "verse_nr": "22",
                    "verse": "Kundi nagsiring in iba nga mag-isog ngan waray batasan nga mga tawo nga inmupod kan David, \u201cWaray hira umupod ha aton, sanglit diri ta hira tatagan han aton mga naagaw. Ihahatag naton ha ira an ira mga asawa ngan mga anak ngan papaulion ta hira.\u201d"
                },
                "23": {
                    "verse_nr": "23",
                    "verse": "Kundi binmaton hi David, \u201cKabugtoan ko, ayaw niyo ini buhata kay hatag ini ha aton han GINOO! Gintalwas kita niya ngan ginpadaog kita kontra han mga parasulong."
                },
                "24": {
                    "verse_nr": "24",
                    "verse": "Waray may maabuyon han iyo ginsiring! Kinahanglan pareho an pagbahin para han ngatanan. Makarawat hin pareho nga bahin an inmupod ngadto han pag-awayan ngan an nagpabilin pagbantay han mga higamit.\u201d"
                },
                "25": {
                    "verse_nr": "25",
                    "verse": "Ginhimo ini ni David nga usa nga balaod, ngan ginsunod ini han mga Israelita tikang hadto."
                },
                "26": {
                    "verse_nr": "26",
                    "verse": "Han pagbalik na ni David ngadto ha Siclag, ginpadad-an niya an iya kasangkayan nga mga pangulo han Juda hin bahin han mga naagaw upod an tugon, \u201cIini in usa nga regalo para ha iyo tikang han naagaw namon ha mga kaaway han GINOO.\u201d"
                },
                "27": {
                    "verse_nr": "27",
                    "verse": "Iginpadara ini niya ngadto han mga tawo han Betel, ngadto han mga tawo han Rama didto han timogan nga bahin han Juda, ngan ngadto han mga tawo han mga bungto han Jatir"
                },
                "28": {
                    "verse_nr": "28",
                    "verse": "Aroer, Sifmot, Estemoa"
                },
                "29": {
                    "verse_nr": "29",
                    "verse": "ug Racal; ha banay ni Jerameel, ha mga Kenitanhon"
                },
                "30": {
                    "verse_nr": "30",
                    "verse": "ngan ha mga tawo han mga bungto han Horma, Borasan, Atac"
                },
                "31": {
                    "verse_nr": "31",
                    "verse": "ug Hebron. Iginpadara ini niya ha ngatanan nga mga dapit nga nahingadtoan niya ngan han iya mga tawo."
                }
            }
        },
        "31": {
            "chapter_nr": "31",
            "chapter": {
                "1": {
                    "verse_nr": "1",
                    "verse": "Nakig-away an mga Filisteohanon kontra han mga Israelita didto ha Bukid Gilboa. Damo nga mga Israelita in pinamatay didto, ngan nangalagiw an iba ha ira, lakip hi Hadi Saul ngan an iya mga anak nga kalalaken-an."
                },
                "2": {
                    "verse_nr": "2",
                    "verse": "Kundi hin-abutan hira han mga Filisteohanon, ngan ginpatay hira Jonatan, Abinadab, ug Malquisua, an tulo nga mga anak ni Saul."
                },
                "3": {
                    "verse_nr": "3",
                    "verse": "Naalikosan hi Saul han iya mga kaaway, ngan naigo hiya hin mga pana ngan grabe an iya mga samad."
                },
                "4": {
                    "verse_nr": "4",
                    "verse": "Ginsiring niya an batan-on nga paradara han iya mga hinganiban, \u201cHulbota an imo espada ngan pataya ako, basi diri ako pagduyagan la ngan basi diri ini nga diri nakilala hin dyos nga mga Filisteohanon an makamatay ha akon.\u201d Kundi nahadlok hin duro an batan-on hin pagbuhat hini. Sanglit hinulbot ni Saul an iya kalugaringon nga espada ngan nag-unay hiya."
                },
                "5": {
                    "verse_nr": "5",
                    "verse": "Hinkit-an han batan-on nga patay na hi Saul, sanglit nag-unay liwat hiya han iya kalugaringon nga espada ngan namatay hiya upod kan Saul."
                },
                "6": {
                    "verse_nr": "6",
                    "verse": "Amo ini an kaagi han kamatay ni Saul, han iya tulo nga mga anak nga kalalaken-an, ngan han batan-on nga lalake; nagkamamatay hito nga adlaw an ngatanan nga mga tawo ni Saul."
                },
                "7": {
                    "verse_nr": "7",
                    "verse": "Han paghibaro han mga Israelita didto ha luyo nga dapit han Kahamub-an han Jezrael ngan didto ha sinirangan han Salog Jordan nga nangalagiw na an mga sondalo han Israel ngan ginpatay na hira Saul ngan an iya mga anak nga kalalaken-an, binayaan nira an ira mga bungto ngan nangalagiw hira. Niyan nagkaabot an mga Filisteohanon ngan ginrikopohan nira an mga bungto."
                },
                "8": {
                    "verse_nr": "8",
                    "verse": "Han pagkabuwas, kinmadto an mga Filisteohanon hin pagtikas han mga patay, ngan ira hin-agian an mga lawas nira Saul ngan han iya tulo nga mga anak nga kalalaken-an nga nalunay didto ha Bukid Gilboa."
                },
                "9": {
                    "verse_nr": "9",
                    "verse": "Ginpugotan nira hi Saul, ginhukas an iya mga hinganiban, ngan iginpadara ini hin mga magsarangyaw ngadto han bug-os nga Filistia hin pagsumat han ira mga diyosdiyos ngan han ira mga tawo."
                },
                "10": {
                    "verse_nr": "10",
                    "verse": "Niyan iginbutang nira an mga hinganiban ni Saul didto han templo han diyosa nga hi Astarte, ngan iginraysang nira an iya lawas ngadto han pader han syudad han Betsan."
                },
                "11": {
                    "verse_nr": "11",
                    "verse": "Han paghibaro la han mga tawo han Jabes didto ha Galaad han ginbuhat han mga Filisteohanon kan Saul"
                },
                "12": {
                    "verse_nr": "12",
                    "verse": "nagkagawas an duro kamag-isog nga mga tawo ngan nagbaktas hira ngadto ha Betsan ha bug-os nga gab-i. Gintanggal nira an mga lawas nira Saul ngan han iya mga anak nga kalalaken-an tikang han pader, iginbalik ini nira ngadto ha Jabes ngan ginsunog ini nira didto."
                },
                "13": {
                    "verse_nr": "13",
                    "verse": "Katapos ginkuha nira an mga tul-an ngan iginlubong ini didto han bungto han Jabes ha puno han kahoy nga tuog ngan nagpuasa hira sulod hin pito ka adlaw."
                }
            }
        }
    }
}