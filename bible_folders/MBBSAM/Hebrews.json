{
    "version": "MBBSAM",
    "book_name": "Hebrews",
    "book_nr": "58",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Han naglabay nga panahon nagyakan an Dyos ngadto han aton mga kaapoy-apoyan pinaagi han mga manaragna ha makadamo ug magkalainlain nga mga paagi."
                },
                "2": {
                    "verse_nr": "2",
                    "verse": "Kundi hini nga kataposan nga mga adlaw nagyakan hiya ha aton pinaagi han iya Anak. Pinaagi han Anak ginhimo han Dyos an kalibutan, ngan hiya an ginpili han Dyos nga magtatag-iya han ngatanan nga mga butang."
                },
                "3": {
                    "verse_nr": "3",
                    "verse": "Usa hiya nga sulhog han kapawa han kanan Dyos himaya; amo hiya an hingpit nga ladawan han kanan Dyos kalugaringon nga kinaiya, ngan hiya an nagdudumara han bug-os nga kalibutan pinaagi han iya makagarahum nga pulong. Katapos niya linisi an mga tawo han ira mga sala, linmingkod hiya didto ha langit ha tuo han Dyos, an Makagarahum han Ngatanan."
                },
                "4": {
                    "verse_nr": "4",
                    "verse": "Ginhimo an Anak nga larulabaw gud kay han mga anghel, sugad nga larulabaw gud an ngaran nga iginhatag ha iya han Dyos kay han ira mga ngaran."
                },
                "5": {
                    "verse_nr": "5",
                    "verse": "Kay waray gud magsiring an Dyos ha bisan usa han iya mga anghel,\n\u201cIkaw an akon Anak;\nnagin Amay mo ako yana nga adlaw.\u201d\nWaray man magsiring an Dyos ha bisan hin-o nga anghel,\n\u201cMagigin Amay ako niya,\nngan magigin Anak ko hiya.\u201d"
                },
                "6": {
                    "verse_nr": "6",
                    "verse": "Han harapit na ipadara han Dyos an iya suhag nganhi ha kalibutan, nagsiring hiya,\n\u201cKinahanglan magsingba ha iya an ngatanan nga mga anghel han Dyos.\u201d"
                },
                "7": {
                    "verse_nr": "7",
                    "verse": "Amo ini an ginsiring han Dyos hiunong han mga anghel:\n\u201cGinhihimo han Dyos sugad hin mga hangin an iya mga anghel,\nngan sugad hin mga laga hin kalayo an iya mga surugoon.\u201d"
                },
                "8": {
                    "verse_nr": "8",
                    "verse": "Kundi mahitungod han Anak, nagsiring an Dyos:\n\u201cMagpapadayon han kagihaponan an imo trono, O Dyos!\nNaghahadi ka han imo mga tawo pinaagi hin katadongan."
                },
                "9": {
                    "verse_nr": "9",
                    "verse": "Nalilipay ka han matadong ngan nagdudumot ka han maraot,\nsanglit ginpili ka han Dyos, an imo Dyos,\nngan ginlipay ka hin kadungganan nga labaw pa gud han iginhatag ha imo mga kaupod.\u201d"
                },
                "10": {
                    "verse_nr": "10",
                    "verse": "Nagsiring pa an Dyos,\n\u201cIkaw, Ginoo, ha tinikangan, an naghimo han tuna\nngan pinaagi han imo kalugaringon nga mga kamot ginhimo mo an kalangitan."
                },
                "11": {
                    "verse_nr": "11",
                    "verse": "Maaanaw hira ngatanan, kundi magpapabilin ka;\nmadadaan hira ngatanan sugad hin mga panapton."
                },
                "12": {
                    "verse_nr": "12",
                    "verse": "Lulukoton mo hira sugad hin bado,\nngan pagliliwanan hira sugad hin mga panapton.\nKundi dayuday amo ka gud la gihapon ngan an imo kinabuhi waray kataposan.\u201d"
                },
                "13": {
                    "verse_nr": "13",
                    "verse": "Waray gud magsiring an Dyos ha bisan hin-o han iya mga anghel:\n\u201cLingkod didi ha akon tuo,\ntubtob nga mahimutang ko an imo mga kaaway\nnga taramakan ha ilarom han imo mga tiil.\u201d"
                },
                "14": {
                    "verse_nr": "14",
                    "verse": "Sanglit ano man ngay-an an mga anghel? Mga espiritu hira ngatanan nga nag-aalagad han Dyos, ngan ginpadara niya hin pagbulig hadton mga makarawat han katalwasan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sanglit kinahanglan tipigan ta gud hin maupay an mga kamatuoran nga aton hinbatian, basi diri kita mahianod."
                },
                "2": {
                    "verse_nr": "2",
                    "verse": "An mensahe nga iginpahayag han mga anghel ngadto han aton mga ginikanan, iginpakita nga matuod ngan kinmarawat hin kastigo nga angay ha iya an hin-o man nga waray hito magsugot o magtuman."
                },
                "3": {
                    "verse_nr": "3",
                    "verse": "Sanglit, uunanhon ta pakalikay han sirot, kon pabay-an ta in sugad ka dako nga katalwasan? An Ginoo ngahaw an syahan nga nagpahibaro hini nga katalwasan, ngan nagpamatuod ha aton adton mga nagpakabati ha iya."
                },
                "4": {
                    "verse_nr": "4",
                    "verse": "Gindugngan liwat han Dyos an ira pagpamatuod, pinaagi hin mga tigaman hin gahom, mga orosahon, ngan damo ka lain nga mga milagro. Ginbahinbahin liwat niya an mga hatag han Espiritu Santo sumala han iya kaburut-on."
                },
                "5": {
                    "verse_nr": "5",
                    "verse": "Waray igbutang han Dyos an mga anghel nga maghahadi han tiarabot nga bag-o nga kalibutan\u2014an kalibutan nga amon hinnanabihan."
                },
                "6": {
                    "verse_nr": "6",
                    "verse": "Lugod, sumala han iginsiring ha iba nga bahin hin Kasuratan:\n\u201cO Dyos, ano ba an tawo, nga maghuhunahuna ka ha iya;\ntawo man la, kay ano nga mababaraka ka ha iya?"
                },
                "7": {
                    "verse_nr": "7",
                    "verse": "Hin halipot nga panahon ginhimo mo hiya nga oruobos kay han mga anghel;\nginpudongpudongan mo hiya hin himaya ngan kadungganan"
                },
                "8": {
                    "verse_nr": "8",
                    "verse": "ngan ginhimo mo hiya nga maghahadi han ngatanan nga mga butang.\u201d\nNasiring nga an Dyos naghimo han tawo nga \u201cmaghahadi han ngatanan nga mga butang;\u201d dayag ini kaupay nga lakip hini an ngatanan. Kundi diri ta kinikita yana nga naghahadi an tawo han ngatanan nga mga butang."
                },
                "9": {
                    "verse_nr": "9",
                    "verse": "Kundi nakita kita nga hi Jesus ha madali nga panahon ginhimo nga oruobos kay han mga anghel, basi pinaagi han grasya han Dyos mamatay hiya para han ngatanan nga mga tawo. Nakita kita ha iya nga ginpudongpudongan hin himaya ngan kadungganan yana, tungod han kamatayon nga iya gin-antos."
                },
                "10": {
                    "verse_nr": "10",
                    "verse": "Kaangayan nga an Dyos nga naghihimo ngan naninimangno han ngatanan nga mga butang, nga paghingpiton niya hi Jesus pinaagi hin pag-antos, basi makadara hin damo nga mga anak hin pag-angbit han iya himaya. Kay hi Jesus amo an nag-uuna ha ira ngadto han katalwasan."
                },
                "11": {
                    "verse_nr": "11",
                    "verse": "Ginpuputli niya an mga tawo tikang han ira mga sala, ngan uusa la an Amay niya ngan hadton iya ginpuputli. Sanglit diri nakakaawod hi Jesus pagtawag ha ira nga iya kabugtoan."
                },
                "12": {
                    "verse_nr": "12",
                    "verse": "Sumala han iya siring,\n\u201cO Dyos, magyayakan ako hiunong ha imo\nngadto han akon kabugtoan;\nDadayawon ko ikaw ha atubangan han bug-os nga katirok.\u201d"
                },
                "13": {
                    "verse_nr": "13",
                    "verse": "Nasiring liwat hiya, \u201cMasarig ako han Dyos.\u201d Ngan nasiring pa liwat hiya, \u201cAanhi ako upod han mga anak nga iginhatag ha akon han Dyos.\u201d"
                },
                "14": {
                    "verse_nr": "14",
                    "verse": "Tungod kay an mga anak unod man ug dugo han ira ginikanan, nasugad ha ira hi Jesus ngan nakaangbit han ira kinaiya. Ginbuhat ini niya, basi pinaagi han iya kamatayon, madaog niya hi Satanas nga may gahom han kamatayon"
                },
                "15": {
                    "verse_nr": "15",
                    "verse": "ngan matalwas niya adton mga naoripon ha bug-os nira nga kinabuhi tungod han ira kahadlok han kamatayon."
                },
                "16": {
                    "verse_nr": "16",
                    "verse": "Kay dayag gud nga diri an mga anghel an iya ginbubuligan. Lugod, sumala han siring han kasuratan, \u201cGinbubuligan niya an mga tulin ni Abraham.\u201d"
                },
                "17": {
                    "verse_nr": "17",
                    "verse": "Karuyag sidngon hini, nga kinahanglan magin sugad gud hiya han iya kabugtoan ha ngatanan nga paagi, ngan mahimo hiya nga ira matinumanon ngan maluloy-on nga labaw nga padi dida han iya pag-alagad han Dyos, basi mapasaylo an mga sala han mga tawo."
                },
                "18": {
                    "verse_nr": "18",
                    "verse": "Ngan yana makakabulig na hiya hadton mga ginsusulay, kay ginsulay ngan nag-antos man hiya ngahaw."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kabugtoan ko kan Cristo nga gintinawag liwat han Dyos, pagdumdoma niyo hi Jesus nga ginsugo han Dyos nga magin Labaw nga Padi han pagtoo nga aton gintug-an."
                },
                "2": {
                    "verse_nr": "2",
                    "verse": "Matinumanon hiya han Dyos nga nagpili ha iya hin pagbuhat han iya sugo, sugad nga nagtuman hi Moises han iya katungdanan dida han balay han Dyos."
                },
                "3": {
                    "verse_nr": "3",
                    "verse": "An tawo nga nagtitindog hin balay nakarawat hin darudako nga dungog kay han balay ngahaw. Ha amo nga paagi, angay hin darudako pa nga dungog hi Jesus kay kan Moises."
                },
                "4": {
                    "verse_nr": "4",
                    "verse": "Matuod, hinimo hin tawo an kada balay\u2014kundi an Dyos an naghimo han ngatanan nga mga butang."
                },
                "5": {
                    "verse_nr": "5",
                    "verse": "Matinumanon hi Moises ha iya pagkasurugoon dida ha bug-os nga balay han Dyos, ngan naghinabi hiya bahin han mga butang nga igsisiring han Dyos ha tiarabot nga panahon."
                },
                "6": {
                    "verse_nr": "6",
                    "verse": "Kundi matinumanon hi Cristo ha iya pagkaanak nga ginhimo nga tinaporan han balay han Dyos. Kita amo an iya balay, kon ipadayon naton an aton kadasig ngan pagtapod han mga butang nga aton ginlalaoman."
                },
                "7": {
                    "verse_nr": "7",
                    "verse": "Sanglit sumala han siring han Espiritu Santo:\n\u201cKon hibatian niyo an tingog han Dyos yana nga adlaw"
                },
                "8": {
                    "verse_nr": "8",
                    "verse": "ayaw patig-aha an iyo kasingkasing sugad han\npagsupil han Dyos hadto han iyo kaapoy-apoyan,\nsugad han pagsarihi nira ha iya hadto nga adlaw didto ha kamingawan."
                },
                "9": {
                    "verse_nr": "9",
                    "verse": "Ira ako ginsulay ngan ginsarihan didto, nasiring an Dyos,\nbisan kon hinkit-an nira an akon ginbuhat sulod hin kwarenta ka tuig."
                },
                "10": {
                    "verse_nr": "10",
                    "verse": "Tungod hini, nasina ako hadto nga mga tawo ngan nagsiring ako,\n\u2018Dayuday hira nagsasayop han ira ginhuhunahuna,\nngan waray nira hibaroi an akon mga paagi.\u2019"
                },
                "11": {
                    "verse_nr": "11",
                    "verse": "Napungot ngan nanumpa ako:\n\u2018Diri gud hira makakasulod ngan makakapahuway upod ha akon!\u2019\u201d"
                },
                "12": {
                    "verse_nr": "12",
                    "verse": "Kabugtoan ko, paghirot kamo nga waray usa ha iyo tungod hin kasingkasing nga oraora karaot ngan diri matinuohon, matalikod han buhi nga Dyos."
                },
                "13": {
                    "verse_nr": "13",
                    "verse": "Lugod, basi waray ha iyo kalimbongan han sala ngan magmatig-a an kasingkasing, kinahanglan magbinuligay kamo ha adlaw-adlaw, samtang an pulong \u201cYana nga adlaw\u201d ha kasuratan iginpapahinungod pa para ha aton."
                },
                "14": {
                    "verse_nr": "14",
                    "verse": "Kay mga kabulig kita ngatanan ni Cristo, kon ipadayon ta tubtob ha kataposan an marig-on nga pagtapod nga aton naangkon ha tinikangan."
                },
                "15": {
                    "verse_nr": "15",
                    "verse": "Amo ini an siring han kasuratan:\n\u201cKon hibatian niyo an tingog han Dyos yana nga adlaw,\nayaw na patig-aha an iyo kasingkasing\nsugad han iyo kaapoy-apoyan han pagsupil nira han Dyos.\u201d"
                },
                "16": {
                    "verse_nr": "16",
                    "verse": "Hin-o an binmati han tingog han Dyos, ngan sinmupil ha iya? An ngatanan nga mga tawo nga gin-unhan ni Moises hin paggawas ha Egipto."
                },
                "17": {
                    "verse_nr": "17",
                    "verse": "Hin-o an napungtan han Dyos sulod hin kwarenta ka tuig? An mga tawo nga nagpakasala, nga nagkamatay didto ha kamingawan."
                },
                "18": {
                    "verse_nr": "18",
                    "verse": "Han pagsumpa han Dyos, \u201cDiri gud hira makakasulod ngan makakapahuway upod ha akon\u201d\u2014hin-o an iya hinnanabihan? Adton mga sinmupil han Dyos."
                },
                "19": {
                    "verse_nr": "19",
                    "verse": "Sanglit aton nakikita nga waray hira makasulod, kay waray man hira tumoo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Niyan nagbilin ha aton an Dyos han saad nga masulod ngan mapahuway kita upod ha iya. Sanglit pagbantay kita nga diri mapakyas an aton pakasulod ngadto hito nga ginsaad nga pagpahuway."
                },
                "2": {
                    "verse_nr": "2",
                    "verse": "Kay sugad ha ira hinbatian ta an Maupay nga Sumat, kundi waray hira magpulos han mensahe nga hinbatian nira, kay waray man hira tumoo."
                },
                "3": {
                    "verse_nr": "3",
                    "verse": "Sanglit kita nga natoo makasulod ngan makakapahuway gud upod han Dyos. Sumala han iya ginsiring,\n\u201cNapungot ngan nanumpa ako:\n\u2018Diri gud hira makakasulod ngan makakapahuway upod ha akon!\u2019\u201d\nGinsiring ini niya bisan kon human na an iya buruhaton tikang pa han paghimo niya han kalibutan."
                },
                "4": {
                    "verse_nr": "4",
                    "verse": "Kay ha lain nga bahin hin kasuratan, iginsiring ini mahitungod han ikapito ka adlaw, \u201cPinmahuway an Dyos han ngatanan niya nga mga buhat ha ikapito ka adlaw.\u201d"
                },
                "5": {
                    "verse_nr": "5",
                    "verse": "Amo man gihapon ini an ginsiring: \u201cDiri gud hira makasulod ngan makakapahuway upod ha akon.\u201d"
                },
                "6": {
                    "verse_nr": "6",
                    "verse": "An syahan nga nakabati han Maupay nga Sumat, waray makasulod ngan makapahuway upod han Dyos, kay waray man hira tumoo. May-ada ngay-an iba nga makakahimo hin pagsulod ngan pagpahuway upod han Dyos."
                },
                "7": {
                    "verse_nr": "7",
                    "verse": "Iginpapasabot ini niya pinaagi han pagtalaan han Dyos hin lain nga adlaw nga gintatawag \u201cYana nga adlaw.\u201d Paglabay hin damo nga katuigan, naghimangraw hiya mahitungod hini pinaagi kan David, sumala han hinnabihan na han kasuratan,\n\u201cKon hibatian niyo an tingog han Dyos yana nga adlaw,\nayaw patig-aha an iyo kasingkasing.\u201d"
                },
                "8": {
                    "verse_nr": "8",
                    "verse": "Kon ni Josue nakahatag pa han mga tawo han pahuway nga ginsaad han Dyos, diri na unta an Dyos maghihimangraw hin lain nga adlaw."
                },
                "9": {
                    "verse_nr": "9",
                    "verse": "Kundi may-ada adlaw nga pagpahuway para han mga tawo han Dyos sugad han pagpahuway han Dyos ha ikapito ka adlaw."
                },
                "10": {
                    "verse_nr": "10",
                    "verse": "Kay bisan hin-o nga nasulod ngan napahuway upod han Dyos, napahuway han iya kalugaringon nga mga buhat, sugad nga pinmahuway man an Dyos han iya buhat."
                },
                "11": {
                    "verse_nr": "11",
                    "verse": "Sanglit talinguhaa ta nga makarawat ta ito nga pagpahuway, basi waray usa ha aton nga mapakyas sugad ha ira, tungod han ira kakulang hin pagtoo."
                },
                "12": {
                    "verse_nr": "12",
                    "verse": "Buhi ngan maabtik an pulong han Dyos. Matarutarom pa kay hin espada nga paluyo in katadman. Nakakadulot ini ngadto han ginkakausaan han kalag ngan han espiritu, ngadto han dapit diin nagkakatapo an mga kaluluthan ngan mga katutul-anan. Nakakatugkad ini han mga panhunahuna ngan mga tinguha ngan pagbati han kasingkasing."
                },
                "13": {
                    "verse_nr": "13",
                    "verse": "Waray gud butang nga makakatago tikang han Dyos. Bukas ngan dayag an ngatanan nga mga butang ha atubangan han iya mga mata; ngan kinahanglan humatag kita ngatanan ha iya hin kasayoran han aton kalugaringon."
                },
                "14": {
                    "verse_nr": "14",
                    "verse": "Sanglit kapti naton hin maupay an aton pagtoo, kay hi Jesus nga Anak han Dyos, an aton gilalabawi nga padi, aadto na ha atubangan han Dyos."
                },
                "15": {
                    "verse_nr": "15",
                    "verse": "Napaid han aton kamaluya ini nga aton gilalabawi nga padi, kay ginsulay liwat hiya ha ngatanan nga paagi, sugad ha aton, kundi waray hiya makasala."
                },
                "16": {
                    "verse_nr": "16",
                    "verse": "Sanglit pagmadasigon ngan dangop kita han trono han Dyos, diin aadto an grasya basi karawaton naton an kaluoy ngan hiagian naton an grasya nga makakabulig ha panahon han aton pagkinahanglan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ginpipili ngan gintutudlok an kada Labaw nga Padi tikang han iya igkasi-tawo, para hin pag-alagad han Dyos ha ngaran han mga tawo; maghahalad hiya hin mga hayop nga tutuboron ngan mga halad tungod han mga sala."
                },
                "2": {
                    "verse_nr": "2",
                    "verse": "Tungod nga maluya liwat hiya, napaid man hiya hadton mga tapang ngan mga nakakasayop."
                },
                "3": {
                    "verse_nr": "3",
                    "verse": "Ngan tungod nga maluya man hiya, kinahanglan maghalad hiya diri la para han mga sala han mga tawo, kundi para liwat han iya kalugaringon nga mga sala."
                },
                "4": {
                    "verse_nr": "4",
                    "verse": "Waray nagpipili para ha iya kalugaringon han dungog hin pagkalabaw nga padi. Nahihimo nga Labaw nga Padi in tawo pinaagi la han tawag han Dyos\u2014sugad han pagtawaga kan Aaron."
                },
                "5": {
                    "verse_nr": "5",
                    "verse": "Ha amo nga paagi, waray mag-angkon hi Cristo para ha iya ngahaw han dungog hin pagkagilalabawi nga padi. Lugod, nagsiring ha iya an Dyos,\n\u201cIkaw an akon Anak;\nnagin Amay mo ako yana nga adlaw.\u201d"
                },
                "6": {
                    "verse_nr": "6",
                    "verse": "Nagsiring liwat hiya ha lain nga bahin hin kasuratan,\n\u201cMagigin padi ka ha kadayonan,\nsugad han pagkapadi ni Melquisedec.\u201d"
                },
                "7": {
                    "verse_nr": "7",
                    "verse": "Han nakanhi pa hiya ha tuna, nag-ampo ngan nangamuyo hi Jesus upod in makusog nga mga pagtangis ngan mga luha ngadto sa Dyos nga makakatalwas ha iya tikang han kamatayon. Tungod kay mapinaubsanon ngan buotan man hiya pinamatian hiya han Dyos."
                },
                "8": {
                    "verse_nr": "8",
                    "verse": "Kundi bisan kon Anak hiya han Dyos nahibaro hiya hin kamasinugtanon pinaagi han iya mga pag-antos."
                },
                "9": {
                    "verse_nr": "9",
                    "verse": "Han kahingpit na niya, nahimo hiya nga burabod han dayon nga katalwasan para hadton ngatanan nga masinugtanon ha iya."
                },
                "10": {
                    "verse_nr": "10",
                    "verse": "Ngan iginpakilala hiya han Dyos nga Labaw hiya nga Padi, dida han hugpo hin pagkapadi ni Melquisedec."
                },
                "11": {
                    "verse_nr": "11",
                    "verse": "Damo pa unta an amon isisiring hiunong hini nga butang, kundi makuri an pagsaysay hini ha iyo, kay mahinay gud kamo makasabot."
                },
                "12": {
                    "verse_nr": "12",
                    "verse": "Maiha na unta nga kamo nahimo nga mga magturutdo, kundi nagkikinahanglan pa kamo hin magturutdo ha iyo han syahan nga mga pagturon-an han mensahe han Dyos. Kinahanglan pa niyo in gatas, diri in mabaska nga mga pagkaon."
                },
                "13": {
                    "verse_nr": "13",
                    "verse": "Kon gatas pa an kinahanglan imnon hin usa ka tawo, bata pa hiya, ug diri pa hiya nakakasabot kon ano an matadong ngan kon ano an sayop."
                },
                "14": {
                    "verse_nr": "14",
                    "verse": "Kundi an matig-a nga pagkaon para ini han mga tigurang na nga hiara na makasabot han kalainan han maupay ngan han maraot."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Sanglit pagpadayon kita ngadto han mga hin-araan na nga mga pagturon-an ngan bayai ta na an syahan nga mga pagturon-an han Cristohanon nga mensahe. Diri kinahanglan balikon na liwat naton hin pagtutdo ini nga mga pag-aradman: pagbaya han waray pulos nga mga buhat ngan an pagtoo han Dyos"
                },
                "2": {
                    "verse_nr": "2",
                    "verse": "han pagtutdo hiunong han mga pagbunyag ngan pagpandong hin mga kamot; han pagkabanhaw han mga minatay ngan han dayon nga paghukom."
                },
                "3": {
                    "verse_nr": "3",
                    "verse": "Yana pagpadayon na kita! Ngan amo ini an aton bubuhaton, kon itugot ini han Dyos."
                },
                "4": {
                    "verse_nr": "4",
                    "verse": "Kay uunanhon man hadton mga binmaya na han ira pagtoo pagpabalik ha ira pagbasol? Nakada hira anay han kapawa han Dyos. Nahiagom na hira han langitnon nga mga hatag ngan nakaangbit na hira han Espiritu Santo."
                },
                "5": {
                    "verse_nr": "5",
                    "verse": "Hin-araan na nira an kamaupay han pulong han Dyos, ngan nakatagamtam na hira han mga gahom han tiarabot nga panahon."
                },
                "6": {
                    "verse_nr": "6",
                    "verse": "Ngan katapos, binmulag hira! Makuri na gud hin pagpabalik ha ira ngada hin pagbasol, kay iginraraysang na liwat nira ha kros an Anak han Dyos, ngan ira ginpakaalohan ha atubangan han mga tawo."
                },
                "7": {
                    "verse_nr": "7",
                    "verse": "Ginpapakaupay han Dyos an tuna nga hinuhumban han naturo nga uran, ngan nagpapatubo han mga tanom nga magagamit han mga magtaranom."
                },
                "8": {
                    "verse_nr": "8",
                    "verse": "Kundi kon tumurok dida hito nga tuna in tungkon nga mga tanom ngan mga banwa la, waray la ito gamit; ngan pagtutunglohon ini han Dyos, ngan pagsusunogon ha kalayo."
                },
                "9": {
                    "verse_nr": "9",
                    "verse": "Kundi bisan kon sugad hini an amon pagyakan, hinigugma nga kasangkayan, waray kami pagruhaduha ha iyo. Maaram kami nga maangkon niyo in labi pa nga kaupayan tungod han iyo katalwasan."
                },
                "10": {
                    "verse_nr": "10",
                    "verse": "Matadong an Dyos, ngan diri niya hikakalimtan an ginbuhat niyo, o an gugma nga iyo ginpakita ha iya, pinaagi han tambulig nga iyo iginhatag, ngan ginpapadayon paghatag han iyo mga igkasi Cristianos."
                },
                "11": {
                    "verse_nr": "11",
                    "verse": "Dako an amon ungara nga an tagsatagsa ha iyo magpadayon unta an iya kasindak tubtob ha kataposan, basi matuman an mga butang nga iya ginlalaoman."
                },
                "12": {
                    "verse_nr": "12",
                    "verse": "Diri namon karuyag nga maghinubya kamo, kundi nga masugad kamo hadton mga natoo ngan mailobon, ngan tungod hini kakarawton niyo an mga iginsaad han Dyos."
                },
                "13": {
                    "verse_nr": "13",
                    "verse": "Han pagsaad han Dyos kan Abraham, nagsumpa hiya hin pagtuman han iya iginsaad. Tungod nga waray na man labaw ha iya, nagsumpa hiya ha iya kalugaringon nga ngaran."
                },
                "14": {
                    "verse_nr": "14",
                    "verse": "Nagsiring hiya, \u201cNagsasaad ako ha imo nga pagpapakaupayon ko ikaw ngan ihahatag ko ha imo in damo nga katulinan.\u201d"
                },
                "15": {
                    "verse_nr": "15",
                    "verse": "Gin-ilob ini ni Abraham, sanglit kinarawat niya an iginsaad han Dyos."
                },
                "16": {
                    "verse_nr": "16",
                    "verse": "Kon nagsusumpa in usa ka tawo, ginagamit niya in ngaran hin larulabaw ha iya, ngan an pagsumpa an nagtutuhay han mga lantugi han mga tawo."
                },
                "17": {
                    "verse_nr": "17",
                    "verse": "Para hadton mga makarawat han iya iginsaad, iginpadayag gud han Dyos nga diri gud niya liliwaton an iya panuyo; sanglit idinugang niya han iya saad an pagsumpa."
                },
                "18": {
                    "verse_nr": "18",
                    "verse": "Sanglit amo ini an duha nga mga butang nga diri maliliwat, ngan hiunong hini diri makakagbuwa an Dyos. Sanglit kita nga nakadangop na ha iya, gin-aaghat kita nga kaptan ta hin maupay an paglaom nga iginbutang ha aton atubangan."
                },
                "19": {
                    "verse_nr": "19",
                    "verse": "Ini nga paglaom amo an angkla han aton kinabuhi. Marig-on ini ngan kasasarigan, ngan nakakatahos han biray han langitnon nga templo, ngadto han labi ka baraan nga sulod han templo."
                },
                "20": {
                    "verse_nr": "20",
                    "verse": "Nag-una ha aton hi Jesus pagsulod ngadto, para ug tungod ha aton. Nahimo hiya nga Labaw nga Padi ha kadayonan dida han hugpo hin pagkapadi ni Melquisedec."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Hadi han Salem ngan padi han Gihahataasi nga Dyos ini hi Melquisedec. Han pagbalik na hi Abraham tikang ha pag-awayan diin nadaog niya an upat nga kahadian, ginsugat ngan ginbendisyonan hiya ni Melquisedec."
                },
                "2": {
                    "verse_nr": "2",
                    "verse": "Gintagan hiya ni Abaraham han ikanapulo nga bahin han ngatanan nga iya naagaw. (\u201cHadi han Pagkamatadong\u201d an syahan nga kahulogan han ngaran ni Melquisedec. Ngan tungod kay hadi man hiya han Salem \u201cHadi han Kalinaw\u201d liwat an kahulogan han iya ngaran.)"
                },
                "3": {
                    "verse_nr": "3",
                    "verse": "Waray gud may nahisurat hiunong han amay o iroy ni Melquisedec, o han bisan hin-o nga iya mga ginikanan; waray gud may nahisurat hiunong han iya katawo o han iya kamatay. Sugad hiya han Anak han Dyos; nagpapabilin hiya nga padi ha kadayonan."
                },
                "4": {
                    "verse_nr": "4",
                    "verse": "Sanglit nakikita niyo kon ano an iya pagkaharangdon. Ginhatag ha iya ni Abraham nga patriarka an ikanapulo nga bahin han ngatanan nga iya naagaw ha pag-awayan."
                },
                "5": {
                    "verse_nr": "5",
                    "verse": "An mga tulin ni Levi nga kapadian ginsugo han Balaod hin pagkuha han ikanapulo nga bahin tikang han mga tawo han Israel\u2014ha aton pa, kinukuha nira tikang han ira igkasi Israelitas, bisan kon mga tulin liwat hira ni Abraham."
                },
                "6": {
                    "verse_nr": "6",
                    "verse": "Diri tulin ni Levi hi Melquisedec, kundi kinmarawat hiya han ikanapulo nga bahin tikang kan Abraham ngan ginbendisyonan niya hi Abraham nga kinmarawat han mga saad han Dyos."
                },
                "7": {
                    "verse_nr": "7",
                    "verse": "Waray ruhaduha nga darudako an nagbebendisyon kay han ginbebendisyonan."
                },
                "8": {
                    "verse_nr": "8",
                    "verse": "Mahitungod han kapadian, kinukuha an ikanapulo hin mga tawo nga may-ada kamatayon; kundi mahitungod kan Melquisedec, ginkuha an ikanapulo nga bahin hin usa nga tawo nga buhi ha kadayonan, sumala han siring han kasuratan."
                },
                "9": {
                    "verse_nr": "9",
                    "verse": "Ngan mahihimo pagsiring nga han pagbayad ni Abraham han ikanapulo, binmayad liwat hi Levi (kanay katulinan nakuha han ikanapulo)."
                },
                "10": {
                    "verse_nr": "10",
                    "verse": "Kay bisan kon waray pa katatawo hi Levi, kundi makakasiring kita nga nakada na hiya han lawas han iya ginikanan nga hi Abraham dida han pagsugata ha iya ni Melquisedec."
                },
                "11": {
                    "verse_nr": "11",
                    "verse": "Iginhatag an Balaod ha mga tawo han Israel pinasikad han pagkapadi ni Levi. Niyan, kon hingpit na an buhat han kapadian han hugpo ni Levi, waray na unta kinahanglan nga magpakita in lain pa nga padi nga sakop han hugpo hin pagkapadi ni Melquisedec, diri hugpo ni Aaron."
                },
                "12": {
                    "verse_nr": "12",
                    "verse": "Kay kon liwanan an pagkapadi, kinahanglan liwanan liwat an balaod."
                },
                "13": {
                    "verse_nr": "13",
                    "verse": "An aton Ginoo nga hinnanabihan hini nga mga butang sakop hin lain nga tribo, ngan waray sakop han iya tribo nga nag-alagad hini pagkapadi."
                },
                "14": {
                    "verse_nr": "14",
                    "verse": "Hinbabaroan ini hin maupay, nga natawo hiya nga sakop han tribo ni Juda; ngan waray maghinabi hi Moises hini nga tribo dida han paghimangraw niya hiunong hin kapadian."
                },
                "15": {
                    "verse_nr": "15",
                    "verse": "Naklaro ini nga butang; dida han pagpakita hin lain nga padi nga sugad kan Melquisedec."
                },
                "16": {
                    "verse_nr": "16",
                    "verse": "Diri pinaagi hin mga lagda ngan mga turumanon nga hinimo hin tawo nga nahimo hiya nga padi; nahimo hiya nga padi pinaagi han gahom hin kinabuhi nga waray pagkatapos."
                },
                "17": {
                    "verse_nr": "17",
                    "verse": "Kay nasiring an kasuratan, \u201cMagpapadi ka ha kadayonan, dida han hugpo hin pagkapadi ni Melquisedec.\u201d"
                },
                "18": {
                    "verse_nr": "18",
                    "verse": "Sanglit binayaan an daan nga lagda, kay maluya ini ngan waray gamit."
                },
                "19": {
                    "verse_nr": "19",
                    "verse": "Kay an Balaod ni Moises diri makakahingpit hin bisan ano nga butang. Ngan yana gintagan kita hin mauruupay nga paglaom nga pinaagi hini makakahirani kita han Dyos."
                },
                "20": {
                    "verse_nr": "20",
                    "verse": "Labot pa, aada liwat an sumpa han Dyos. Waray sugad hini nga sumpa han kahimo nga padi han iba."
                },
                "21": {
                    "verse_nr": "21",
                    "verse": "Kundi nagpadi hi Jesus pinaagi hin sumpa, han pagsiring ha iya han Dyos,\n\u201cNagsumpa an Ginoo, ngan diri maliliwat an iya hunahuna:\n\u2018Padi ka ha kadayonan!\u2019\u201d"
                },
                "22": {
                    "verse_nr": "22",
                    "verse": "Sanglit ini nga kalainan naghimo kan Jesus nga karig-onan hin mauruupay nga ginsaaran."
                },
                "23": {
                    "verse_nr": "23",
                    "verse": "May-ada pa iba nga kalainan: an iba nga kapadian damo hira kay mapatay man hira ngan diri makakagpadayon han ira buruhaton. Sanglit may naliwan ha ira."
                },
                "24": {
                    "verse_nr": "24",
                    "verse": "Kundi buhi hin kadayonan hi Jesus, ngan an iya buruhaton hini pagkapadi waray itubyan ha iba."
                },
                "25": {
                    "verse_nr": "25",
                    "verse": "Sanglit nakakahimo hiya, yana ngan ha gihapon, pagtalwas hadton nadangop han Dyos pinaagi ha iya, kay buhi hiya ha kadayonan hin pangamuyo sa Dyos tungod ha ira."
                },
                "26": {
                    "verse_nr": "26",
                    "verse": "Sanglit, amo hi Jesus an Labaw nga Padi nga nakakatuman han aton mga kinahanglan. Baraaan hiya, waray sayop o sala dida ha iya; ilinain hiya tikang han mga makasasala ngan ginbayaw labaw pa han kalangitan."
                },
                "27": {
                    "verse_nr": "27",
                    "verse": "Lain hiya han iba nga Labaw nga kapadian; diri kinahanglan maghalad hiya adlaw-adlaw, syahan, para han iya mga sala, ngan kahuman para han mga sala han mga tawo. Naghalad hiya hin usa nga halad, makausa la ngan para han ngatanan, han paghalad niya han iya kalugaringon."
                },
                "28": {
                    "verse_nr": "28",
                    "verse": "An Balaod ni Moises nagtutudlok hin mga tawo nga diri hingpit, basi magin gilalabawi nga kapadian; kundi an saad han Dyos nga inupdan han panumpa, nga inmabot orhe na han Balaod, nagtutudlok han Anak nga ginhingpit ha kadayonan."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Amo ini an amon karuyag sidngon: may-ada kita sugad hini nga Labaw nga Padi nga nalingkod ha tuo han trono han Dyos didto ha langit."
                },
                "2": {
                    "verse_nr": "2",
                    "verse": "Nag-alagad hiya sugad nga Labaw nga Padi didto ha Labi Kabaraan nga Dapit, ha aton pa, ha tinuod nga tulda nga gintindog han Ginoo, diri hin tawo."
                },
                "3": {
                    "verse_nr": "3",
                    "verse": "An kada Labaw nga Padi gintutungdan hin paghalad hin mga hatag ngan mga halad nga mananap ngadto han Dyos; sanglit kinahanglan nga an aton Labaw nga Padi may-ada liwat sadang ihalad."
                },
                "4": {
                    "verse_nr": "4",
                    "verse": "Kon aanhi pa hiya ha tuna, diri gud hiya mapapadi, kay may-ada na mga padi nga naghahalad han mga hatag sumala han Balaod han mga Judiyo."
                },
                "5": {
                    "verse_nr": "5",
                    "verse": "An ira ginbubuhat han ira pagkapadi ladawan ngan lambong la han aadto ha langit. Amo man ini an mahitungod kan Moises. Han tipagtirindog na hiya han tulda, ginsiring hiya han Dyos, \u201cSiguroha nga masugad an ngatanan han iginpakita ko ha imo nga surubdan didto ha bukid.\u201d"
                },
                "6": {
                    "verse_nr": "6",
                    "verse": "Kundi, yana, gintagan hi Jesus han buruhaton han pagkapadi nga darudako gud kay han ira, sugad nga mauruupay gud an ginsaaran nga iya ginbuhat para han Dyos ngan han mga tawo, tungod kay ipinasikad dida han mga saad hin mauroupay nga mga butang."
                },
                "7": {
                    "verse_nr": "7",
                    "verse": "Kon waray pa sayop an syahan nga ginsaaran, waray na unta kinahanglan hin ikaduha."
                },
                "8": {
                    "verse_nr": "8",
                    "verse": "Kundi nakakaagi an Dyos hin kasaypanan han iya mga tawo, han iya pagsiring,\n\u201cMaabot an mga adlaw, nasiring an Ginoo,\nnga maghihimo ako hin bag-o nga ginsaaran han mga tawo han Israel,\nngan han tribo han Juda."
                },
                "9": {
                    "verse_nr": "9",
                    "verse": "Diri ini sugad han ginsaaran nga ginhimo ko para han ira mga kaapoy-apoyan,\nha adlaw han pagtugwayi ko ha ira basi makapalagiw hira ha tuna han Ehipto.\nWaray hira magtuman han ginsaaran nga ginhimo ko ha ira,\nsanglit pinabay-an ko hira, nasiring an Ginoo."
                },
                "10": {
                    "verse_nr": "10",
                    "verse": "Yana, amo ini an ginsaaran nga hihimoon ko han mga tawo han Israel\nha mga adlaw nga tiarabot, nasiring an Ginoo,\nIbubutang ko an akon mga balaod ha ira mga hunahuna,\nngan isusurat ko ha ira mga kasingkasing.\nMagigin Dyos ako nira,\nngan hira magigin akon mga tawo."
                },
                "11": {
                    "verse_nr": "11",
                    "verse": "Diri kinahanglan nga magtutdo pa hira ha ira igkasi tuminungnong,\no magsumat han ira igkasi taga bungto,\n\u2018Kilalaha an Ginoo.\u2019\nKay makilala hira ngatanan ha akon,\ntikang han giuubosi ngadto han gidadakoi."
                },
                "12": {
                    "verse_nr": "12",
                    "verse": "Pasasayloon ko an ira mga sala,\nngan diri ko na hinunumdoman an ira mga kasaypanan.\u201d"
                },
                "13": {
                    "verse_nr": "13",
                    "verse": "Ha paghimangraw han Dyos hiunong hin bag-o nga ginsaaran, ginhimo niya nga daan an una nga ginsaaran. Ngan an bisan ano nga madadaan ngan madudunot, diri na maiha mawawara."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "An syahan nga ginsaaran may-ada mga turumanon ngan may-ada dapit hin pagsingba nga hinimo la hin tawo."
                },
                "2": {
                    "verse_nr": "2",
                    "verse": "May gintindog nga tulda didto ha gawas nga ginngaranan nga Baraan nga Dapit. Nakadto ha sakob hini an lampara, an lamesa, ngan an tinapay nga ihinalad ngadto sa Dyos."
                },
                "3": {
                    "verse_nr": "3",
                    "verse": "Ha luyo han ikaduha nga biray may-ada tulda nga ginngaranan nga Labi ka Baraan nga Dapit."
                },
                "4": {
                    "verse_nr": "4",
                    "verse": "Nakadto ha sakob hini an bulawan nga altar para pagtubod hin insyenso, ngan an kahon han ginsaaran nga pinutos hin bulawan. Nakada ha sakob han kahon an bulawan nga tibod nga may sulod nga mana; an tungkod ni Aaron nga nanaringsing; ngan an duha nga papan nga mga bato diin isinurat an mga sugo."
                },
                "5": {
                    "verse_nr": "5",
                    "verse": "Ha igbaw han kahon nakada an pakuan nga mga binuhat nga nagpapasabot nga aada an Dyos. Nabuklad an ira mga pako pagpandong han dapit diin iginpasaylo an mga sala. Kundi diri pa yana panahon pagsaysay hin tukib han ngatanan nga mga butang."
                },
                "6": {
                    "verse_nr": "6",
                    "verse": "Sugad hini an kaayad han mga butang. Nasulod an mga padi kada adlaw ngadto han tulda ha gawas pagtuman han ira mga katungdanan."
                },
                "7": {
                    "verse_nr": "7",
                    "verse": "Kundi an Labaw nga Padi la an napakadto han tulda ha sulod ngan gintutuman ini niya makausa la ha kada tuig. Nagdadara hiya hin dugo nga ihinahalad niya sa Dyos para han iya kalugaringon ngan para han mga sala nga nabuhat han mga tawo hin waray pakasabot nga nakasala hira."
                },
                "8": {
                    "verse_nr": "8",
                    "verse": "Tikang hini ngatanan, nagtututdo hin matin-aw an Espiritu Santo nga an agianan ngadto han Labi ka Baraan nga Dapit diri pa maaabre, samtang natindog pa an tulda ha gawas."
                },
                "9": {
                    "verse_nr": "9",
                    "verse": "Pangilalan ini para hini yana nga panahon. Nangangahulogan ini nga an mga hatag ngan mga halad nga kamanampan nga iginhahalad ngadto sa Dyos diri makakahingpit han kasingkasing han naghalad."
                },
                "10": {
                    "verse_nr": "10",
                    "verse": "Kay mahitungod man la ini hin karaonon, irimnon, ngan iba pa nga seremonyas hin paglinis han lawas. Mga turumanon ini ngatanan nga maupay la tubtob han takna nga pagbabag-ohon han Dyos an ngatanan nga mga butang."
                },
                "11": {
                    "verse_nr": "11",
                    "verse": "Kundi inmabot na hi Cristo nga Labaw nga Padi han mag-upay nga mga butang nga aanhi na. Darodako ngan hiruhingpit an tulda nga iya pag-aalagdan; kay diri ini hinimo hin mga tawo, ha aton pa, diri ini bahin hini nga ginhimo nga kalibutan."
                },
                "12": {
                    "verse_nr": "12",
                    "verse": "Han pagkadto ni Cristo han tulda ngan pagsulod niya makausa ngan para han ngatanan ngadto hin Labi ka Baraan nga Dapit, waray hiya magdara han dugo hin mga kanding ngan mga baka basi ihalad; kundi asay lugod iginhalad niya an iya kalugaringon nga dugo, ngan nakaangkon para ha aton hin dayon nga katalwasan."
                },
                "13": {
                    "verse_nr": "13",
                    "verse": "An dugo han mga kanding ngan mga baka ngan an agbon han natubod nga nati nga baka, iginsasablig ha mga tawo nga maghugaw, sumala la han seremonyas han paglinis, ngan tungod hini malinis na hira."
                },
                "14": {
                    "verse_nr": "14",
                    "verse": "Tungod kay matuod man ini, darudako pa gud an mahihimo han dugo ni Cristo! Pinaagi han waray kataposan nga Espiritu, iginihalad niya an iya kalugaringon sugad hin hingpit nga halad ngadto sa Dyos. An iya dugo amo an maglilinis han aton mga konsensya han waray pulos nga mga buhat, basi makag-alagad kita han buhi nga Dyos."
                },
                "15": {
                    "verse_nr": "15",
                    "verse": "Tungod hini, hi Cristo amo an naghimo hin bag-o nga ginsaaran basi adton mga gintawag han Dyos kumarawat han dayon nga mga kaupayan nga iginsaad han Dyos. Mahihimo ini kay may-ada na man kamatayon nga nagtatalwal han mga tawo han mga sayop nga ira nabuhat dida han nagsusugot pa hira han syahan nga ginsaaran."
                },
                "16": {
                    "verse_nr": "16",
                    "verse": "Kon may-ada testamento, kinahanglan nga hibaroan nga patay na an naghimo"
                },
                "17": {
                    "verse_nr": "17",
                    "verse": "kay waray gamit an testamento samtang buhi pa an naghimo; may gamit la kon patay na an naghimo."
                },
                "18": {
                    "verse_nr": "18",
                    "verse": "Amo man ngani nga bisan an syahan nga ginsaaran ginparig-on pinaagi hin paggamit hin dugo."
                },
                "19": {
                    "verse_nr": "19",
                    "verse": "Syahan, iginpasabot ni Moises ha mga tawo an ngatanan nga kasugoan nga nakada han Balaod. Katapos, kinuha niya an dugo han mga nati nga baka, nga sinaktan hin tubig, ngan sinabligan niya an barasahon han Balaod ngan an ngatanan nga mga tawo pinaagi hin isupo ngan hin pula nga dugnit nga delana."
                },
                "20": {
                    "verse_nr": "20",
                    "verse": "Ngan nagsiring hiya, \u201cAmo ini an dugo nga nagpaparig-on han ginsaaran nga ginsugo han Dyos nga pagtumanon niyo.\u201d"
                },
                "21": {
                    "verse_nr": "21",
                    "verse": "Ha amo man nga paagi, ginsabligan liwat ni Moises hin dugo an tulda ngan an ngatanan nga garamiton hin pagsingba."
                },
                "22": {
                    "verse_nr": "22",
                    "verse": "Tinuod, sumala han Balaod, nalilinisan pinaagi hin dugo an haros ngatanan nga mga butang, ngan napapasaylo an mga sala labot kon naunongan ini hin dugo."
                },
                "23": {
                    "verse_nr": "23",
                    "verse": "Ini nga mga butang, nga mga kupya han aadto ha langit kinahanglan paglinisan hin sugad hini nga paagi. Kundi nagkikinahanglan hin mauroupay gud nga mga halad an langitnon nga mga butang."
                },
                "24": {
                    "verse_nr": "24",
                    "verse": "Kay waray sumulod hi Cristo ngadto hin baraan nga dapit nga hinimo hin mga tawo, nga kupya la han tinuod nga dapit. Kundi kinmadto hiya ha langit, ug yana aadto hiya ha atubangan han Dyos tungod ha aton."
                },
                "25": {
                    "verse_nr": "25",
                    "verse": "An Labaw nga Padi nga Judiyo nasulod han Baraan nga Dapit ha kada tuig ngan dara niya in dugo hin mananap. Kundi waray sumulod hi Cristo paghalad hin makadamo han iya kalugaringon"
                },
                "26": {
                    "verse_nr": "26",
                    "verse": "kay kon sugad, makakadamo daw hiya pag-aantos tikang han paghimoa han kalibutan. Lugod, yana nga hirani na matapos an panahon, nagpakita hiya makausa gudla ngan para han ngatanan pagkuha han sala pinaagi han paghalad han iya kalugaringon."
                },
                "27": {
                    "verse_nr": "27",
                    "verse": "Kinahanglan mamatay an tagsa-tagsa makausa, ngan katapos hini paghukman hiya han Dyos."
                },
                "28": {
                    "verse_nr": "28",
                    "verse": "Ha amo man nga kahimtang, iginhalad hi Cristo makausa pagkuha han mga sala han kadam-an. Magpapakita liwat hiya hin ikaduha diri na tungod han sala, kundi pagtalwas na hadton mga naghuhulat na iya."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "An Balaod han mga Judiyo diri hingpit ngan diri tul-id nga surubdan han tinuod nga mga butang. Usa la ini nga madaparap nga lambong han mag-upay nga mga butang nga tiarabot. Amo la gihapon nga mga halad an iginhahalad tuigtuig. Sanglit uunanhon han Balaod paghingpit han mga tawo nga nadangop han Dyos pinaagi hini nga mga halad?"
                },
                "2": {
                    "verse_nr": "2",
                    "verse": "Kon tinuod pa nga nalinisan na han ira mga sala an mga tawo nga nagsisingba han Dyos, diri na unta hira maabat nga salaan pa hira, ngan maundang na an ngatanan nga mga paghalad."
                },
                "3": {
                    "verse_nr": "3",
                    "verse": "Kundi, sugad hito yana an mga paghalad nagpapahinumdom matagtuig han mga tawo han ira mga sala."
                },
                "4": {
                    "verse_nr": "4",
                    "verse": "Kay diri gud makakakuha han mga sala an dugo han mga baka ngan mga kanding."
                },
                "5": {
                    "verse_nr": "5",
                    "verse": "Tungod hini, han tikanhi na hi Cristo ha kalibutan, nagsiring hiya sa Dyos,\n\u201cDiri ka buot hin mga tinubod nga unong ngan mga halad,\nkundi nag-andam ka hin lawas para ha akon."
                },
                "6": {
                    "verse_nr": "6",
                    "verse": "Diri ka nalilipay hin mga mananap nga ginsusunog ha bawbaw han halaran,\no hin mga halad pagkuha hin mga sala."
                },
                "7": {
                    "verse_nr": "7",
                    "verse": "Niyan nagsiring ako, \u2018Aadi ako, O Dyos,\npagtuman han buot mo ipabuhat ha akon,\nsumala han nahisurat hiunong ha akon, dida han basahan han Balaod.\u2019\u201d"
                },
                "8": {
                    "verse_nr": "8",
                    "verse": "Syahan nagsiring hiya, \u201cDiri ka naruruyag o nalilipay hin mga tinubod nga unong ngan mga halad, o hin mga mananap nga tinubod ha halaran, ngan han mga halad pagkuha hin mga sala.\u201d Ginsiring ini niya bisan kon iginhahalad ini nga mga tinubod nga unong sumala han Balaod."
                },
                "9": {
                    "verse_nr": "9",
                    "verse": "Ngan nagsiring hiya, \u201cAadi ako, O Dyos, pagtuman han karuyag mo ipabuhat ha akon.\u201d Sanglit iginsalikway han Dyos an ngatanan nga daan nga mga tinubod nga halad, ngan ginliwanan niya ini han paghalad ni Cristo."
                },
                "10": {
                    "verse_nr": "10",
                    "verse": "Tungod nga gintuman ni Cristo an karuyag han Dyos ipabuhat ha iya, nalinisan kita ngatanan han sala pinaagi han paghalad niya han iya kalugaringon nga lawas makausa ngan para han ngatanan."
                },
                "11": {
                    "verse_nr": "11",
                    "verse": "An kada padi nga Judiyo nagtutuman han iya buruhaton kada adlaw, ngan naghahalad makadamo han amo la gihapon nga mga tinubod nga halad. Kundi ini nga mga tinubod nga halad diri makakakuha hini mga sala."
                },
                "12": {
                    "verse_nr": "12",
                    "verse": "Kundi naghalad hi Cristo hin usa la nga tinubod nga unong para han mga sala, usa nga maupay nga halad ha kadayonan. Katapos, linmingkod hiya ha tuo han Dyos."
                },
                "13": {
                    "verse_nr": "13",
                    "verse": "Didto naghuhulat hiya yana tubtob nga himoon han Dyos an iya mga kaaway nga taramakan han iya mga tiil."
                },
                "14": {
                    "verse_nr": "14",
                    "verse": "Sanglit pinaagi hin usa la nga paghalad hin unong ginhingpit niya ha kadayonan adton mga nalinisan han sala."
                },
                "15": {
                    "verse_nr": "15",
                    "verse": "Ngan nagpapamatuod liwat ha aton an Espiritu Santo. Una han ngatanan nagsiring hiya"
                },
                "16": {
                    "verse_nr": "16",
                    "verse": "\u201cAmo ini an ginsaaran nga akon hihimoon ha ira ha tiarabot nga mga adlaw,\nnasiring an Ginoo:\nIbubutang ko an akon mga balaod ha ira mga kasingkasing,\nngan isusurat ko ha ira mga hunahuna.\u201d"
                },
                "17": {
                    "verse_nr": "17",
                    "verse": "Ngan, nasiring hiya, \u201cDiri na gud ako manunomdom han ira mga sala ngan magraot nga mga binuhatan.\u201d"
                },
                "18": {
                    "verse_nr": "18",
                    "verse": "Sanglit kon ginpasaylo na ini nga mga sala, diri na kinahanglan in halad pagkuha hin mga sala."
                },
                "19": {
                    "verse_nr": "19",
                    "verse": "Sanglit, kabugtoan, may-ada na kita hingpit nga kagawasan hin pagsulod han Labi ka Baraan nga Dapit tungod han kamatayon ni Jesus."
                },
                "20": {
                    "verse_nr": "20",
                    "verse": "Gin-abrehan niya para ha aton in bag-o ngan buhi nga aragian, pinaagi han biray\u2014ha aton pa, pinaagi han iya kalugaringon nga lawas."
                },
                "21": {
                    "verse_nr": "21",
                    "verse": "May-ada kita gamhanan nga padi nga tinaporan han balay han Dyos."
                },
                "22": {
                    "verse_nr": "22",
                    "verse": "Sanglit dangop kita han Dyos upod in tangkod nga kasingkasing ngan marig-on nga pagsarig, upod in mga kasingkasing nga nalinisan na tikang hin salaan nga konsensya ngan panhunahuna, ngan mga lawas nga nahugasan na hin limpyo nga tubig."
                },
                "23": {
                    "verse_nr": "23",
                    "verse": "Kapti naton hini maupay an aton paglaom, kay makakasarig kita han Dyos nga magtutuman han iya saad."
                },
                "24": {
                    "verse_nr": "24",
                    "verse": "Pagdinasigay kita ha usa kag usa hin pagpakita han gugma ngan pagbuhat hin maupay."
                },
                "25": {
                    "verse_nr": "25",
                    "verse": "Ayaw naton bayaan an aton nabatasan hin pagkatirok, sugad han binubuhat han iba. Lugod, pagdinasigay kita, labi na gud nga nakita kamo nga nagtitikahirani na an Adlaw han pagbalik han Ginoo."
                },
                "26": {
                    "verse_nr": "26",
                    "verse": "Kay waray na gud iba nga halad nga makakakuha han mga sala kon tuyoon gud naton hin pagpinakasala katapos ipahibaro ha aton an kamatuoran."
                },
                "27": {
                    "verse_nr": "27",
                    "verse": "Lugod, an nahibilin amo na la an pagkahadlok han ginpapamulat nga paghukom ngan an mapintas nga kalayo nga makakaugtang hadton mga nasupak han Dyos!"
                },
                "28": {
                    "verse_nr": "28",
                    "verse": "Ginpapatay hin waray kalooy an nagtatalapas han Balaod ni Moises, kon paghukman hin duha o tulo nga mga testigo nga salaan."
                },
                "29": {
                    "verse_nr": "29",
                    "verse": "Sanglit, ano man an mahinanabo han tawo nga nagtatamay han Anak han Dyos? nga diri nagmamahal han dugo han ginsaaran han Dyos, nga naglinis ha iya tikang han iya mga sala? nga nagbiaybiay han Espiritu nga nahatag han grasya? Paghunahunaa daw kon ano ka dako nga sirot an angay ha iya!"
                },
                "30": {
                    "verse_nr": "30",
                    "verse": "Kay nakilala kita han nagsiring, \u201cAko an mabulos, ako an mabayad,\u201d ngan han nagsiring liwat, \u201cMaghuhukom an Ginoo han iya mga tawo.\u201d"
                },
                "31": {
                    "verse_nr": "31",
                    "verse": "Makalilisang an pagkahulog ngadto han mga kamot han buhi nga Dyos!"
                },
                "32": {
                    "verse_nr": "32",
                    "verse": "Panumdoma daw niyo kon ano an iyo kahimtang han naglabay nga panahon. Hadto nga mga adlaw, katapos niyo kalamragi han kapawa han Dyos, damo an iyo mga gin-antos, kundi waray gud kamo madaog."
                },
                "33": {
                    "verse_nr": "33",
                    "verse": "Kon usahay ginyubit ngan ginpanamastamasan kamo ha atubangan han kadam-an, ngan may mga higayon nga bulig kamo ha ira nga nahiagom hin sugad nga pag-antos."
                },
                "34": {
                    "verse_nr": "34",
                    "verse": "Naka-angbit kamo han mga pag-antos han mga binilanggo, ngan han pag-agawa han ngatanan niyo nga mga hiagi, gin-ilob la niyo nga malipayon an mga nawara ha iyo, kay maaram man kamo nga may-ada pa niyo mauroupay pa nga mga hiagi nga magpapadayon tubtob ha kataposan."
                },
                "35": {
                    "verse_nr": "35",
                    "verse": "Sanglit ayaw gud kamo pagturaw kay nagdadara ini hin dako nga kabaralsan."
                },
                "36": {
                    "verse_nr": "36",
                    "verse": "Kinahanglan magmailobon kamo basi makagtuman kamo han kaburut-on han Dyos, ngan karawaton niyo an iya mga iginsasaad."
                },
                "37": {
                    "verse_nr": "37",
                    "verse": "Kay sumala han siring han kasuratan,\n\u201cGutiay na la an panahon,\nngan maabot na hiya nga ginpipinamulat,\ndiri hiya maglalangan."
                },
                "38": {
                    "verse_nr": "38",
                    "verse": "Kundi matoo ngan mabubuhi an akon matadong nga mga tawo;\nkundi kon may ha ira tumalikod, diri ako malilipay ha ira.\u201d"
                },
                "39": {
                    "verse_nr": "39",
                    "verse": "Diri kita mga tawo nga matalikod ngan mawawara. Lugod, may-ada kita pagtoo, ngan natatalwas kita."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "An pagtoo amo an marig-on nga pagsarig han mga butang nga aton ginlalaoman, ngan han mga butang nga diri naton kinikita."
                },
                "2": {
                    "verse_nr": "2",
                    "verse": "Pinaagi han ira pagtoo an mga tawo hadton una nga panahon ginpakaupay han Dyos."
                },
                "3": {
                    "verse_nr": "3",
                    "verse": "Tungod hin pagtoo hinsabotan naton nga nahimo an bug-os nga kalibutan pinaagi han pulong han Dyos, sanglit ginhimo an mga butang nga kinikita tikang han mga butang nga diri kinikita."
                },
                "4": {
                    "verse_nr": "4",
                    "verse": "Tungod hin pagtoo hi Abel nagdara ngadto sa Dyos hin mauroupay nga halad kay han kan Cain. Pinaagi han iya pagtoo an Dyos kinmarawat ha iya nga matadong nga tawo, kay kinarawat han Dyos an iya mga halad. Tungod han iya pagtoo, nagyakan gihapon hi Abel bisan kon patay na hiya."
                },
                "5": {
                    "verse_nr": "5",
                    "verse": "Tungod hin pagtoo waray mamatay ni Enoc. Lugod ginbayaw hiya ngadto sa Dyos, ngan waray na hiya hiagii kay ginbayaw man hiya han Dyos. Nasiring an kasuratan nga san-o bayawon hi Enoc nakalipay hiya han Dyos."
                },
                "6": {
                    "verse_nr": "6",
                    "verse": "Waray gud tawo nga makakalipay han Dyos kon waray niya pagtoo. Kay an bisan hin-o nga nadangop han Dyos kinahanglan tumoo nga may-ada Dyos, ngan ini nga Dyos nagbabalos hadton mga nagbibiling ha iya."
                },
                "7": {
                    "verse_nr": "7",
                    "verse": "Tungod hin pagtoo namati hi Noe han mga pahimangno han Dyos hiunong han mga butang nga tiarabot nga waray pa niya hikit-i. Nagsugot hiya han Dyos, ngan naghimo hiya hin arka diin natalwas hiya ngan an iya panimalay. Dida hini nga paagi ginhukman ha karat-an an kalibutan, ngan kinarawat ni Noe tikang sa Dyos an pagkamatadong nga natikang han pagtoo."
                },
                "8": {
                    "verse_nr": "8",
                    "verse": "Tungod hin pagtoo, nagsugot hi Abraham han pagtawga ha iya han Dyos, ngan napakadto hiya han tuna nga iginsaad han Dyos nga ihahatag ha iya. Binayaan niya an iya kalugaringon nga tuna ug diri maaram hiya kon tikain hiya."
                },
                "9": {
                    "verse_nr": "9",
                    "verse": "Tungod hin pagtoo nag-ukoy hiya sugad hin usa nga lumalangyaw didto han tuna nga iginsaad ha iya han Dyos. Nag-ukoy hiya didto hin mga tulda sugad kanda Isaac ngan Jacob, nga kinmarawat liwat han amo ngahaw nga saad tikang han Dyos."
                },
                "10": {
                    "verse_nr": "10",
                    "verse": "Kay ginhulat ni Abraham an syudad nga an Dyos amo an nagplano, naglarang ngan nagtukod, kanay patukoranan diri gud mapupukan."
                },
                "11": {
                    "verse_nr": "11",
                    "verse": "Tungod hin pagtoo nahimo hi Abraham nga amay, bisan kon lagas na hiya hin duro ngan baw-as hi Sara. Tinmapod hiya nga an Dyos magtutuman han iya saad."
                },
                "12": {
                    "verse_nr": "12",
                    "verse": "Bisan kon patay na hiya, ini nga usa nga tawo amo an tinikangan han damo nga katulinan, sugad kadamo han mga bitoon ha langit, sugad kadamo han diri maiihap nga baras ha baybayon."
                },
                "13": {
                    "verse_nr": "13",
                    "verse": "Nagkamatay ini ngatanan nga mga tawo dida han ira pagtoo. Waray nira makarawat an mga iginsaad han Dyos, kundi bisan kon hirayo pa ini kaupay, nakita na nira ngan ira ginpaabot, ngan kinmilala hira nga lumalangyaw ngan lumalabay la ngay-an hira ha tuna."
                },
                "14": {
                    "verse_nr": "14",
                    "verse": "Adton naghimangraw hin sugad, nagpapasabot nga nagbibiling hira hin tuna nga ira kalugaringon."
                },
                "15": {
                    "verse_nr": "15",
                    "verse": "Waray na hira mangandoy han tuna nga ira tinalikdan; kon naghunahuna pa hira, may-ada pa unta nira higayon hin pagbalik."
                },
                "16": {
                    "verse_nr": "16",
                    "verse": "Lugod namulat hira hin mauruopay nga tuna, an langitnon nga tuna. Sanglit waray an Dyos naawod ha ira nga magtawag hira ha iya nga ira Dyos, kay nag-andam hiya hin syudad para ha ira."
                },
                "17": {
                    "verse_nr": "17",
                    "verse": "Tungod hin pagtoo nakahimo hi Abraham hin paghalad han iya anak nga hi Isaac, nga usa nga unong nga tinubod dida han pagsarihi ha iya han Dyos. Amo hi Abraham an ginsaaran han Dyos, kundi andam hiya hin paghalad han iya usa la nga anak nga usa nga unong nga tinubod."
                },
                "18": {
                    "verse_nr": "18",
                    "verse": "Nagsiring an Dyos kan Abraham, \u201cMagkakamay-ada ka mga tulin pinaagi kan Isaac.\u201d"
                },
                "19": {
                    "verse_nr": "19",
                    "verse": "Nagtoo hi Abraham nga makakabanhaw an Dyos kan Isaac\u2014ngan makakasiring kita nga kinarawat manggud ni Abraham hi Isaac tikang han kamatayon."
                },
                "20": {
                    "verse_nr": "20",
                    "verse": "Tungod hin pagtoo, nagsaad hi Isaac kanda Jacob ug Esau hin mga kaupayan para han tiarabot nga panahon."
                },
                "21": {
                    "verse_nr": "21",
                    "verse": "Tungod hin pagtoo ginbendisyonan ni Jacob an kada usa han mga anak ni Jose, han harapit na hiya mamatay; sinmandig hiya han iya tungod ngan nagsingba han Dyos."
                },
                "22": {
                    "verse_nr": "22",
                    "verse": "Tungod hin pagtoo, nakighimangraw hi Jose, han harapit na hiya mamatay, hiunong han pagbaya han mga Israelita tikang ha Ehipto, ngan nagtugon hiya kon ano an angay buhaton han iya lawas."
                },
                "23": {
                    "verse_nr": "23",
                    "verse": "Tungod hin pagtoo nakahimo an mga kag-anak ni Moises hin pagtago ha iya sulod hin tulo ka bulan tikang han iya katawo. Hinkit-an nira nga mahusay hiya nga bata, ngan waray hira kahadlok hin pagsupak han sugo han hadi."
                },
                "24": {
                    "verse_nr": "24",
                    "verse": "Tungod hin pagtoo hi Moises, han batan-on na hiya, nagdumiri nga tawgon hiya nga anak han anak nga babaye ni Paraon."
                },
                "25": {
                    "verse_nr": "25",
                    "verse": "Ginpaurog lugod niya an pag-antos upod han mga tawo han Dyos, kay han pagpahimulos han sala ha sulod hin halipot la nga panahon."
                },
                "26": {
                    "verse_nr": "26",
                    "verse": "Naghunahuna hiya nga labaw pa gud kamahal an pag-antos hin mga pagyubit tungod han Mesiyas, kay han ngatanan nga mga manggad han Ehipto; kay ginlantaw niya an tiarabot nga balos."
                },
                "27": {
                    "verse_nr": "27",
                    "verse": "Tungod hin pagtoo kinmalagiw hi Moises tikang ha Ehipto hin waray kahadlok han kasina han hadi; sugad nga daw kinmita hiya han diri kinikita nga Dyos, sanglit waray na hiya bumalik ha Ehipto."
                },
                "28": {
                    "verse_nr": "28",
                    "verse": "Tungod hini pagtoo, nagtikang hiya hin pagtukod han Paglabay ngan nagsugo nga isablig an dugo dida han mga porta, basi diri pamatayon han Anghel han Kamatayon an mga suhag nga lalake han mga Israelita."
                },
                "29": {
                    "verse_nr": "29",
                    "verse": "Tungod hin pagtoo nakahimo an mga Israelita hin pagtabok han Pula nga Dagat sugad dida hin mamara nga tuna; han pagtabok liwat han mga Ehiptohanon, nalumos hira ngatanan."
                },
                "30": {
                    "verse_nr": "30",
                    "verse": "Tungod hin pagtoo napukan an mga pader han Jerico, katapos paglibota han mga Israelita sulod hin pito ka adlaw."
                },
                "31": {
                    "verse_nr": "31",
                    "verse": "Tungod hin pagtoo waray pataya hi Rahab nga maraot nga babaye, upod hadton mga linmaris han Dyos, kay gin-upay niya hin pagkarawat an mga espiya."
                },
                "32": {
                    "verse_nr": "32",
                    "verse": "Magpapadayon pa ba ako? Waray ko na igo nga panahon hin paghinabi mahitungod kanda Gideon, Barak, Samson, Jepte, David, Samuel, ngan han mga manaragna."
                },
                "33": {
                    "verse_nr": "33",
                    "verse": "Tungod hin pagtoo nakig-away hira hin mga kanasoran ngan nagdaog hira. Ginbuhat nira an matadong, ngan kinmarawat hira han iginsaad han Dyos. Ginsagpo nira an mga baba hin mga liyon"
                },
                "34": {
                    "verse_nr": "34",
                    "verse": "ginparong nira in naglalahinggab nga mga kalayo, nakalikay hira han kamatayon pinaagi han espada. Magluya hira kundi nagmakusog; mga gamhanan hira ha pag-awayan ngan gindaog nira an kasondalohan han mga lumalangyaw."
                },
                "35": {
                    "verse_nr": "35",
                    "verse": "Tungod hin pagtoo kinarawat han mga kababayen-an an ira mga patay nga kauropdan nga mga binanhaw na.\nAn iba, nagdumiri pagkarawat hin kagawasan, ngan nagkamatay ha ilarom hin mga pag-antos, basi mabanhaw ngadto hin mauroupay nga kinabuhi."
                },
                "36": {
                    "verse_nr": "36",
                    "verse": "Ginpakaalohan ngan ginhampak an iba, ngan ginggapos ngan ginbilanggo an iba."
                },
                "37": {
                    "verse_nr": "37",
                    "verse": "Ginbato hira, ginpikas an ira mga lawas, pinanmatay hira pinaagi han espada. Nagsudoysudoy hira nga nagpanapton hin mga anit hin karnero ngan mga kanding, mga pubre, ginpakurian ngan ginraogdaog hira."
                },
                "38": {
                    "verse_nr": "38",
                    "verse": "An kalibutan diri naangay para ha ira! Nagsarang hira ngadto han mga kamingawan ngan kabungtoran sugad hin mga kalagiw, nag-ukoy hira ha mga lungib ngan mga luong ha tuna."
                },
                "39": {
                    "verse_nr": "39",
                    "verse": "Pagkadako nga hinumdoman an nahimo hini ngatanan nga mga tawo pinaagi han ira pagtoo! Kundi waray nira makarawat an iginsaad han Dyos"
                },
                "40": {
                    "verse_nr": "40",
                    "verse": "kay may-ada pa an Dyos mauroupay nga paglarang para ha aton. Tuyo han Dyos nga mahihingpit la hira kon upod kita ha ira."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Sanglit kay ginpapalibotan kita hini nga dako nga hugpo hin mga saksi, isalikway ta an ngatanan nga nakakaulang ha aton, ngan an sala nga diri nabaya ha aton, ngan tud-on ta an pagdalagan han paisan-isan nga aton inaatubang."
                },
                "2": {
                    "verse_nr": "2",
                    "verse": "Tutok kita kan Jesus nga amo an sinasarigan han aton pagtoo tikang ha tinikangan ngadto ha kataposan. Waray hiya humunong tungod han kros! Lugod, tungod han kalipay nga naghuhulat ha iya, waray niya ikaawod an pagkamatay ha kros, ngan yana, nalingkod na hiya ha tuo han trono han Dyos."
                },
                "3": {
                    "verse_nr": "3",
                    "verse": "Palandonga daw niyo kon ano an iya gin-agian, kon gin-unan-o niya pag-asdang han damo nga mga pagdumot han mga makasasala! Sanglit ayaw gud kamo pagturaw ngan pagtalikod."
                },
                "4": {
                    "verse_nr": "4",
                    "verse": "Kay ha iyo pakig-away han sala, waray pa kamo mahitangpi han kamatayon."
                },
                "5": {
                    "verse_nr": "5",
                    "verse": "Hinngalimtan na ba niyo an mga pagdasig han Dyos ha iyo, kamo nga iya mga anak?\n\u201cAnak ko, tigamni kon sawayon ka han Ginoo,\nngan ayaw pagturaw kon busaan ka niya."
                },
                "6": {
                    "verse_nr": "6",
                    "verse": "Kay sinasaway han Ginoo an iya\nhinihigugma, ngan ginkakastigo niya an kinakarawat niya nga iya anak.\u201d"
                },
                "7": {
                    "verse_nr": "7",
                    "verse": "Antosa an pagkastigo ha iyo sugad nga tikang ini han iyo amay; kay nagpapakita ini nga gintatagad kamo han Dyos sugad hin iya mga anak. May-ada ba anak nga waray kastigoha han amay niya?"
                },
                "8": {
                    "verse_nr": "8",
                    "verse": "Kon diri kamo kinakastigo, sugad han pagkastigo niya han ngatanan nga iya mga anak, tigaman ini nga diri kamo tinuod nga mga anak, kundi mga anak la ha gawas."
                },
                "9": {
                    "verse_nr": "9",
                    "verse": "Mahitungod han aton mga amay dinhe ha tuna, nakastigo hira ha aton, kundi tinatahod ta hira. Sanglit labi na gud nga karawaton naton an pagkastigo han aton espirituhanon nga Amay basi katagan kita hin kinabuhi!"
                },
                "10": {
                    "verse_nr": "10",
                    "verse": "Kinakastigo kita han aton mga amay dinhe ha tuna hin halipot la nga panahon, sumala han angay para ha ira. Kundi ginbubuhat ini han Dyos para han aton kalugaringon nga kaupayan, basi makaangbit kita han iya pagkabaraan."
                },
                "11": {
                    "verse_nr": "11",
                    "verse": "Kon ginkakastigo kita usahay nakakapabido ini ha aton ngan diri nakakalipay. Kundi ha orhe nga mga adlaw, adton kinmarawat hin sugad nga kastigo, nag-aani hin malinawon nga balos han kinabuhi nga matadong."
                },
                "12": {
                    "verse_nr": "12",
                    "verse": "Sanglit alsaha niyo an iyo kinakapoy nga mga kamot, ngan pakusga an iyo magluya nga mga tuhod!"
                },
                "13": {
                    "verse_nr": "13",
                    "verse": "Sulsoga niyo an matadong nga mga dalan, basi may gamit an piay nga tiil ngan maupay dayon."
                },
                "14": {
                    "verse_nr": "14",
                    "verse": "Talinguhaa hin pakigdaet ha ngatanan nga mga tawo, ngan pag-ukoy hin baraan nga kinabuhi, kay gawas hini waray makita han Ginoo."
                },
                "15": {
                    "verse_nr": "15",
                    "verse": "Paghirot nga waray ha iyo tumalikod han grasya han Dyos. Paghirot kamo basi waray usa ha iyo nga masugad hin mapait nga tanom nga natubo ug nakakasamok han iba tungod han iya hilo."
                },
                "16": {
                    "verse_nr": "16",
                    "verse": "Paglikay kamo nga waray ha iyo magmahilas o diri espirituhanon sugad kan Esau, nga tungod la hin usa ka pagkaon, nagbaligya han iya mga katungod hin pagkamagurang nga anak."
                },
                "17": {
                    "verse_nr": "17",
                    "verse": "Maaram man kamo nga ha orhe na, karuyag hiya pagkarawat han bendisyon han amay niya; kundi ginsalikway hiya, kay diri na man mababawi niya an iya ginbuhat, bisan kon nakimalooy hiya inupdan hin mga luha."
                },
                "18": {
                    "verse_nr": "18",
                    "verse": "Waray kamo makahirani sugad han mga tawo han Israel ngadto hin usa nga butang nga aaboton niyo ngadto han iya nagdidilaab nga kalayo didto ha Bukid Sinai, han kasisidman ngan han kadulman, han bagyo"
                },
                "19": {
                    "verse_nr": "19",
                    "verse": "han tunog hin trompeta, ngan han usa nga tingog sugad han ginbuhat han mga tawo han Israel. Han pakabati han mga tawo han tingog, nakimalooy hira nga diri na pabation hira hin lain pa nga pulong"
                },
                "20": {
                    "verse_nr": "20",
                    "verse": "kay diri na nira nailob an sugo nga nagsiring, \u201cBisan kon mananap an tumamak han bukid, kinahanglan pagbatoon tubtob nga mamatay.\u201d"
                },
                "21": {
                    "verse_nr": "21",
                    "verse": "Makalilisang hin duro adto nga taran-awon nga nakasiring hi Moises, \u201cNangungurog ngan nahahadlok ako!\u201d"
                },
                "22": {
                    "verse_nr": "22",
                    "verse": "Lugod, hinmarani kamo han Bukid Sion ngan han syudad han buhi nga Dyos, an langitnon nga Jerusalem, upod han iya yinukot nga mga anghel."
                },
                "23": {
                    "verse_nr": "23",
                    "verse": "Hinmarani kami han malipayon nga katirok han mga suhag nga mga anak nga kalalaken-an han Dyos, kanay mga ngaran nahisurat na ha langit. Hinmarani kamo han Dyos nga amo an maghurukom han ngatanan nga mga tawo, ngan hinmarani kamo han mga espiritu han mga tawo nga magtadong nga nahingpit na."
                },
                "24": {
                    "verse_nr": "24",
                    "verse": "Hinmarani kamo kan Jesus nga amo an naghikay han bag-o nga ginsaaran, ngan han iginsablig nga dugo nga nagsasaad hin labaw pa kamaupay nga mga butang kay han dugo ni Abel."
                },
                "25": {
                    "verse_nr": "25",
                    "verse": "Sanglit paghirot kamo, ngan ayaw pagdumiri hin pamati ha iya nga nagyayakan. An mga dinmiri pamati han naghatag han dyosnon nga mensahe dinhe ha tuna waray makapalagiw han sirot. Sanglit labi na nga diri kita makakapalagiw kon isalikway ta adton nagyayakan tikang ha langit!"
                },
                "26": {
                    "verse_nr": "26",
                    "verse": "Nakabay-og han tuna an iya tingog hadto nga panahon, kundi nagsaad hiya yana, \u201cBabay-ogon ko hin makausa pa diri la an tuna kundi pati an langit.\u201d"
                },
                "27": {
                    "verse_nr": "27",
                    "verse": "Nagpapahayag an mga pulong \u201cmakausa pa\u201d nga babay-ogon ngan kukuhaon an mga binuhat, basi magpabilin an mga butang nga diri nababay-og."
                },
                "28": {
                    "verse_nr": "28",
                    "verse": "Sanglit pagpasalamat kita, kay nakarawat kita hin ginhadian nga diri nababay-og. Pagpasalamat ngan pagsingba kita han Dyos hin paagi nga makakalipay ha iya, upod an pagtahod ngan kahadlok"
                },
                "29": {
                    "verse_nr": "29",
                    "verse": "kay kalayo gud nga nakakaugtang an aton Dyos."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ipadayon an iyo minagburugto nga pagsihigugmaay dida ha pag-alagad kan Cristo."
                },
                "2": {
                    "verse_nr": "2",
                    "verse": "Ayaw niyo hingalimti an pag-abiabi hin mga sumaraka ha iyo mga panimalay. Ginbuhat ini han iba, ngan waray nira hibaroi nga mga anghel an ira gin-abiabi."
                },
                "3": {
                    "verse_nr": "3",
                    "verse": "Hinumdomi niyo adton aadto ha bilanggoan, sugad nga upod kamo nira ha bilanggoan. Hinumdomi niyo adton mga nag-aantos sugad nga nag-aantos kamo upod ha ira."
                },
                "4": {
                    "verse_nr": "4",
                    "verse": "Kinahanglan pasidunggan han ngatanan an pagkainasaw-an, ngan kinahanglan magmatinumanon ha ira ngahaw an mga bana ngan mga asawa. Paghuhukman han Dyos adton mga maglaw-ay an binuhatan ngan adton mga manlilibog."
                },
                "5": {
                    "verse_nr": "5",
                    "verse": "Ayaw kamo paghigugma han kwarta, ngan makontento kamo han aada na ha iyo. Kay nagsiring an Dyos, \u201cDiri ko kamo babayaan; diri ko gud kamo tatalikdan.\u201d"
                },
                "6": {
                    "verse_nr": "6",
                    "verse": "Sanglit pagmaisog kita ngan magsiring,\n\u201cAn Ginoo an akon kabulig,\ndiri ako mahahadlok.\nAno ba in sadang buhaton ha akon?\u201d"
                },
                "7": {
                    "verse_nr": "7",
                    "verse": "Hinumdomi an iyo anay mga pangulo nga naghimangraw ha iyo han mensahe han Dyos. Panumdoma niyo kon gin-unan-o nira hin pagkabuhi ngan pagkamatay, ngan subda an ira pagtoo."
                },
                "8": {
                    "verse_nr": "8",
                    "verse": "Amo la gihapon hi Jesu-Cristo hadto, yana, ngan ha kadayonan."
                },
                "9": {
                    "verse_nr": "9",
                    "verse": "Ayaw kamo tugot nga makapasimang ha iyo han matadong nga dalan an ngatanan nga magkalainlain nga mga pagturon-an. Maupay nga karawaton naton an espirituhanon nga kusog tikang han grasya han Dyos ngan diri pinaagi han pagsugot han mga turumanon hiunong hin mga pagkaon; waray mabuligi hini adton mga nagtutuman hini nga mga turumanon."
                },
                "10": {
                    "verse_nr": "10",
                    "verse": "An mga padi nga nag-aalagad didto han arampoan han mga Judiyo waray katungod hin pagkaon han mga hinalad ha aton altar."
                },
                "11": {
                    "verse_nr": "11",
                    "verse": "Gindadara han Labaw nga Padi nga Judiyo an dugo han mga mananap ngadto han Labi ka Baraan nga Dapit hin paghalad nga usa nga tinubod nga unong para han mga sala; kundi ginsusunog ha gawas han kampo an mga lawas han mga mananap."
                },
                "12": {
                    "verse_nr": "12",
                    "verse": "Tungod hini, namatay hi Jesus ha gawas han syudad, basi maglinis han mga tawo han ira sala pinaagi han iya kalugaringon nga dugo."
                },
                "13": {
                    "verse_nr": "13",
                    "verse": "Sanglit kadto kita ha iya ha gawas han kampo, ngan angbit kita han makaaalo nga ginbuhat ha iya."
                },
                "14": {
                    "verse_nr": "14",
                    "verse": "Kay waray dayon nga syudad para ha aton dinhe ha tuna; nangingita kita han syudad nga tiarabot."
                },
                "15": {
                    "verse_nr": "15",
                    "verse": "Sanglit dayuday paghalad kita hin mga pagdayaw ngadto han Dyos sugad hin aton sakripisyo pinaagi kan Jesus; ha aton pa, dayuday pasalamatan ta an iya ngaran pinaagi han aton mga im-im."
                },
                "16": {
                    "verse_nr": "16",
                    "verse": "Ayaw hingalimti an pagbuhat hin maupay nga an pagbinuligay, kay amo ini an mga halad nga nakakalipay han Dyos."
                },
                "17": {
                    "verse_nr": "17",
                    "verse": "Sugta an iyo mga pangulo ngan sunda an ira mga sugo. Nagbabantay hira han iyo mga kalag hin waray pagpahuway, tungod nga kinahanglan humatag hira sa Dyos hin kasayoran han ira pag-alagad. Kon sugton niya hira, magbubuhat hira nga malipayon; kay kon diri, magbubuhat hira nga mabidoon, ngan diri ini makakabulig ha iyo."
                },
                "18": {
                    "verse_nr": "18",
                    "verse": "Padayona niyo an pag-ampo para ha amon. Maaram kami nga limpyo an amon konsensya, kay karuyag namon magbuhat han matadong ha ngatanan nga panahon."
                },
                "19": {
                    "verse_nr": "19",
                    "verse": "Ngan nanginginyupo pa gud ako ha iyo nga mag-ampo kamo nga pabalikon ako han Dyos ngada ha iyo ha madali nga panahon."
                },
                "20": {
                    "verse_nr": "20",
                    "verse": "Ginbanhaw han Dyos an aton Ginoo nga Jesus nga amo an Gamhanan nga Magmarangno han mga karnero, nga tungod han iya kamatayon, ginpadig-on an dayon nga ginsaaran."
                },
                "21": {
                    "verse_nr": "21",
                    "verse": "An Dyos han kamurayaw humatag unta ha iyo han ngatanan nga mag-upay nga mga butang nga iyo ginkikinahanglan, basi makatuman kamo han iya kaburut-on, ngan pinaagi kan Jesu-Cristo, buhaton unta niya dinhe ha aton an nakakalipay ha iya. Ngan ngadto kan Cristo an himaya ha kadayonan! Amen."
                },
                "22": {
                    "verse_nr": "22",
                    "verse": "Kabugtoan ko, nahangyo ako ha iyo nga mamati kamo nga mailobon hini nga mensahe hin pagdasig; kay diri man hilaba kaupay ini nga surat ko ha iyo."
                },
                "23": {
                    "verse_nr": "23",
                    "verse": "Karuyag ko nga hibaroan niyo nga ginpagawas na ha bilanggoan hi Timoteo nga aton bugto. Kon umabot hiya dayon, ig-uupod ko hiya kon kumada ako hin pakigkita ha iyo."
                },
                "24": {
                    "verse_nr": "24",
                    "verse": "Ipangumosta na la kami han ngatanan nga iyo mga pangulo ngan han ngatanan nga mga magtinuohon nga mga tawo han Dyos. Nangungumosta ha iyo an kabugtoan ha Italia."
                },
                "25": {
                    "verse_nr": "25",
                    "verse": "Maada unta ha iyo ngatanan an grasya han Dyos."
                }
            }
        }
    }
}