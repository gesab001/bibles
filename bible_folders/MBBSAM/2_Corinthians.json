{
    "version": "MBBSAM",
    "book_name": "2 Corinthians",
    "book_nr": "47",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang kan Pablo nga apostol ni Cristo Jesus tungod han kaburut-on han Dyos, ngan tikang kan Timoteo nga aton bugto\u2014\nNgadto han singbahan han Dyos ha Corinto ngan ha ngatanan nga magtinuohon ha bug-os nga Acaya"
                },
                "2": {
                    "verse_nr": "2",
                    "verse": "Ihatag unta ha iyo han Dyos nga aton Amay ngan han Ginoo Jesu-Cristo an grasya ug an kalinaw."
                },
                "3": {
                    "verse_nr": "3",
                    "verse": "Magpasalamat kita han Dyos ngan Amay han aton Ginoo Jesu-Cristo, an maloloy-on nga Amay, an Dyos nga burabod han ngatanan nga kalipay!"
                },
                "4": {
                    "verse_nr": "4",
                    "verse": "Ginliliaw kita niya ha ngatanan naton nga mga kakurian, basi nga pinaagi han pagliaw nga nakarawat naton ha iya makaliaw man kita hadton may mga kakurian."
                },
                "5": {
                    "verse_nr": "5",
                    "verse": "Sugad nga may-ada naton bahin han damo nga mga pag-antos ni Cristo, amo man nga pinaagi kan Cristo may-ada naton bahin han dako niya nga pagbulig."
                },
                "6": {
                    "verse_nr": "6",
                    "verse": "Kon nag-aantos kami, para ito hin pagliaw ngan pagtalwas ha iyo; kon ginliliaw kami, naliliaw man liwat kamo ngan tinatagan kamo han kusog pagpailob han amo ngahaw nga mga pag-antos nga gin-aantos man namon."
                },
                "7": {
                    "verse_nr": "7",
                    "verse": "Sanglit marig-on gud an paglaom namon ha iyo; maaram kami nga sugad gud nga nakakaangbit kamo han amon mga pag-antos, makakaangbit man liwat kamo han pagbulig nga kinarawat namon."
                },
                "8": {
                    "verse_nr": "8",
                    "verse": "Kabugtoan, karuyag namon nga mahibaroan niyo an kakurian nga dinmangat ha amon didto ha lalawigan han Asia. Dagko ngan duro gud kamabug-at an mga kakurian nga amon gin-antos, sanglit waray na kami maglaom nga mabuhi pa kami."
                },
                "9": {
                    "verse_nr": "9",
                    "verse": "Inmabat kami nga ginhukman na kami han kamatayon. Kundi nahinabo ini basi diri kami sumarig han amon kalugaringon, kundi sa Dyos la nga nagbabanhaw han mga minatay."
                },
                "10": {
                    "verse_nr": "10",
                    "verse": "Gintalwas kami niya tikang hini nga magpakaharadlok nga mga kataragman hin kamatayon, ngan tatalwason pa kami niya. Ngan naglalaom kami nga tatalwason liwat kami niya"
                },
                "11": {
                    "verse_nr": "11",
                    "verse": "samtang binubuligan kami niyo pinaagi han mga pag-ampo niyo para ha amon. Sanglit papamatian an damo nga mga pag-ampo para ha amon, ngan damo an magpapasalamat han Dyos tungod han kaupayan nga iginhatag niya ha amon."
                },
                "12": {
                    "verse_nr": "12",
                    "verse": "Amo ini an ipinaparayaw namon: nagtutug-an ha amon an amon konsensya nga naghahadi han amon kinabuhi dinhe ha kalibutan, ngan labi na gud an amon pakigkaupod ha iyo an pagkaputli han pagkatangkod, diri pinaagi hin kinaadman la hin tawo kundi pinaagi han gahom han grasya han Dyos."
                },
                "13": {
                    "verse_nr": "13",
                    "verse": "Nagsusurat kami ha iyo hadton mababasa ngan masasabtan la niyo. Ngan naglalaom ako nga masasabtan niyo hin hingpit"
                },
                "14": {
                    "verse_nr": "14",
                    "verse": "an waray pa niyo hisabti hin maupay yana, basi makaparayaw kamo ha amon ngan makaparayaw man kami ha iyo ha Adlaw han Ginoo nga Jesus."
                },
                "15": {
                    "verse_nr": "15",
                    "verse": "Tungod kay diri ako nagruruhaduha hini ngatanan, nakahunahuna ako syahan hin pagbisita ha iyo, basi mapadisan an iyo kalipayan."
                },
                "16": {
                    "verse_nr": "16",
                    "verse": "Kay nakahunahuna ako hin pagbisita ha iyo kon mapakadto ako ha Macedonia ngan paghapit liwat dida han akon pagbalik basi makaaro ako hin bulig ha iyo para hiton akon paglakat ngadto ha Judea."
                },
                "17": {
                    "verse_nr": "17",
                    "verse": "Ha pakahunahuna ko hini, nagpakita ba ini nga masayon la mawaring an akon hunahuna? Sugad ba la ako han iba nga madali la makatangdo o makabaribad hin sugad nga higayon?"
                },
                "18": {
                    "verse_nr": "18",
                    "verse": "Sugad nga tinuod gud nga an Dyos diri buwaon, an akon saad ha iyo diri man liwat pagruruhaduhaan."
                },
                "19": {
                    "verse_nr": "19",
                    "verse": "Kay diri nagbabarobalhin an hunahuna ni Jesu-Cristo nga iginwali ha iyo nira Silas, Timoteo, ngan nakon kundi kasasarigan hiya nga Anak han Dyos."
                },
                "20": {
                    "verse_nr": "20",
                    "verse": "Kay amo hiya an katumanan han ngatanan nga mga saad han Dyos. Amo ini an hinungdan nga nasiring kita, \u201cAmen\u201d (Matuman kunta) pinaagi kan Jesu-Cristo, basi pagdayawon an Dyos."
                },
                "21": {
                    "verse_nr": "21",
                    "verse": "An Dyos ngahaw an naghatag han karig-onan han amon kinabuhi upod ha iyo dida kan Cristo. An Dyos ngahaw an nagpili ha aton"
                },
                "22": {
                    "verse_nr": "22",
                    "verse": "ngan naghatag hin tigaman ha aton nga iya na kita, ngan ihinatag dinhe ha aton mga kasingkasing an Espiritu Santo nga amo an kasasarigan han ngatanan nga gin-andam para ha aton."
                },
                "23": {
                    "verse_nr": "23",
                    "verse": "Saksi ko an Dyos\u2014dayag ha iya an akon kinabuhi! Tinuyo ko hin diri anay pagkada ha Corinto basi mahigawas kamo han sirot."
                },
                "24": {
                    "verse_nr": "24",
                    "verse": "Diri kami nagbubuot kon ano an sadang niyo pagtuohan, kay maaram kami nga marig-on an iyo pagtoo. Lugod, nagbulig kami ha iyo dida han iyo buhat kay amon tuyo an iyo kalipayan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sanglit gintibway ko na la hin diri na pagkada kay bangin makabido la ako ha iyo."
                },
                "2": {
                    "verse_nr": "2",
                    "verse": "Kay kon ako an makapabido ha iyo, hin-o pa man an maglilipay ha akon? An mga tawo la ngahaw nga akon ginbido."
                },
                "3": {
                    "verse_nr": "3",
                    "verse": "Sanglit ginsurat ko adto nga surat ha iyo kay diri ko karuyag hin pagkada ha iyo ngan pagbidoon ako han mga tawo nga angay unta maglipay ha akon. Kay tinuod gud nga kon malipayon ako, malipayon man liwat kamo ngatanan."
                },
                "4": {
                    "verse_nr": "4",
                    "verse": "Dako an kabido ngan kabaraka han akon kasingkasing han pagsurat ko ha iyo. Ngan nagsurat ako upod in damo nga mga luha, diri pagbido ha iyo, kundi basi hibaroan niyo kon ano ka dako an akon paghigugma ha iyo ngatanan."
                },
                "5": {
                    "verse_nr": "5",
                    "verse": "Yana, kon may-ada nakabido hin usa ha iyo, waray ini buhata ha akon kundi ha iyo o hin pira ha iyo. (Ginyakan ko ini kay diri ko karuyag nga pagpakurian ko hiya.)"
                },
                "6": {
                    "verse_nr": "6",
                    "verse": "Igo na para hini nga tawo nga ginsirotan na hiya han kadam-an ha iyo."
                },
                "7": {
                    "verse_nr": "7",
                    "verse": "Kundi yana, kinahanglan pasayloon ngan dasigon hiya niyo basi diri hiya mabido hin duro ngan mawad-an hin paglaom."
                },
                "8": {
                    "verse_nr": "8",
                    "verse": "Sanglit nahangyo ako ha iyo nga pahibaroon hiya niyo nga hinihigugma pa hiya niyo."
                },
                "9": {
                    "verse_nr": "9",
                    "verse": "Kay amo ini an hinungdan nga nagsurat ako ha iyo hadto nga surat: karuyag ko hibaroan kon ano kamadig-on an pag-ato niyo han pagsulay ngan kon dayuday andam ba kamo hin pagtuman han mga iginsugo ko ha iyo."
                },
                "10": {
                    "verse_nr": "10",
                    "verse": "Kon pinasaylo niyo an bisan hin-o tungod han nabuhat niya, pinapasaylo ko man hiya. Kay kon napasaylo ako\u2014kon lugaring angay magpasaylo ako han bisan ano nga sayop\u2014binubuhat ko ini tungod ha iyo ha atubangan ni Cristo"
                },
                "11": {
                    "verse_nr": "11",
                    "verse": "basi diri kita madaog ni Satanas; kay maaram kita han iya mga ginhuhunahunaan."
                },
                "12": {
                    "verse_nr": "12",
                    "verse": "Han pag-abot ko ha Troas para han pagwali han Maupay nga Sumat mahitungod kan Cristo, nahibaroan ko nga gin-andam na han Ginoo ini nga dapit para hini nga buhat."
                },
                "13": {
                    "verse_nr": "13",
                    "verse": "Kundi nabaraka gud ako kay waray ko hiagii hi Tito nga akon kabulig. Sanglit nanamilit ako ha ira ngan nagpadayon ako ngadto ha Macedonia."
                },
                "14": {
                    "verse_nr": "14",
                    "verse": "Kundi salamat han Dyos! Kay ha aton pakigkausa kan Cristo dayuday kita gin-uunhan han Dyos sugad hin mga priso ngadto han pagdarag-an ni Cristo. Ginagamit kita han Dyos basi an aton hibaro mahitungod kan Cristo makaluob han ngatanan nga dapit sugad hin mahamot nga alimyon."
                },
                "15": {
                    "verse_nr": "15",
                    "verse": "Kay sugad kita hin mahamot nga insyenso nga ginhahalad ni Cristo ngadto sa Dyos, nga an kahamot nagsasarang ngadto han mga matatalwas ngan han mga mawawara."
                },
                "16": {
                    "verse_nr": "16",
                    "verse": "Nakakamatay ini nga baho para han mga mawawara; kundi nagdadara ini hin alimyon hin kinabuhi para han mga matatalwas. Sanglit hin-o man an makakahimo hini nga buruhaton?"
                },
                "17": {
                    "verse_nr": "17",
                    "verse": "Diri kami sugad han iba nga mga tawo nga nagpapasangyaw han mensahe han Dyos nga baga waray la para ha ira. Kundi kay ginsugo kami han Dyos matangkod an amon pagyakan ha iya atubangan, sugad hin mga surugoon ni Cristo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nangangahulogan ba ini nga ipinaparayaw na liwat namon an amon kalugaringon? Sugad han ginbubuhat han iba, nagkikinahanglan pa ba kami hin mga surat ngada ha iyo o tikang ha iyo nga magpapakilala ha amon?"
                },
                "2": {
                    "verse_nr": "2",
                    "verse": "Kamo ngahaw an amon surat nga iginsurat ha amon mga kasingkasing, basi hibaroan ngan mabasa han ngatanan."
                },
                "3": {
                    "verse_nr": "3",
                    "verse": "Dayag kaupay nga hi Cristo ngahaw an nagsurat hini nga surat ngan iginpadara pinaagi ha amon. Ginsurat ini diri hin tinta kundi han Espiritu han buhi nga Dyos; diri ha papan nga mga bato, kundi ha kasingkasing hin mga tawo."
                },
                "4": {
                    "verse_nr": "4",
                    "verse": "Nasiring kami hini kay natapod kami han Dyos pinaagi kan Cristo."
                },
                "5": {
                    "verse_nr": "5",
                    "verse": "Kon ha amon la kalugaringon waray kami sadang ipakita nga makakahimo kami hini nga buruhaton; natikang la han Dyos an amon pagkatakos hin pagbuhat."
                },
                "6": {
                    "verse_nr": "6",
                    "verse": "Hiya an naghimo ha amon nga takos makag-alagad han bag-o nga ginsaaran nga diri aada hin sinurat nga balaod, kundi aada han Espiritu. Nakakamatay an sinurat nga balaod, kundi nahatag hin kinabuhi an Espiritu."
                },
                "7": {
                    "verse_nr": "7",
                    "verse": "Iginuhit an mga letra han Balaod dida han mga papan nga bato, ngan pinmakita an himaya han Dyos han paghatagan hini. Bisan kon naibanan na an kamasilaw dida han bayhon ni Moises, malamrag la gihapon an bayhon ni Moises nga makuri makabuslong an mga tawo ha iya. Kon an Balaod nga nagdadara hin kamatayon kon ipinapagtuman, ihinahatag in sugad nga himaya"
                },
                "8": {
                    "verse_nr": "8",
                    "verse": "ano daw nga himaya an makikita ha pag-alagad han Espiritu!"
                },
                "9": {
                    "verse_nr": "9",
                    "verse": "Kon an paghatag han sirot inupdan hin kalamrag, labi na hin kamalamrag an buruhaton nga nagdadara hin katalwasan!"
                },
                "10": {
                    "verse_nr": "10",
                    "verse": "Makakasiring kita nga kon itanding ini nga kalamrag, labaw pa hin kamalamrag ini yana, ngan an kalamrag hadto nagpapas na."
                },
                "11": {
                    "verse_nr": "11",
                    "verse": "Kay kon may kalamrag hadton lumalabay la, labi na hin kalamrag hadton himaya nga waray pagkatapos!"
                },
                "12": {
                    "verse_nr": "12",
                    "verse": "Nadasig kami kay may-ada kami hini nga paglaom."
                },
                "13": {
                    "verse_nr": "13",
                    "verse": "Diri kami sugad kan Moises nga nagbiray han iya bayhon basi an mga tawo han Israel diri makakita han pagkapapas ngan pagkawara han kalamrag."
                },
                "14": {
                    "verse_nr": "14",
                    "verse": "Sinadhan gud an ira mga hunahuna; ngan ngada hini nga adlaw gintahoban an ira mga hunahuna han amo ngahaw nga biray kon nagbabasa hira han mga basahan han daan nga ginsaaran. Nakukuha la an biray kon nakikig-usa an tawo kan Cristo."
                },
                "15": {
                    "verse_nr": "15",
                    "verse": "Bisan yana kon nagbabasa hira han Balaod ni Moises an ira mga hunahuna natatahoban pa gihapon han biray."
                },
                "16": {
                    "verse_nr": "16",
                    "verse": "Kundi nakukuha ini, sumala han siring han Kasuratan, \u201cNakuha an biray ni Moises han pagdangop niya han Ginoo.\u201d"
                },
                "17": {
                    "verse_nr": "17",
                    "verse": "Yana, \u201can Ginoo\u201d hini nga bahin han Kasuratan amo an Espiritu; ngan kon hain an Espiritu han Ginoo, may-ada kagawasan."
                },
                "18": {
                    "verse_nr": "18",
                    "verse": "Sanglit kita ngatanan, nga waray tahob an aton bayhon, naginladawan han kalamrag han himaya han Ginoo; ngan ini ngahaw nga himaya nga natikang han Ginoo nga amo an Espiritu, magbabalhin ha aton basi masugad kita ha iya dida hin labi kamalamrag nga himaya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Iginhatag ha amon ini nga pag-alagad tungod han kalooy han Dyos, sanglit diri kami nahuhulop."
                },
                "2": {
                    "verse_nr": "2",
                    "verse": "Iginsalikway namon an ngatanan nga tinago ngan makaarawod nga mga buhat. Diri kami naglilimbong ngan diri namon linulubag an pulong han Dyos. Nag-uukoy kami ha atubangan han Dyos dida han hingpit nga kapawa han kamatuoran, ngan amon gintalinguha nga an mga tawo diri makagsuson ha amon."
                },
                "3": {
                    "verse_nr": "3",
                    "verse": "Kay kon an iginwawali namon nga Maupay nga Sumat diri hinsasabotan, diri ini hinsasabtan hadton diri matatalwas."
                },
                "4": {
                    "verse_nr": "4",
                    "verse": "Diri hira natoo kay gindulman an ira mga hunahuna han yawan-on nga dyos hini nga kalibutan. Ginpupugngan niya hira hin pagkita han kapawa nga nasilaw ngada ha ira, an kapawa nga natikang han Maupay nga Sumat mahitungod han himaya ni Cristo nga amo an hingpit nga ladawan han Dyos."
                },
                "5": {
                    "verse_nr": "5",
                    "verse": "Diri kami nagwawali han amon kalugaringon; hi Cristo an amon ginwawali, ngan kami ngahaw sugad hin iyo mga surugoon tungod kan Jesus."
                },
                "6": {
                    "verse_nr": "6",
                    "verse": "An Dyos nga nagsiring, \u201cMasilaw an kapawa tikang han kasisidman!\u201d amo ngahaw an Dyos nga nagpasilaw han iya kapawa ha aton mga kasingkasing paghatag ha aton ha kapawa han pagkilala han himaya han Dyos nga nasilaw ha bayhon ni Cristo."
                },
                "7": {
                    "verse_nr": "7",
                    "verse": "Kundi sugad kami hin mga daba nga may-ada hini nga espirituhanon nga manggad, pagpakita nga diri amon an gilalabawi nga gahom kundi kanan Dyos."
                },
                "8": {
                    "verse_nr": "8",
                    "verse": "Agsob kami pagsakiton, kundi diri napupukan; nagruruhaduha kami usahay, kundi diri gud kami nagtuturaw."
                },
                "9": {
                    "verse_nr": "9",
                    "verse": "Damo an amon mga kaaway, kundi waray gud kami kawad-i hin sangkay; ngan bisan kon usahay pinapakurian kami hin duro, diri kami hinkakatnayonan hin kamatay."
                },
                "10": {
                    "verse_nr": "10",
                    "verse": "Ha ngatanan nga panahon gindadara namon ha amon lawas nga may kamatayon an kamatayon ni Jesus, basi unta hikit-an liwat an iya kinabuhi dinhe hinin amon mga lawas."
                },
                "11": {
                    "verse_nr": "11",
                    "verse": "Ha bug-os namon nga kinabuhi dayuday kami aada ha kataragman han kamatayon tungod kan Jesus, basi hikit-an an iya kinabuhi dida hini nga amon lawas nga may kamatayon."
                },
                "12": {
                    "verse_nr": "12",
                    "verse": "Karuyag sidngon hini nga aanhi ha amon an kamatayon; kundi aada ha iyo an kinabuhi."
                },
                "13": {
                    "verse_nr": "13",
                    "verse": "Nasiring an Kasuratan, \u201cNagyakan ako kay natoo ako.\u201d Ha amo ngahaw nga espiritu hin pagtoo nagyayakan liwat kami kay natoo man kami."
                },
                "14": {
                    "verse_nr": "14",
                    "verse": "Maaram kami nga an Dyos nga nagbanhaw han Ginoo nga Jesus magbabanhaw man liwat ha amon upod kan Jesus ngan magdadara ha amon upod ha iyo ngadto ha atubangan han Dyos."
                },
                "15": {
                    "verse_nr": "15",
                    "verse": "Para ha iyo kaupayan ini ngatanan; ngan samtang nga an grasya han Dyos hiaagoman hin damo pa gud nga mga tawo, maghahalad hira hin darudamo nga mga pagpasalamat ha pagpasidungog han Dyos."
                },
                "16": {
                    "verse_nr": "16",
                    "verse": "Tungod hini diri gud kami nahuhulop. Bisan kon nagtitikaluya na an amon lawas, nagtitikakusog kami ha espiritu adlaw-adlaw."
                },
                "17": {
                    "verse_nr": "17",
                    "verse": "Ngan ini nga gutiay ngan lumalabay la nga kakurian nga gin-aantos namon mahatag hin dako kaupay ngan waray kataposan nga balos, nga labaw pa gud han mga kakurian."
                },
                "18": {
                    "verse_nr": "18",
                    "verse": "Kay natutok kami diri ha mga butang nga kinikita, kundi ha mga butang nga diri kinikita. Kay lumalabay la an mga butang nga kinikita; kundi nagpapadayon an mga butang nga diri kinikita."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Maaram kita nga kon mabungkag ini nga tulda nga aton inuokyan nga amo an aton tunan-on nga lawas, may gin-andam han Dyos nga balay didto ha langit nga uokyan naton. Hiya ngahaw an naghimo hini nga balay nga waray kataposan."
                },
                "2": {
                    "verse_nr": "2",
                    "verse": "Ngan naaraba kita yana kay dako gud an aton paghingyap nga mahibutang dinhe ha aton an aton urokyan nga aadto ha langit."
                },
                "3": {
                    "verse_nr": "3",
                    "verse": "Kon masul-otan na kita hini, diri mahimo nga waray naton lawas."
                },
                "4": {
                    "verse_nr": "4",
                    "verse": "Samtang nag-uokoy pa kita dida hini nga tunan-on nga tulda, naguguol kita: diri tungod kay karuyag naton pagsalikway han aton tunan-on nga lawas, kundi karuyag naton nga masul-otan kita han langitnon nga lawas, basi an may kamatayon mabalhin ngadto han kinabuhi."
                },
                "5": {
                    "verse_nr": "5",
                    "verse": "An Dyos an nag-andam ha aton para hini nga pagkabalhin, ngan iginhatag niya ha aton an iya Espiritu nga kasasarigan han ngatanan nga gin-andam niya para ha aton."
                },
                "6": {
                    "verse_nr": "6",
                    "verse": "Sanglit dayuday madinasigon kita. Maaram kita nga samtang aanhi pa kita hini nga lawas, hirayo kita han urokyan han Ginoo."
                },
                "7": {
                    "verse_nr": "7",
                    "verse": "Kay nabubuhi kita pinaagi hin pagtoo ngan diri pinaagi hin butang nga kinikita."
                },
                "8": {
                    "verse_nr": "8",
                    "verse": "Nadasig gud kita ngan karuyag gud naton pagbaya han aton urokyan dida hini nga lawas ngan mag-ukoy kita upod han Ginoo."
                },
                "9": {
                    "verse_nr": "9",
                    "verse": "Kundi labaw han ngatanan karuyag naton makalipay ha iya, ma anhi kita ha aton urokyan o ma adto kita upod ha Ginoo."
                },
                "10": {
                    "verse_nr": "10",
                    "verse": "Kay kinahanglan umatubang kita ngatanan kan Cristo basi paghukman kita niya. An tagsatagsa makarawat han angay ha iya, sumala han maupay o maraot nga iya nabuhat dinhe ha kalibutan."
                },
                "11": {
                    "verse_nr": "11",
                    "verse": "Maaram kami kon ano an karuyag sidngon han pagkahadlok naton han Ginoo, sanglit nangangabig kami hin mga tawo. Nakilala gud ha amon an Dyos ngan naglalaom ako nga kinasingkasing liwat an iyo pagkilala ha akon."
                },
                "12": {
                    "verse_nr": "12",
                    "verse": "Diri kami nagtatalinguha nga kilal-on na liwat kami niyo. Lugod, nagtatalinguha kami hin paghatag ha iyo hin maupay nga pangatadongan nga iparayaw kami niyo, basi makabaton kamo hadton mga nanhahambog mahitungod han ira kinikita dida hin tawo, ngan diri mahitungod han iya pamatasan."
                },
                "13": {
                    "verse_nr": "13",
                    "verse": "Mga lurong ba gud kami? Ginbubuhat namon ini tungod han Dyos. O maupay ba an amon panhunahuna? Ginbubuhat namon ini tungod han iyo kaupayan."
                },
                "14": {
                    "verse_nr": "14",
                    "verse": "Naghahadi ha amon an gugma ni Cristo yana nga nasayod na kami nga usa ka tawo in namatay para han ngatanan, nga an karuyag sidngon, an ngatanan nga mga tawo nakaangbit han iya kamatayon."
                },
                "15": {
                    "verse_nr": "15",
                    "verse": "Namatay hi Cristo para han ngatanan nga mga tawo basi adton may-ada kinabuhi diri la mabuhi para ha ira, kundi para la ha iya nga namatay ngan ginbanhaw tungod ha ira."
                },
                "16": {
                    "verse_nr": "16",
                    "verse": "Sanglit diri na kami naghuhukom bisan kan kanay pinaagi hin mga suruklan nga hinimo la hin tawo. Bisan kon ha usa nga panahon ginhukman namon hi Cristo sumala hin kanan tawo nga mga suruklan, kundi waray na kami magbuhat hini yana."
                },
                "17": {
                    "verse_nr": "17",
                    "verse": "Adton nakikig-usa na kan Cristo nahihimo nga bag-o nga tawo; waray na an daan, liniwanan na hin bag-o."
                },
                "18": {
                    "verse_nr": "18",
                    "verse": "Ginbuhat ini ngatanan han Dyos nga pinaagi kan Cristo naghimo ha aton nga mga sangkay han Dyos, diri na mga kaaway, ngan iginhatag ha aton an buruhaton hin paghimo han iba nga iya liwat kasangkayan."
                },
                "19": {
                    "verse_nr": "19",
                    "verse": "Amo ini an amon mensahe: nga pinaagi kan Cristo nakikigsangkay an Dyos han ngatanan nga mga tawo. An Dyos diri nagdudumot han ira mga sala, ngan gintagan kita niya han mensahe kon ginpapaunan-o niya paghimo ha ira nga iya kasangkayan."
                },
                "20": {
                    "verse_nr": "20",
                    "verse": "Sanglit iini kami nagyayakan para kan Cristo, sugad nga an Dyos nahangyo ha iyo pinaagi ha amon. Tungod kan Cristo nahangyo man kami ha iyo: tugoti nga himoon kamo han Dyos nga iya mga sangkay, diri na mga kaaway."
                },
                "21": {
                    "verse_nr": "21",
                    "verse": "Waray gud sala hi Cristo, kundi tungod ha aton, ginpaangbit hiya han Dyos han aton sala, basi nga ha aton pakigkausa ha iya, makaangbit man kita han pagkamatadong han Dyos."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Sanglit sugad nga mga kabulig kami han Dyos, nahangyo kami ha iyo nga diri niyo karagan an iyo nakarawat nga grasya han Dyos."
                },
                "2": {
                    "verse_nr": "2",
                    "verse": "Pamatii an siring han Dyos:\n\u201cPinamatian ko ikaw ha pag-abot han igo nga takna pagpakita ha imo hin kalooy,\nBinuligan ko ikaw han pag-abot han adlaw hin pagtalwas ha imo.\u201d\nPamati! Amo ini an takna hin pagkarawat han kalooy han Dyos, amo yana an adlaw han katalwasan!"
                },
                "3": {
                    "verse_nr": "3",
                    "verse": "Diri namon karuyag nga may-ada ha iyo magsuson han amon buruhaton, sanglit diri man kami nag-uulang hin bisan hin-o ha iyo."
                },
                "4": {
                    "verse_nr": "4",
                    "verse": "Lugod ha ngatanan nga amon buhat ipinapakita namon nga mga surugoon kami han Dyos pinaagi hin pag-antos han mga kasamokan, mga kakurian, ngan mga kasakitan."
                },
                "5": {
                    "verse_nr": "5",
                    "verse": "Ginhampak kami, ginpriso, ngan ginraogdaog; nagtrabaho kami labaw han kaangayan ngan waray pagkaturog o waray namon pagkaon."
                },
                "6": {
                    "verse_nr": "6",
                    "verse": "Iginpakita namon nga mga surugoon kami han Dyos pinaagi han amon pagkaputli, pagkamaaram, pag-ilob, ngan pagkabuotan; pinaagi liwat han Espiritu Santo, han amon tinuod nga gugma"
                },
                "7": {
                    "verse_nr": "7",
                    "verse": "han amon mensahe han kamatuoran, ngan han gahom han Dyos. An amon hinangiban hin pagsulong ngan pagpanalipod han amon kalugaringon amo an pagbuhat hin matadong."
                },
                "8": {
                    "verse_nr": "8",
                    "verse": "Ginpasidunggan kami ngan ginpakaalohan; ginyubitan kami ngan gindayaw. Gintagad kami nga mga buwaon, kundi nagyakan kami han kamatuoran."
                },
                "9": {
                    "verse_nr": "9",
                    "verse": "Gintagad kami nga diri kinikilala, kundi kinikilala kami han ngatanan; daw sugad hin mga patay na kami, kundi mga buhi kami ngan iyo man ini kinikita. Bisan kon ginkakastigo kami, diri kami namamatay."
                },
                "10": {
                    "verse_nr": "10",
                    "verse": "Bisan kon ginbibido kami, dayuday kami malipayon. Kablas kami pagkit-on, kundi damo in nagriko pinaagi ha amon. Waray gud kami, kundi ha tinuod, tag-ada kami han ngatanan nga mga butang."
                },
                "11": {
                    "verse_nr": "11",
                    "verse": "Hinigugma nga kasangkayan ha Corinto! Nagyakan kami hin dayag ha iyo ngan waray namon iginlilirong ha iyo."
                },
                "12": {
                    "verse_nr": "12",
                    "verse": "Labis an amon paghigugma ha iyo; kamo in kulang hin pagbati para ha amon."
                },
                "13": {
                    "verse_nr": "13",
                    "verse": "Nagyayakan ako yana nga daw sugad hin mga anak ko kamo. Ipakita ha amon in sugad man nga pagbati. Buksi niyo hin maupay an iyo mga kasingkasing!"
                },
                "14": {
                    "verse_nr": "14",
                    "verse": "Ayaw kamo pag-ungay ngan pakig-usa han mga diri magtinuohon, kay diri ini mahihimo. Uunanhon hin pagkausa han matadong ngan han maraot? Uunanhon hin pagkatampo han kapawa ngan han kasisidman?"
                },
                "15": {
                    "verse_nr": "15",
                    "verse": "Uunanhon hin pagkauyon ni Cristo ngan han Yawa? Ano an ginkakaurusaan han magtinuohon ngan han diri magtinuohon?"
                },
                "16": {
                    "verse_nr": "16",
                    "verse": "Uunanhon hin pagkatampo han templo han Dyos ngan han mga diyosdiyos? Kay kita amo an templo han buhi nga Dyos! Sumala han iginsiring han Dyos ngahaw:\n\u201cMag-uukoy ako upod han akon mga tawo,\nngan mag-uukoy tampo ha ira;\nMagigin Dyos ako nira,\nngan magigin akon hira mga tawo.\u201d"
                },
                "17": {
                    "verse_nr": "17",
                    "verse": "Sanglit nasiring an Ginoo:\n\u201cKinahanglan bumaya kamo\nha ira, ngan lumain kamo ha ira.\nAyaw kamo paghilabot han mahugaw,\nngan kakarawaton ko kamo."
                },
                "18": {
                    "verse_nr": "18",
                    "verse": "Magigin amay ako niyo,\nngan magigin mga anak ko kamo nga kalalaken-an ngan kababayen-an,\nnasiring an Ginoo nga Labi Kamakagarahum.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Hinigugma ko nga kasangkayan, ginhimo para ha aton ini ngatanan nga mga saad! Sanglit paglinis kita ha aton kalugaringon tikang han ngatanan nga nakakahugaw han lawas o han kalag, ngan hingpita an pagbaraan, aton pagkabaraan pinaagi hin pag-ukoy dida hin mahadlokon nga pagtahod han Dyos."
                },
                "2": {
                    "verse_nr": "2",
                    "verse": "Tagi kami hin dapit ha iyo mga kasingkasing. Waray kami makasayop bisan kan kanay, waray kami makadaot hin bisan hin-o, o magpahimulos bisan kan kanay."
                },
                "3": {
                    "verse_nr": "3",
                    "verse": "Diri ako nasiring hini hin paghukom ha karat-an ha iyo; kay sugad han iginsiring ko na hadto, mahal kamo namon kaupay, nga bisan kita buhi o patay, urosa kita gihapon."
                },
                "4": {
                    "verse_nr": "4",
                    "verse": "Dako gud an pagsarig ko ha iyo ngan ipinaparayaw ko kamo! Ha ngatanan namon nga mga kakurian, bug-os pa gihapon an akon kadasig, naglalapwas an akon kalipay."
                },
                "5": {
                    "verse_nr": "5",
                    "verse": "Bisan han pag-abot namon ha Macedonia, waray gud kami makapahuway. May mga kasamokan ha ngatanan nga dapit, mga pagkabirobingkil han iba, ngan mga kahadlok ha amon mga kasingkasing."
                },
                "6": {
                    "verse_nr": "6",
                    "verse": "Kundi gindasig kami han Dyos nga paralipay han mga mabidoon pinaagi han pag-abot ni Tito."
                },
                "7": {
                    "verse_nr": "7",
                    "verse": "Diri la han iya pag-abot, kundi han iya sumat liwat kon ginpaunan-o niyo pagdasig ha iya. Ginsumatan kami niya han iyo duro nga kahidlaw ha akon, han iyo pagkabido, ngan han iyo kaandam hin pag-ugop ha akon. Sanglit dinmugang pa gud an akon kamalipayon yana."
                },
                "8": {
                    "verse_nr": "8",
                    "verse": "Kay bisan kon nakabido ha iyo adto nga akon surat, diri ako nagbabasol nga ginsurat ko adto. Nagbabasol unta ako han pakasabot ko nga nakabido ha iyo an surat sulod hin halipot nga panahon."
                },
                "9": {
                    "verse_nr": "9",
                    "verse": "Kundi yana nalilipay ako\u2014diri tungod nga nakabido ako ha iyo, kundi tungod nga an iyo kabidoan nakapabalhin han iyo mga panggawi. Ginggamit han Dyos adto nga kabidoan, sanglit waray kami makagbuhat hin karat-an ha iyo."
                },
                "10": {
                    "verse_nr": "10",
                    "verse": "Kay an kabido ginagamit han Dyos pagbalhin han kasingkasing nga nagdadalan ngadto ha katalwasan\u2014ngan waray hito kabasolan! Kundi nakakamatay an kabido nga kalibutanon."
                },
                "11": {
                    "verse_nr": "11",
                    "verse": "Tan-awa daw niyo kon ano an ginbuhat han Dyos hini nga iyo kabidoan: nakapasindak ini ha iyo, nakagpamatuod nga waray kamo sala! Ini nga iyo kasina, ini nga iyo kabaraka ini nga iyo kahidlaw, ini nga iyo pag-ampo, ngan ini nga iyo kaandam hin pagsirot han maraot nga buhat, iginpakita niyo nga waray kamo sayop hini nga mga butang."
                },
                "12": {
                    "verse_nr": "12",
                    "verse": "Sanglit bisan kon ginsurat ko adto nga surat, ginbuhat ko adto diri tungod han nakasala, o hadton ginbuhatan hin maraot. Kundi ginsurat ko adto basi makita ha atubangan han Dyos kon ano gud an iyo paghigugma ha amon."
                },
                "13": {
                    "verse_nr": "13",
                    "verse": "Amo ini an hinungdan nga nadasig gud kami.\nDiri la nga nadasig kami kundi ginlipay kami ni Tito tungod han iya kalipay nga nakabulig kamo ngatanan pagliaw ha iya."
                },
                "14": {
                    "verse_nr": "14",
                    "verse": "Iginparayaw ko kamo ha iya ngan waray ako pagpakaalohi niyo. Dayuday nagyakan kami ha iyo han kamatuoran. Ha sugad man nga paagi, hinkit-an nga matuod an amon iginparayaw kan Tito."
                },
                "15": {
                    "verse_nr": "15",
                    "verse": "Sanglit nagtitikarig-on la an gugma niya ha iyo kon nahinunumdom hiya han pagkamatinumanon niyo ngatanan, nga ginkarawat niyo hiya upod in kahadlok ngan pagtahod."
                },
                "16": {
                    "verse_nr": "16",
                    "verse": "Malipayon gud ako nga hingpit an akon pagsarig ha iyo!"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Kabugtoan, karuyag namon nga mahibaroan niyo an nabuhat han grasya han Dyos dida han mga singbahan ha Macedonia."
                },
                "2": {
                    "verse_nr": "2",
                    "verse": "Ginsarihan hira hin masigpit pinaagi han mga kakurian nga ira gin-agian; kundi dako gud an ira kalipay nga bisan kon mga kablas hira hin duro, huyayag ngan malipayon gud an ira paghatag."
                },
                "3": {
                    "verse_nr": "3",
                    "verse": "Nakakapatapod ako ha iyo nga hinmatag hira sugad han ira nahimo ngan bangin sobra pa, kay ha ira kalugaringon nga kaburut-on"
                },
                "4": {
                    "verse_nr": "4",
                    "verse": "naghangyo ngan nanginyupo gud hira ha amon nga makaamot hira hin pagtabang han mga magtinuohon ha Judea."
                },
                "5": {
                    "verse_nr": "5",
                    "verse": "Ginhimo nira in labaw pa han amon ginpaabot! Syahan igintubyan nira ngadto han Ginoo an ira kalugaringon; ngan tungod han kaburut-on han Dyos, igintubyan man nira ha amon an ira kalugaringon."
                },
                "6": {
                    "verse_nr": "6",
                    "verse": "Sanglit ginhangyo namon hi Tito nga nagtikang hini nga buruhaton nga ipadayon niya, ngan buligan kamo hin paghuman hini nga talagsaon nga pag-alagad hin gugma."
                },
                "7": {
                    "verse_nr": "7",
                    "verse": "Bahandianon gud kamo han ngatanan nga butang: ha pagtoo, ha pagyakan, ngan ha hibaro, han iyo kasindak hin pagbulig ngan han iyo paghigugma ha amon. Sanglit karuyag namon nga magmahinatagon liwat kamo dida hini nga pag-alagad hin gugma."
                },
                "8": {
                    "verse_nr": "8",
                    "verse": "Diri ako nagpapahamtang hin ano man nga turumanon. Kundi ha pagpakita ko ha iyo kon ano ka dako an tinguha han iba hin pagbulig, karuyag ko man liwat hibaroan kon ano ka tinuod an iyo paghigugma."
                },
                "9": {
                    "verse_nr": "9",
                    "verse": "Kay sayod man kamo han grasya han aton Ginoo Jesu-Cristo; nga bisan kon bahandianon hiya, nagpakakablas han iya kalugaringon tungod ha iyo, basi mariko kamo pinaagi han iya ka kablas."
                },
                "10": {
                    "verse_nr": "10",
                    "verse": "Amo ini an mahisisiring ko hini nga butang: mauruupay pa nga taposon na la niyo yana an gintikangan niyo han nag-agi nga tuig. Kamo an syahan diri la ha pagbuhat, kundi syahan liwat nga nasindak hin pagbuhat."
                },
                "11": {
                    "verse_nr": "11",
                    "verse": "Sanglit padayona niyo ngan taposa an buruhaton! Tinguhaa niyo hin pagtapos sugad han iyo tinguha hin pagtikang, ngan buhata niyo sumala han mahihimo niyo."
                },
                "12": {
                    "verse_nr": "12",
                    "verse": "Kon karuyag gud niyo humatag, kakarawton ini han Dyos sumala han sadang niyo ihatag, diri han waray dida ha iyo."
                },
                "13": {
                    "verse_nr": "13",
                    "verse": "Diri ko tinguha in pagpagaan han paras-anon han iba pinaagi han pagpabug-at han paras-anon niyo. Kundi tungod nga diri man kamo yana nagkikinahanglan, kaangayan nga buligan niyo an mga nagkikinahanglan hin tambulig. Onina kon kamo na man an magkinahanglan ngan hira an may-ada, mabulig man hira ha iyo. Dida hini nga paagi naggigipabuligbulig kamo."
                },
                "14": {
                    "verse_nr": "14",
                    "verse": "Diri ko tinguha in pagpagaan han paras-anon han iba pinaagi han pagpabug-at han paras-anon niyo. Kundi tungod nga diri man kamo yana nagkikinahanglan, kaangayan nga buligan niyo an mga nagkikinahanglan hin tambulig. Onina kon kamo na man an magkinahanglan ngan hira an may-ada, mabulig man hira ha iyo. Dida hini nga paagi naggigipabuligbulig kamo."
                },
                "15": {
                    "verse_nr": "15",
                    "verse": "Sugad han siring han Kasuratan:\n\u201cAn nagtirok hin damo waray magsobra,\nngan an nagtirok hin gutiay waray magkulang.\u201d"
                },
                "16": {
                    "verse_nr": "16",
                    "verse": "Dako an amon pagpasalamat han Dyos nga nagpasindak kan Tito hin pagbulig ha iyo sugad gud han amon kasindak hin pagbulig ha iyo!"
                },
                "17": {
                    "verse_nr": "17",
                    "verse": "Diri la nga ginkarawat niyo an amon paghangyo, kundi nasindak hiya pagbulig ha iyo, sanglit minaupay niya pagkada ha iyo ha iya kalugaringon nga kaburut-on."
                },
                "18": {
                    "verse_nr": "18",
                    "verse": "Ginpaupod namon ha iya an bugto nga tinahod kaupay han ngatanan nga mga singbahan tungod han iya buruhaton hin pagwali han Maupay nga Sumat."
                },
                "19": {
                    "verse_nr": "19",
                    "verse": "Ngan labot la, ginpili ngan gintungdan hiya han mga singbahan hin pag-upod ha amon, samtang gintutuman namon ini nga mahigugmaon nga pag-alagad para han kadungganan han Ginoo, ngan pagpakita nga karuyag kami bumulig."
                },
                "20": {
                    "verse_nr": "20",
                    "verse": "Naghihirot kami nga waray sumuson mahitungod han paagi han pagdumara namon hini nga dako nga bulig."
                },
                "21": {
                    "verse_nr": "21",
                    "verse": "An pagbuhat han matadong an amon tuyo, diri la ha atubangan han Ginoo kundi ha atubangan man han mga tawo."
                },
                "22": {
                    "verse_nr": "22",
                    "verse": "Sanglit ginpaupod namon ha ira an aton bugto. Makadamo na namon pagsarihi hiya, ngan nakita namon nga dayuday hiya nasisindak gud hin pagbulig. Ngan yana nga may dako niyo nga pagtapod ha iya, duro gud an iya kasindak hin pagbulig."
                },
                "23": {
                    "verse_nr": "23",
                    "verse": "Mahitungod kan Tito, kabulig ko hiya nga nagbubuhat upod ha akon hin pagbulig ha iyo. Mahitungod na man han kabugtoan nga naupod ha iya, natindog hira para han mga singbahan, ngan nagpapasidungog kan Cristo."
                },
                "24": {
                    "verse_nr": "24",
                    "verse": "Ipakita an iyo gugma ha ira basi makasiguro an ngatanan nga mga singbahan nga matuod an iyo paghigugma, ngan mahibaro hira nga diri sayop an amon pagparayaw tungod ha iyo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Diri na kinahanglan nga magsurat pa ako ha iyo mahitungod han mga bulig nga ginpadara ngadto han mga magtinuohon ha Judea."
                },
                "2": {
                    "verse_nr": "2",
                    "verse": "Maaram ako nga andam kamo hin pagbulig ngan iginparayaw ko ngani kamo ngadto han mga tawo ha Macedonia. Nagsiring ako, \u201cAndam hin pagbulig an mga kabugtoan ha Acaya tikang pa hadton una nga tuig.\u201d Nakapukaw an iyo kasindak han kadam-an ha ira."
                },
                "3": {
                    "verse_nr": "3",
                    "verse": "Yana ginpapakada ko ini nga kabugtoan basi diri makawang an amon pagparayaw hiunong ha iyo hini nga butang. Kundi sugad hin iginsiring ko na, kinahanglan andam kamo han iyo bulig."
                },
                "4": {
                    "verse_nr": "4",
                    "verse": "Kundi kon umupod ha akon an mga taga-Macedonia ngan hiagian kamo nga diri andam, kamakaarawod para ha amon\u2014ngan makakaawod liwat kamo\u2014tungod han amon pagtapod ha iyo!"
                },
                "5": {
                    "verse_nr": "5",
                    "verse": "Sanglit ginhunahuna ko nga akon hahangyoon ini nga kabugtoan nga mag-una ha akon ngada ha iyo, ngan andama niyo ngadaan an hatag nga iginsaad niyo. Ngan ha akon pag-abot, andam na an ngatanan ngan magpapakilala ini nga nahatag kamo kay karuyag niyo humatag, ngan diri tungod nga ginpirit la kamo."
                },
                "6": {
                    "verse_nr": "6",
                    "verse": "Hinumdomi niyo ini: an magtanom hin gutiay la, mag-aani liwat man hin gutiay la an abot; an magtanom hin damo, damo man liwat an abot."
                },
                "7": {
                    "verse_nr": "7",
                    "verse": "Sanglit kinahanglan humatag an tagsatagsa sugad han iya karuyag, hin waray pagngurutob o paghunahuna nga ginpirit la hiya, kay nahigugma an Dyos hadton mga nahatag nga malipayon."
                },
                "8": {
                    "verse_nr": "8",
                    "verse": "Ngan mahatag ha iyo an Dyos hin labaw pa han iyo ginkikinahanglan, basi dayuday mamay-ada kamo han ngatanan nga ginkikinahanglan niyo, ngan labaw pa han kasadangan para han maupay nga panuyo."
                },
                "9": {
                    "verse_nr": "9",
                    "verse": "Sugad han siring han Kasuratan:\n\u201cMahinatagon gud hiya ngadto han mga kablas;\nwaray katapusan an iya pagkalooy.\u201d"
                },
                "10": {
                    "verse_nr": "10",
                    "verse": "Ngan an Dyos nga nahatag hin binhe ngadto han magsarabod ngan tinapay nga karaonon, mahatag man liwat ha iyo han ngatanan nga binhe nga iyo kinahanglanon, ngan magpapatubo han binhe basi makahatag hin damo nga aranihon tikang han iyo kamahinatagon."
                },
                "11": {
                    "verse_nr": "11",
                    "verse": "Dayuday hiya magpapariko ha iyo basi magmahinatagon kamo ha ngatanan nga panahon ngan basi damo an magpasalamat han Dyos tungod han iyo mga hatag nga ira kinarawat tikang ha amon."
                },
                "12": {
                    "verse_nr": "12",
                    "verse": "Kay diri la nakakabulig han mga kinahanglanon han mga magtinuohon ini nga pag-alagad niyo, kundi nabunga liwat hin damo nga mga pagpasalamat ngadto sa Dyos."
                },
                "13": {
                    "verse_nr": "13",
                    "verse": "Kay hinkikit-an man ini nga iyo pag-alagad, damo in magdadayaw han Dyos tungod han iyo pagtuman han Maupay nga Sumat ni Cristo nga gintug-an niyo, ngan tungod han iyo pagkamahinatagon ha ira ngan ha iba pa."
                },
                "14": {
                    "verse_nr": "14",
                    "verse": "Sanglit upod in dako nga paghigugma magaampo hira para ha iyo tungod han orosahon nga mga kaupayan nga iginpakita han Dyos ha iyo."
                },
                "15": {
                    "verse_nr": "15",
                    "verse": "Pagpasalamat kita han Dyos tungod han diri sadang mahiasoy nga hatag niya!"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Hi ako, hi Pablo nga ginsiring han iba nga maaghop ngan malumo kon upod ha iyo, kundi maisog kon hirayo ha iyo naglulugaring hin panginyupo ha iyo. Nahangyo ako ha iyo tungod han pagkamalumo ngan pagkamapuangoron ni Cristo"
                },
                "2": {
                    "verse_nr": "2",
                    "verse": "Ayaw ako itukso niyo nga makapangisog ako kon umabot na ako; kay waray ruhaduha nga makakapangisog ako hadton mga nasiring nga nagbubuhat kami tikang hin kalibutanon la nga mga panuyo."
                },
                "3": {
                    "verse_nr": "3",
                    "verse": "Matuod gad nga nag-uukoy kita dinhe ha kalibutan, kundi diri kita nakikig-away tungod hin kalibutanon nga mga panuyo."
                },
                "4": {
                    "verse_nr": "4",
                    "verse": "An mga hinganiban nga ginagamit namon hini nga pakig-away diri kanan kalibutan, kundi kanan Dyos ngan amon ginagamit hin pagbungkag hin mga kota. Ginbubungkag namon an mga buwa nga pangatadongan"
                },
                "5": {
                    "verse_nr": "5",
                    "verse": "ginpupukan namon an tagsa nga mapahitas-on nga makaurulang nga nakontra han hibaro han Dyos; ginbibihag namon an tagsa nga panhunahuna ngan amon ginpapasugot kan Cristo."
                },
                "6": {
                    "verse_nr": "6",
                    "verse": "Ngan katapos niyo pagpakita han iyo tim-os nga pagkamasinugtanon, andam na kami hin pagsirot hin bisan ano nga pagsupak."
                },
                "7": {
                    "verse_nr": "7",
                    "verse": "An ha gawas la nga bahin han mga butang an iyo ginkikita. May-ada ba dida usa nga nakahunahuna nga hiya sakop ni Cristo? Mamalandong hiya anay mahitungod ha iya ngahaw, kay mga sakop man liwat kami ni Cristo sugad ha iya."
                },
                "8": {
                    "verse_nr": "8",
                    "verse": "Kay diri ako naaawod bisan kon labis na an akon pagparayaw han gahom nga iginhatag ha amon han Ginoo\u2014an gahom hin pagparig-on ha iyo, ngan diri hin pagpuo ha iyo."
                },
                "9": {
                    "verse_nr": "9",
                    "verse": "Diri ko karuyag nga maghunahuna kamo nga gintatarhog ko la kamo han akon mga surat."
                },
                "10": {
                    "verse_nr": "10",
                    "verse": "May-ada masiring, \u201cMahigpit ngan maisog an mga surat ni Pablo, kundi maluya hiya ngan waray hinungdan an iya mga pulong kon upod hiya ha aton!\u201d"
                },
                "11": {
                    "verse_nr": "11",
                    "verse": "Kinahanglan makasabot ito nga tawo nga waray kalainan han iginsusurat namon kon hirayo kami, ngan han amon bubuhaton kon aada kami ha iyo."
                },
                "12": {
                    "verse_nr": "12",
                    "verse": "Matuod diri kami mangangahas hin pakigpareho o pakigtanding ha amon ngahaw ngan hadton iba nga nagdadayaw han ira kalugaringon. Hin pagka mga tapang nira! Ginhimo nira an ira kalugaringon hin pagsukol ha ira ngahaw, ngan naghuhukom ha ira ngahaw pinaagi han ira kalugaringon nga sukol!"
                },
                "13": {
                    "verse_nr": "13",
                    "verse": "Kundi mahitungod ha amon, maaram kami nga may katubtoban an amon pagparayaw; diri ini magawas han buhat nga iginhatag han Dyos ha amon, nga lakip na hini an amon buruhaton ha iyo."
                },
                "14": {
                    "verse_nr": "14",
                    "verse": "Ngan tungod kay nahasasakob man kamo hini nga katubtoban, waray kami maglapos hini han pagkada namon ha iyo dara an Maupay nga Sumat mahitungod kan Cristo."
                },
                "15": {
                    "verse_nr": "15",
                    "verse": "Sanglit diri namon ipinaparayaw an buruhaton nga ginbuhat han iba lapos han katubtoban nga iginbutang han Dyos para ha amon. Lugod naglalaom kami nga tumubo an iyo pagtoo. Makahimo pa unta kami hin labaw pa ka dako nga buruhaton dida ha iyo nga dayuday nahasasakob han katubtoban nga iginbutang han Dyos."
                },
                "16": {
                    "verse_nr": "16",
                    "verse": "Niyan makakagwali na kami han Maupay nga Sumat ha iba nga mga nasod nga gawas na ha iyo. Diri na kami kinahanglan pumarayaw han buruhaton nga ginbuhat han iba nga tawo."
                },
                "17": {
                    "verse_nr": "17",
                    "verse": "Kundi sumala han siring han Kasuratan, \u201cKon hin-o an karuyag pumarayaw, kinahanglan pumarayaw hiya mahitungod han nabuhat han Ginoo.\u201d"
                },
                "18": {
                    "verse_nr": "18",
                    "verse": "Kay diri an nagdadayaw han iya kalugaringon an tinuod nga kinakarawat han Ginoo, kundi an tawo nga gindadayaw han Ginoo an kinakarawat."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Karuyag ko nga tugotan ako niyo bisan kon usahay may-ada ko gutiay nga kalurongan. Tugoti ako kon mahihimo!"
                },
                "2": {
                    "verse_nr": "2",
                    "verse": "Maabugho ako ha iyo sugad nga an Dyos maabugho ha iyo. Sugad kamo hin uray nga daraga nga iginsaad ko pagpakasal ngadto hin usa la nga lalake nga amo hi Cristo."
                },
                "3": {
                    "verse_nr": "3",
                    "verse": "Nahahadlok ako nga mahiloan an iyo mga panhunahuna ngan bayaan niyo an iyo tim-os nga paghigugma kan Cristo\u2014sugad kan Eva nga nalimbongan han mga limbong han halas."
                },
                "4": {
                    "verse_nr": "4",
                    "verse": "Kay nalilipay la kamo pagtugot hin bisan hin-o nga nakada ha iyo ngan nagwawali hin lain nga Jesus, nga iba han amon iginwali. Ngan kinakarawat niyo in espiritu ug in maupay nga sumat nga lain kaupay han Espiritu ngan han Maupay nga Sumat nga kinarawat niyo ha amon!"
                },
                "5": {
                    "verse_nr": "5",
                    "verse": "Pamati ko diri gad ako ubos han gimaupayi niyo nga mga \u201capostoles\u201d!"
                },
                "6": {
                    "verse_nr": "6",
                    "verse": "Bangin diri ako maupay mamulong, kundi diri ako lulupigan hin hibaro. Iginpahayag namon ini ha iyo ha ngatanan nga panahon ngan ha ngatanan nga kahimtang."
                },
                "7": {
                    "verse_nr": "7",
                    "verse": "Waray ako magpabayad ha iyo hin bisan ano han pagwali ko han Maupay nga Sumat han Dyos ngada ha iyo. Nagpaubos ako basi pagpahitas-on kamo. Sayop ko ba ini?"
                },
                "8": {
                    "verse_nr": "8",
                    "verse": "Samtang nag-alagad ako ha iyo, iba nga mga singbahan an nagsuhol ha akon. Daw sugad hin ginkawatan ko hira basi la makabulig ako ha iyo."
                },
                "9": {
                    "verse_nr": "9",
                    "verse": "Ngan han panahon nga nakada ako ha iyo, waray ako magsamok pangaro han iyo bulig han nagkikinahanglan ako hin kwarta. Gindad-an ako han kabugtoan nga inmabot tikang ha Macedonia han ngatanan nga akon ginkinahanglan. Sugad han nag-agi na, amo man liwat han tidaraon pa: Diri gud ako magigin problema niyo!"
                },
                "10": {
                    "verse_nr": "10",
                    "verse": "Tungod han kamatuoran ni Cristo nga aanhi ha akon, nagsasaad ako nga diri mahihilom ini nga akon pagparayaw bisan diin ha bug-os nga Acaya."
                },
                "11": {
                    "verse_nr": "11",
                    "verse": "Kay ano in pagsiring ko hini? Tungod ba nga diri ako nahigugma ha iyo? Maaram an Dyos nga hinihigugma ko kamo!"
                },
                "12": {
                    "verse_nr": "12",
                    "verse": "Magpapadayon ako han akon ginbubuhat yana basi adton iba nga mga \u201capostoles\u201d diri na makaparayaw ngan makasiring nga nagbubuhat hira hin sugad nga paagi han amon ginbubuhat."
                },
                "13": {
                    "verse_nr": "13",
                    "verse": "Adto nga mga tawo diri matuod nga mga apostoles. Buwaon hira nga mga apostoles nga nagbubuwa mahitungod han ira buruhaton, ngan maaram hira maglipatlipat basi makita hira sugad hin tinuod nga mga apostoles ni Cristo."
                },
                "14": {
                    "verse_nr": "14",
                    "verse": "Diri ini orosahon! Kay bisan ngani hi Satanas nakakahimo hin pagpakita ha iya ngahaw sugad hin anghel han kapawa!"
                },
                "15": {
                    "verse_nr": "15",
                    "verse": "Sanglit diri liwat orosahon kon an mga surugoon niya magpakita sugad hin mga surugoon han katadongan. Ha kataposan kakarawton nira an angay gud han ira ginbubuhat."
                },
                "16": {
                    "verse_nr": "16",
                    "verse": "Binabalik ko pagsiring: ayaw kamo pakasiring nga lurong ako. Kundi kon amo man an paghunahuna niyo, karawata ako niyo sugad hin lurong basi makaparayaw ako bisan na man la gutiay."
                },
                "17": {
                    "verse_nr": "17",
                    "verse": "Matuod an ginyayakan ko yana diri amo ini an karuyag han Ginoo. Bahin hini nga pagparayaw, nagyayakan manggud ako sugad hin lurong."
                },
                "18": {
                    "verse_nr": "18",
                    "verse": "Kundi tungod nga damo man in naparayaw hin kanan tawo la nga mga panuyo, bubuhaton ko man in sugad."
                },
                "19": {
                    "verse_nr": "19",
                    "verse": "Mga makinaadmananon gud man kamo, sanglit malipayon la kamo pagtugot hin mga lurong!"
                },
                "20": {
                    "verse_nr": "20",
                    "verse": "Tinutugotan niyo in bisan hin-o nga nasugo ha iyo, o nasingabot ha iyo, o nagbibitik ha iyo, o nagtatamay ha iyo, o nagtatampalo ha iyo."
                },
                "21": {
                    "verse_nr": "21",
                    "verse": "Naaawod ako hin pagtug-an nga naghihialang kami hin pagbuhat hito nga mga butang!\nKundi kon may-ada lugaring nangangahas hin pagparayaw hin bisan ano, mangangahas man ako hin pagparayaw. Nagyayakan ako sugad hin lurong."
                },
                "22": {
                    "verse_nr": "22",
                    "verse": "Mga Hebreo ba hira? Sugad man ako. Mga Israelita ba hira? Sugad man ako. Mga tulin ba hira ni Abraham? Sugad man ako."
                },
                "23": {
                    "verse_nr": "23",
                    "verse": "Mga surugoon ba hira ni Cristo? Daw lurong ako nga nagyayakan hini\u2014kundi mauruupay pa ako nga surugoon kay ha ira! Labaw pa an akon pagginuol, nakadamo ako mapriso, nakadamo ako paghampaka, ngan agsob ako mag-ikamaratay."
                },
                "24": {
                    "verse_nr": "24",
                    "verse": "Nakalima ako kumarawat han tag traynta y nuybe nga mga hampak han mga Judiyo"
                },
                "25": {
                    "verse_nr": "25",
                    "verse": "nakatulo ako paglatigoha han mga Romano, ngan nakausa ako pagbatoha. Inagian ko an kalunod makatulo, ngan nakausa nga naglutaw-lutaw ako ha dagat sulod hin baynte kuatro ka oras."
                },
                "26": {
                    "verse_nr": "26",
                    "verse": "Ha akon damo nga paglakaton, nahingada ako ha kataragman hin mga baha, hin mga tikasan, ha kataragman hin akon mga igkasi Judiyo ngan hin mga Hentil. May mga kataragman ako ha mga syudad, mga kataragman ha kagurangan, mga kataragman ha kadagatan, ngan mga kataragman hin mabudhion nga kasangkayan."
                },
                "27": {
                    "verse_nr": "27",
                    "verse": "Nagtrabaho ngan nagbudlay ako ngan kasagaran waray ko pagkaturog. Ginutom ngan inuhaw ako, ngan agsob nga waray ko igo nga pagkaon, urokyan o panapton."
                },
                "28": {
                    "verse_nr": "28",
                    "verse": "Ngan waray labot han iba pa nga mga butang, nag-antos ako adlaw-adlaw hin kabaraka para han ngatanan nga mga singbahan."
                },
                "29": {
                    "verse_nr": "29",
                    "verse": "Kon may-ada maluya, naabat man ako hin kamaluya; kon may-ada nakakasala, napupuno ako hin kabidoan."
                },
                "30": {
                    "verse_nr": "30",
                    "verse": "Kon kinahanglan ako pumarayaw, ipaparayaw ko an mga butang nga nagpapakita han akon kamaluya."
                },
                "31": {
                    "verse_nr": "31",
                    "verse": "Maaram an Dyos nga Amay han Ginoo nga Jesus nga diri ako nagbubuwa. Dayawon ha kadayonan an iya ngaran!"
                },
                "32": {
                    "verse_nr": "32",
                    "verse": "Han nakadto ako ha Damasco ginpabantayan han gobernador nga nasasakop ni Hadi Aretas an mga portahan han syudad basi ipadakop ako."
                },
                "33": {
                    "verse_nr": "33",
                    "verse": "Kundi gintunton ako sulod hin basket pinaagi hin buho dida han pader, ngan nakakalagiw ako."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Kinahanglan pumarayaw ako bisan kon waray ini kapulsanan. Kundi maghihimangraw ako yana mahitungod hin mga panan-awon ngan mga padayag nga iginpakita ha akon han Ginoo."
                },
                "2": {
                    "verse_nr": "2",
                    "verse": "Nakilala ako hin usa nga Cristiano nga gindara ngadto han gihahataasi nga langit, katorse ka tuig na an naglabay. (Diri ako maaram kon nahinabo gud ini o kon panan-awon la ini niya\u2014an Dyos la an maaram.)"
                },
                "3": {
                    "verse_nr": "3",
                    "verse": "Binabalik ko pagsiring, maaram ako nga gindara ini nga tawo ngadto ha Paraiso (liwat diri ako maaram kon nahinabo gud ini o kon panan-awon la ini niya\u2014an Dyos la an maaram)"
                },
                "4": {
                    "verse_nr": "4",
                    "verse": "ngan nakabati hiya didto hin mga butang nga diri mahisusurat, mga butang nga diri angay igyakan hin tawo."
                },
                "5": {
                    "verse_nr": "5",
                    "verse": "Sanglit ipaparayaw ko ini nga tawo\u2014kundi diri ako maparayaw mahitungod ha akon ngahaw, gawas la han mga butang nga nagpapakita han akon kamaluya."
                },
                "6": {
                    "verse_nr": "6",
                    "verse": "Kon naruyag ako hin pagparayaw, diri ako lurong, kay nagsusumat man ako han kamatuoran. Kundi diri ako maparayaw kay diri ko karuyag nga may maghunahuna hin labaw ha akon han iya nakita nga buhat ngan hinbatian nga akon pulong."
                },
                "7": {
                    "verse_nr": "7",
                    "verse": "Kundi basi diri ako magpahitaas hin duro tungod han nakita ko nga damo nga orosahon nga mga butang, gintagan ako hin masakit nga balatian ha lawas, nga ginagamit ni Satanas hin pagpasakit ha akon, basi diri ako magpahitaas."
                },
                "8": {
                    "verse_nr": "8",
                    "verse": "Nag-ampo ako ha Ginoo makatulo mahitungod hini, ngan naghangyo nga kuhaon ini."
                },
                "9": {
                    "verse_nr": "9",
                    "verse": "Kundi nagbaton hiya, \u201cAn akon grasya amo la an imo kinahanglan; kay labi nga makusog an akon gahom kon maluya ka.\u201d Sanglit malipayon gud ako hin pagparayaw han akon mga pagkamaluya, basi abaton ko an panalipod han gahom ni Cristo ha akon."
                },
                "10": {
                    "verse_nr": "10",
                    "verse": "Sanglit tungod kan Cristo, waray sapayan para ha akon an mga pagkamaluya, mga pagtamay, mga kakurian, mga pagpakaraot, ngan mga pag-antos. Kay kon maluya ako, aada kikitaa an akon kamakusog."
                },
                "11": {
                    "verse_nr": "11",
                    "verse": "Baga ako hin lurong\u2014kundi kamo an tinikangan hini nga akon kasugad. Kamo unta an angay magdayaw ha akon. Kay bisan kon waray ako gamit, diri man ako lulupigan han iyo gimaupayi nga \u201cmga apostoles\u201d."
                },
                "12": {
                    "verse_nr": "12",
                    "verse": "Ginpamatud-an an akon pagkaapostol pinaagi han mga butang nga ginbuhat dida hin pag-ilob ha butnga niyo; pinaagi hin mga tigaman, mga orosahon, ngan mga milagro."
                },
                "13": {
                    "verse_nr": "13",
                    "verse": "Ano an akon pagtagad ha iyo, diri ba pareho han iba nga mga singbahan? Lugaring la kay waray ako magsamok hin pangaro hin bulig ha iyo. Pasayloa ako niyo hini nga akon sayop!"
                },
                "14": {
                    "verse_nr": "14",
                    "verse": "Ikatulo na ini yana nga kaandam ko pagduaw ha iyo\u2014ngan diri ako mangangaro hin bisan ano ha iyo. Kamo an akon kinahanglan, diri an iyo kwarta. Kon hunahunaon, diri an mga anak an angay humatag han kinahanglanon han ira mga kag-anak, kundi an mga kag-anak para han ira mga anak."
                },
                "15": {
                    "verse_nr": "15",
                    "verse": "Igmamalipay ko hin paggasto han ngatanan nga akon ngan sugad man han akon kalugaringon, basi makabulig ako ha iyo. Maiban ba an iyo gugma ha akon tungod han akon dako nga paghigugma ha iyo?"
                },
                "16": {
                    "verse_nr": "16",
                    "verse": "Sanglit mauyon kamo nga waray ako makasamok ha iyo. Kundi may-ada manta masiring nga malimbong ako ngan ginbitik ko la kamo hin mga buwa."
                },
                "17": {
                    "verse_nr": "17",
                    "verse": "Ano ngani nga paagi? Sinmingabot ba ako ha iyo pinaagi han mga tawo nga akon ginsugo?"
                },
                "18": {
                    "verse_nr": "18",
                    "verse": "Ginhangyo ko hi Tito pagkada, ngan ginpaupod ko ha iya in usa pa nga bugto nga Cristiano. Makakasiring ba kamo nga sinmingabot hi Tito ha iyo? Diri ba an amon ngan hi Tito mga panuyo ngan panggawi pareho?"
                },
                "19": {
                    "verse_nr": "19",
                    "verse": "Bangin nakahunahuna kamo nga an amon la tuyo an panalipod han amon kalugaringon ha iyo atubangan. Diri! Nagyayakan kami ha atubangan han Dyos sugad han iginpapayakan ha amon ni Cristo. An ngatanan nga ginbubuhat namon, hinigugma nga kasangkayan, ginbubuhat hin pagbulig ha iyo."
                },
                "20": {
                    "verse_nr": "20",
                    "verse": "Nahahadlok ako nga ha akon pag-abot dida, makakita ako ha iyo nga lain han akon ginhuhunahuna ha iyo ngan makakita kamo ha akon nga lain han iyo ginhuhunahuna ha akon. Nahadlok ako nga bangin hiabotan ko kamo nga aada hin mga pagkabirobingkil ngan pagpaawaawa, kamapaso han ulo ngan kahalot, mga pagpakaraot ngan paglibak, pagpahitaas ngan kasamok."
                },
                "21": {
                    "verse_nr": "21",
                    "verse": "Nahadlok ako nga ha sunod nga pagkada ko ha iyo, pagpakaalohan ako han akon Dyos ha iyo atubangan, ngan magtatangis ako tungod han damo nga nagpakasala han nag-agi nga panahon, ngan waray magbasol han mga maghilas nga mga ginbuhat nira nga mga sala hin pakighilawas ngan mga maglaw-ay nga buhat."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ikatulo na ini nga akon pagpakada ha iyo. Sugad han siring han Kasuratan, \u201cKinahanglan pagpamatud-an hin duha o tulo nga mga saksi an bisan ano nga sumbong.\u201d"
                },
                "2": {
                    "verse_nr": "2",
                    "verse": "Karuyag ko igsumat ha iyo nga nakasala hadto ngan ha iba pa, nga an iginsiring ko hadto han ikaduha nga pagduaw ko, ginliliwat ko hin pagsiring yana nga harayo ako: ha sunod nga pagkada ko waray na makakalikay han sirot."
                },
                "3": {
                    "verse_nr": "3",
                    "verse": "Ihahatag ko ha iyo an ngatanan nga kamatuoran nga nagyakan hi Cristo pinaagi ha akon. Diri hiya maluya kon nakikig-usa hiya ha iyo; lugod iginpapakita niya an iya gahom."
                },
                "4": {
                    "verse_nr": "4",
                    "verse": "Kay bisan kon iginraysang hiya ha kros dida han iya pagkamaluya, buhi hiya tungod han gahom han Dyos. Maluya man liwat kita tungod han pakig-usa naton ha iya; kundi dida han pag-alagad namon ha iyo, nabubuhi kami upod ha iya tungod han gahom han Dyos."
                },
                "5": {
                    "verse_nr": "5",
                    "verse": "Usisaha ngan paghukmi niyo an iyo kalugaringon kon an iyo kinabuhi aada ba ha pagtoo. Diri ba kamo maaram nga aada ha iyo hi Cristo Jesus? Gawas la kon napakyas na gud kamo."
                },
                "6": {
                    "verse_nr": "6",
                    "verse": "Nasarig ako nga mahibabaro kamo nga waray kami mapakyas."
                },
                "7": {
                    "verse_nr": "7",
                    "verse": "Nag-aampo kami sa Dyos nga diri unta kamo magbuhat hin maraot\u2014diri pagpakita nga mauswagon kami, kundi nga magbuhat unta kamo hin matadong bisan kon baga sugad hin mga napakyas kami."
                },
                "8": {
                    "verse_nr": "8",
                    "verse": "Kay diri kami makakahimo hin bisan ano supak han kamatuoran, kundi para gudla han kamatuoran."
                },
                "9": {
                    "verse_nr": "9",
                    "verse": "Nalilipay kami kon maluya kami ngan makusog kamo. Sanglit nag-aampo liwat kami nga mahingpit kamo."
                },
                "10": {
                    "verse_nr": "10",
                    "verse": "Amo ito nga nagsurat ako hini samtang harayo ako ha iyo; basi kon umabot na ako, diri ako magkuri hin paggamit han pagburut-an nga iginhatag ha akon han Ginoo. Iginhatag ini nga pagburut-an pagparig-on ha iyo, diri pagpuo ha iyo."
                },
                "11": {
                    "verse_nr": "11",
                    "verse": "Ha kataposan, kabugtoan, adyos! Tinguhaa niyo an pagkahingpit; pamatii an akon mga hangyo; upaya an iyo pagkasarabot ngan pag-ukoy kamo nga malinawon. Ngan maada unta ha iyo an Dyos han gugma ngan kamurayaw."
                },
                "12": {
                    "verse_nr": "12",
                    "verse": "Magpangumostahay kamo hin minagburugto nga harok.\nNangungumosta ha iyo an ngatanan nga mga magtinuohon han Dyos."
                },
                "13": {
                    "verse_nr": "13",
                    "verse": "An grasya han Ginoo Jesu-Cristo, an gugma han Dyos, ngan an pagkausa han Espiritu Santo maada unta ha iyo ngatanan!"
                },
                "14": {
                    "verse_nr": "14",
                    "verse": ""
                }
            }
        }
    }
}