{
    "version": "MBBSAM",
    "book_name": "1 Corinthians",
    "book_nr": "46",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang kan Pablo nga ha pagbuot han Dyos gintawag nga magin apostol ni Cristo Jesus, ngan tikang kan Sostenes nga aton bugto"
                },
                "2": {
                    "verse_nr": "2",
                    "verse": "Ngadto han singbahan han Dyos ha Corinto, ngadto han ngatanan nga gintawag nga magin magtinuohon han Dyos, nga naiya dida ha pakig-usa kan Cristo Jesus, kaupod han ngatanan nga mga tawo ha bisan diin nga dapit, nga natawag han ngaran han aton Ginoo Jesu-Cristo nga ira ngan aton man Ginoo."
                },
                "3": {
                    "verse_nr": "3",
                    "verse": "An Dyos nga aton Amay ngan an aton Ginoo Jesu-Cristo maghatag unta ha iyo han grasya ug kamurayaw."
                },
                "4": {
                    "verse_nr": "4",
                    "verse": "Dayuday nagpapasalamat ako han akon Dyos para ha iyo tungod han grasya nga iginhatag niya ha iyo pinaagi kan Jesu-Cristo."
                },
                "5": {
                    "verse_nr": "5",
                    "verse": "Kay dida ha pakig-usa kan Cristo nahura kamo han ngatanan nga mga butang, upod an ngatanan nga pagpamulong ngan ngatanan nga hibaro."
                },
                "6": {
                    "verse_nr": "6",
                    "verse": "Nagmarig-on dida ha iyo an mensahe mahitungod kan Cristo"
                },
                "7": {
                    "verse_nr": "7",
                    "verse": "tungod hini nakarawat niyo an ngatanan nga kaupayan samtang naghuhulat kamo han pagpadayag han aton Ginoo Jesu-Cristo."
                },
                "8": {
                    "verse_nr": "8",
                    "verse": "Paririg-onon liwat kamo niya tubtob ha kataposan, basi hiagian kamo nga waray kasaypanan ha Adlaw pagbalik han aton Ginoo Jesu-Cristo."
                },
                "9": {
                    "verse_nr": "9",
                    "verse": "Sarig kamo han Dyos nga nagtawag ha iyo, basi kamo magin kausa han iya Anak nga hi Jesu-Cristo nga aton Ginoo."
                },
                "10": {
                    "verse_nr": "10",
                    "verse": "Nahangyo ako ha iyo, kabugtoan, pinaagi han pagburot-an han aton Ginoo Jesu-Cristo, nga magkauruyon kamo ngatanan dida han iyo mga iginyayakan, basi mawaray dida ha iyo pagkabahinbahin. Mahingpit unta an iyo pagkaurosa dida hin usa la nga panhunahuna ngan panuyo."
                },
                "11": {
                    "verse_nr": "11",
                    "verse": "Kay may mga tawo tikang han panimalay ni Cloe nga nagsumat ha akon, kabugtoan ko, nga may-ada niyo pagkaaway-away."
                },
                "12": {
                    "verse_nr": "12",
                    "verse": "Amo ini an akon buot sidngon: an tagsa ha iyo lain an iginyayakan. Nasiring an usa, \u201cKan Pablo ako\u201d; an iba, \u201cKan Apolo ako\u201d; an iba, \u201cKan Pedro ako\u201d; ngan an iba pa, \u201cKan Cristo ako.\u201d"
                },
                "13": {
                    "verse_nr": "13",
                    "verse": "Nagkabahinbahin na ba hi Cristo? Hi Pablo ba an namatay ha kros para ha iyo? Ginbunyagan ba kamo nga mga tinun-an ni Pablo?"
                },
                "14": {
                    "verse_nr": "14",
                    "verse": "Nagpapasalamat ako han Dyos nga waray ko ginbunyagan ha iyo, labot kanda Crispo ug Gayo."
                },
                "15": {
                    "verse_nr": "15",
                    "verse": "Sanglit waray makakasiring nga ginbunyagan kamo nga akon mga tinun-an. ("
                },
                "16": {
                    "verse_nr": "16",
                    "verse": "Tinuod ito nga nagbunyag liwat ako kan Estefanas ngan han iya panimalay; kundi waray ako hinnunumdoman nga may-ada pa iba nga akon nabunyagan.)"
                },
                "17": {
                    "verse_nr": "17",
                    "verse": "Waray ako sugoa ni Cristo hin pagbunyag. Ginsugo ako niya hin pagwali han Maupay nga Sumat, ngan pagwali hito hin waray paggamit hin mga pulong nga makuri masabtan han mga tawo, basi diri kawad-an hin gahom an kamatayon ni Cristo ha kros."
                },
                "18": {
                    "verse_nr": "18",
                    "verse": "Kay para hadton waray katalwasan kalurongan la an mensahe hiunong han kamatayon ni Cristo ha kros; kundi para ha aton nga gintatalwas, gahom ini han Dyos."
                },
                "19": {
                    "verse_nr": "19",
                    "verse": "Nasiring an Kasuratan,\n\u201cKakawangon ko an hibaro han mga makinaadmananon,\nngan isasalikway ko an pagsabot han mga mag-aram.\u201d"
                },
                "20": {
                    "verse_nr": "20",
                    "verse": "Kon sugad, ano an kapulsanan han mga mag-aram? O han mga makinaadmananon? O han batid nga mga makilalantugion hini nga kalibutan? Iginpakita han Dyos nga kalurongan la an kinaadman hini nga kalibutan!"
                },
                "21": {
                    "verse_nr": "21",
                    "verse": "Kay iginbuot han Dyos tungod han iya kinaadman, nga diri an mga tawo makahimo hin pagkilala ha iya pinaagi han ira kalugaringon nga kinaadman. Lugod pinaagi han ira sinisiring nga \u201clinurong\u201d nga mensahe nga amon iginwawali, an Dyos nakahunahuna hin pagtalwas hadton mga natoo."
                },
                "22": {
                    "verse_nr": "22",
                    "verse": "An mga Judiyo nagkinahanglan hin mga milagro basi hira tumoo, ngan an mga Griego nangita hin kinaadman."
                },
                "23": {
                    "verse_nr": "23",
                    "verse": "Para ha amon ginpapasangyaw namon an Cristo nga iginraysang ha kros, mensahe nga makaurulang para han mga Judiyo ngan kalurongan la para han mga Hentil"
                },
                "24": {
                    "verse_nr": "24",
                    "verse": "kundi para han mga tinawag han Dyos, ma Judiyo o ma Hentil, ini nga mensahe amo hi Cristo, an gahom ngan an kinaadman han Dyos."
                },
                "25": {
                    "verse_nr": "25",
                    "verse": "An kalurongan han Dyos labaw pa nga kinaadman kay han kanan tawo kinaadman, ngan an kamaluya han Dyos labaw pa kamakusog kay han kanan tawo kusog."
                },
                "26": {
                    "verse_nr": "26",
                    "verse": "Kabugtoan, panumdoma daw niyo kon ano kamo hadto han pagtawaga ha iyo han Dyos. Gutiay la ha iyo in mga mag-aram, o gamhanan, o may hitaas nga kahimtang ha katilingban sumala han panhunahuna han tawo."
                },
                "27": {
                    "verse_nr": "27",
                    "verse": "Gintuyo han Dyos hin pagpili han gin-iisip han kalibutan nga mga lurong basi maalohan an mga mag-aram; ngan han gin-iisip han kalibutan nga magluya basi maalohan an mga magkusog."
                },
                "28": {
                    "verse_nr": "28",
                    "verse": "Ginpili han Dyos an ginpapahiubos han kalibutan, ngan gintatamay, ngan ginhuhunahuna nga waray gamit, basi hisabtan nga waray gamit an ginhuhunahuna han kalibutan nga importante."
                },
                "29": {
                    "verse_nr": "29",
                    "verse": "Karuyag sidngon hini nga waray makakapanhambog ha atubangan han Dyos."
                },
                "30": {
                    "verse_nr": "30",
                    "verse": "Kundi gindara kamo han Dyos ha pakig-usa kan Cristo Jesus, ngan ginhimo han Dyos hi Cristo nga magin aton kinaadman, ngan pinaagi ha iya gin-isip kita nga matadong sa Dyos, ngan nagin baraan kita nga mga tawo han Dyos, ngan natalwas kita."
                },
                "31": {
                    "verse_nr": "31",
                    "verse": "Sanglit sumala han siring han Kasuratan, \u201cAn karuyag pumarayaw, kinahanglan iparayaw niya an ginbuhat han Ginoo.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kabugtoan ko, han pagkada ko ha iyo pagwali han kanan Dyos tinago nga kamatuoran, waray ako maggamit hin hilarom nga mga pulong ngan hitaas nga hibaro."
                },
                "2": {
                    "verse_nr": "2",
                    "verse": "Kay samtang nakada ako ha iyo, gintuyo ko nga mahingalimot ako han ngatanan labot la kan Jesu-Cristo, ngan labi na gud han iya kamatayon ha kros."
                },
                "3": {
                    "verse_nr": "3",
                    "verse": "Sanglit han pagkada ko na ha iyo, maluya ako ngan nakurog ako hin kahadlok"
                },
                "4": {
                    "verse_nr": "4",
                    "verse": "ngan waray ko ighatag an akon pagturon-an ug mensahe pinaagi hin mag-abtik nga mga pulong han kinaadman han tawo, kundi han nakakalukmay nga gahom han Espiritu han Dyos."
                },
                "5": {
                    "verse_nr": "5",
                    "verse": "Sanglit diri ipinasisikad an iyo pagtoo ha kinaadman han tawo, kundi ha gahom han Dyos."
                },
                "6": {
                    "verse_nr": "6",
                    "verse": "Kundi naghihimangraw ako hin kinaadman ngadto han mga gurang na ha espirituhanon nga kinabuhi. Kundi diri ito an kinaadman nga kanan hini nga kalibutan, o han mga kagamhanan nga naghahadi hini nga kalibutan\u2014mga kagamhanan nga nawawad-an na han ira gahom."
                },
                "7": {
                    "verse_nr": "7",
                    "verse": "An ginhihimangraw ko nga kinaadman amo an kanan Dyos tinago nga kinaadman nga ginhipos tikang ha katawhan, kundi iginlarang na ngadaan han Dyos para han aton hingpit nga katalwasan, bisan han waray pa mahimo an kalibutan."
                },
                "8": {
                    "verse_nr": "8",
                    "verse": "Waray bisan usa han mga punoan hini nga kalibutan in nahibaro hini nga kinaadman. Kon hinbaroan pa ini nira, diri unta nira iginraraysang ha kros an mahimayaon nga Ginoo."
                },
                "9": {
                    "verse_nr": "9",
                    "verse": "Kundi sumala han siring han Kasuratan,\n\u201cAn waray pa hikit-i ngan hibatii hin tawo,\nan waray gud paghunahunaa han tawo nga mahinanabo,\namo lugod an butang an gin-andam han Dyos para hadton mga nahigugma ha iya.\u201d"
                },
                "10": {
                    "verse_nr": "10",
                    "verse": "Kundi iginpahibaro ha aton han Dyos an iya tinago pinaagi han iya Espiritu. Nag-uusisa an Espiritu han ngatanan nga mga butang, bisan pa han mga hilarom nga tinago han mga katuyoan han Dyos."
                },
                "11": {
                    "verse_nr": "11",
                    "verse": "Para han tawo, an iya kalugaringon nga espiritu nga aada ha iya amo la an maaram han ngatanan hiunong ha iya; ug amo man liwat, an Espiritu la han Dyos an maaram han ngatanan hiunong han Dyos."
                },
                "12": {
                    "verse_nr": "12",
                    "verse": "Waray kita kumarawat hini nga espiritu han kalibutan; kinmarawat kita han Espiritu nga iginpadara han Dyos, basi mahibaro kita han ngatanan nga iginhatag ha aton han Dyos."
                },
                "13": {
                    "verse_nr": "13",
                    "verse": "Sanglit diri kami nagyayakan han mga pulong nga igintutdo han kinaadman han tawo, kundi han mga pulong nga igintutdo han Espiritu, ha pagsaysay namon han mga kamatuoran nga espirituhanon ngadto han mga nakaangkon na han Espiritu."
                },
                "14": {
                    "verse_nr": "14",
                    "verse": "Kundi adton tawo nga waray makaangkon han Espiritu, diri makakakarawat han mga hatag nga tikang han Espiritu han Dyos. In sugad nga tawo diri nakakasabot hini; kalurongan la ini para ha iya, kay an sukol han kapulsanan hini nga butang amo la an espirituhanon nga paagi."
                },
                "15": {
                    "verse_nr": "15",
                    "verse": "An tawo nga nakaangkon na han Espiritu nakakaghukom han kapulsanan han ngatanan nga mga butang, kundi waray nakakaghukom ha iya."
                },
                "16": {
                    "verse_nr": "16",
                    "verse": "Sumala han siring han Kasuratan,\n\u201cHin-o an nakakasabot han hunahuna han Ginoo?\nHin-o an makakagwaydong ha iya?\u201d\nKundi aanhi na ha aton an hunahuna ni Cristo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ha kamatuoran, kabugtoan, waray ako pakakaghimangraw ha iyo sugad han paghimangraw ko ha mga tawo nga nakaangkon na han Espiritu. Kinahanglan maghimangraw ako ha iyo sugad hin mga tawo hini nga kalibutan, sugad hin kabataan pa ha Cristohanon nga pagtoo."
                },
                "2": {
                    "verse_nr": "2",
                    "verse": "Ginbuhi ko kamo hin gatas, diri hin matig-a nga karaonon kay diri pa man kamo andam para hini. Ngan bisan ngani yana diri pa kamo andam"
                },
                "3": {
                    "verse_nr": "3",
                    "verse": "kay an iyo kinabuhi sugad pa hin kanan kalibutan nga mga tawo. Kon may-ada kaawa dida ha iyo, ngan paglarolantugi, diri ba nagpapamatuod ini nga mga tawo pa kamo hini nga kalibutan, nga nabubuhi subay han mga ginawian hini nga kalibutan?"
                },
                "4": {
                    "verse_nr": "4",
                    "verse": "Kon may ha iyo nasiring, \u201cKan Pablo ako,\u201d ngan an iba, \u201cKan Apolo ako\u201d\u2014diri ba ini kanan kalibutanon nga kinabuhi han tawo?"
                },
                "5": {
                    "verse_nr": "5",
                    "verse": "Kon baga sidngon, hin-o hi Apolo? Ngan hin-o hi Pablo? Mga surugoon la kami han Dyos nga nagtutdo ha iyo han pagtoo. Kada usa ha amon nagtutuman han iginpabuhat han Ginoo"
                },
                "6": {
                    "verse_nr": "6",
                    "verse": "ako an nagtanom, hi Apolo an nagbaribe, kundi an Dyos an nagpapatubo han tanom."
                },
                "7": {
                    "verse_nr": "7",
                    "verse": "Adton nagtatanom ngan adton nagbabaribe diri amo an importante, kundi an Dyos nga nagpapatubo han tanom."
                },
                "8": {
                    "verse_nr": "8",
                    "verse": "Waray kalainan han nagtatanom ngan han nagbabaribe; babaloson han Dyos an kada usa ha ira sumala han ira nabuhat."
                },
                "9": {
                    "verse_nr": "9",
                    "verse": "Kay nagbubulig kami hin pagbuhat para han Dyos, ngan kamo amo an uma han Dyos.\nBalay liwat kamo han Dyos."
                },
                "10": {
                    "verse_nr": "10",
                    "verse": "Ha pagpahimulos han iginhatag ha akon han Dyos, ginbuhat ko an buruhaton hin batid gud nga panday ngan iginpahimutang ko an patukoranan, ngan iba nga tawo an nagtindog han balay dida hini. Kundi kinahanglan magtagam an kada usa kon uunanhon niya hin pagtindog han balay."
                },
                "11": {
                    "verse_nr": "11",
                    "verse": "Kay iginpahimutang na han Dyos hi Cristo Jesus nga amo gudla ngan usa la nga patukoranan, ngan waray na iba."
                },
                "12": {
                    "verse_nr": "12",
                    "verse": "May-ada magamit hin bulawan, o salapi, o mahal nga mga bato hin pagbalay ha bawbaw han patukoranan; magamit an iba hin kahoy, o kawayan, o kugon."
                },
                "13": {
                    "verse_nr": "13",
                    "verse": "An kamaupay han kanan kada usa buhat makikita kon ipadayag na ini ha Adlaw ni Cristo. Kay ipapadayag pinaagi hin kalayo hadto nga adlaw an tagsa nga buhat han tawo; sasarihan ito hin kalayo ngan ipapakita an iya tinuod nga kamaupay."
                },
                "14": {
                    "verse_nr": "14",
                    "verse": "Kon umilob han kalayo an gintindog hin usa ka tawo dida han patukoranan, makarawat hiya hin balos."
                },
                "15": {
                    "verse_nr": "15",
                    "verse": "Kundi kon maugtang an buhat hin usa ka tawo, mawawara ini ha iya; kundi hiya matatalwas sugad nga nakakalagiw hiya han kalayo."
                },
                "16": {
                    "verse_nr": "16",
                    "verse": "Maaram na gud kamo nga amo kamo an templo han Dyos ngan nag-uokoy ha iyo an Espiritu han Dyos!"
                },
                "17": {
                    "verse_nr": "17",
                    "verse": "Sanglit kon may magbungkag han templo han Dyos, bubungkagon man hiya han Dyos, kay baraan an templo han Dyos, ngan kamo ngahaw amo an iya templo."
                },
                "18": {
                    "verse_nr": "18",
                    "verse": "Kinahanglan waray maglimbong ha iya ngahaw. Kon may-ada ha iyo naghuhunahuna nga maaram hiya sumala han mga suruklan hini nga kalibutan, kinahanglan magin lurong hiya basi hiya magin tinuod nga maaram."
                },
                "19": {
                    "verse_nr": "19",
                    "verse": "Kay kalurongan la ha atubangan han Dyos an gin-iisip nga kinaadman hini nga kalibutan. Sumala han siring han Kasuratan, \u201cGinbibitik han Dyos an mga mag-aram dida han ira kaabtik,\u201d"
                },
                "20": {
                    "verse_nr": "20",
                    "verse": "ngan nasiring ha lain nga Kasuratan, \u201cMaaram an Ginoo nga waray pulos an mga panhunahuna han mga mag-aram.\u201d"
                },
                "21": {
                    "verse_nr": "21",
                    "verse": "Sanglit kinahanglan waray gud pumarayaw mahitungod han nahihimo hin mga tawo. Ha tinuod iyo na an ngatanan nga mga butang"
                },
                "22": {
                    "verse_nr": "22",
                    "verse": "hira Pablo, Apolo, ug Pedro; ini nga kalibutan, an kinabuhi, ngan an kamatayon; an yana ngan an tiarabot nga panahon; iyo ini ngatanan"
                },
                "23": {
                    "verse_nr": "23",
                    "verse": "ngan kan Cristo kamo, ngan kanan Dyos hi Cristo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kinahanglan isipon kami niyo nga mga surugoon ni Cristo, nga gintaporan han tinago nga mga kamatuoran han Dyos."
                },
                "2": {
                    "verse_nr": "2",
                    "verse": "An usa nga butang nga ginkikinahanglan han tawo nga tinaporan, amo nga kasarigan hiya han iya agaron."
                },
                "3": {
                    "verse_nr": "3",
                    "verse": "Yana waray la para ha akon kon paghukman ako niyo o hin bisan ano nga hukmanan hin tawo; diri man ngani ako naghuhukom ha akon kalugaringon."
                },
                "4": {
                    "verse_nr": "4",
                    "verse": "Limpyo an akon konsensya, kundi diri buot sidngon nga waray ako sala. An Ginoo amo an maghuhukom ha akon."
                },
                "5": {
                    "verse_nr": "5",
                    "verse": "Sanglit ayaw kamo paghukom bisan kan kanay nga diri pa naabot an gintalaan nga panahon. Kinahanglan an kataposan nga paghukom humulat han pag-abot han Ginoo; ipapadayag niya an mga butang nga natatago yana dida han kasisidman, ngan bubuksan an tinago nga mga tinguha han kasingkasing han mga tawo. Ngan onina makarawat tikang han Dyos an tagsa nga tawo han pagdayaw nga angay ha iya."
                },
                "6": {
                    "verse_nr": "6",
                    "verse": "Para han iyo kaupayan, kabugtoan, ginamit ko ini ngatanan nga pananglitan kan Apolo ngan ha akon basi hibaroan niyo an kahulogan han darahonon nga nasiring, \u201cSunda an angay nga mga turumanon.\u201d Waray gud ha iyo magpalabi hin usa ka tawo ngan magtamay han iba."
                },
                "7": {
                    "verse_nr": "7",
                    "verse": "Hin-o an naghimo ha imo nga labaw han iba? Diri ba iginhatag ha imo han Dyos an ngatanan nga aada ha imo? Kon sugad, ano man hin pakaparayaw mo kon an ngatanan nga aada ha imo hatag man la ha imo?"
                },
                "8": {
                    "verse_nr": "8",
                    "verse": "Naangkon na ba niyo an ngatanan nga iyo ginkikinahanglan? Mga riko na ba kamo? Nagin mga hadi na ba kamo bisan kon diri pa kami? Ngani ungara ko unta nga tinuod nga mga hadi kamo, basi magin hadi man kami upod ha iyo."
                },
                "9": {
                    "verse_nr": "9",
                    "verse": "Kay para ha akon, daw iginhatag han Dyos ha amon nga mga apostoles an giuubosi nga lugar. Sugad kami hin mga tawo nga ginhukman nga papatayon na ha atubangan han mga tawo, sugad hin kiritaon han ngatanan nga mga anghel ngan mga tawo."
                },
                "10": {
                    "verse_nr": "10",
                    "verse": "Mga lurong kami tungod kan Cristo; kundi mga mag-aram kamo dida kan Cristo! Mga magluya kami, kundi mga kusgan kamo! Mga tinamay kami, kundi mga pinasidunggan kamo!"
                },
                "11": {
                    "verse_nr": "11",
                    "verse": "Ngada gud hini nga takna ginugutom ngan inuuhaw kami; gisigisi an amon panapton; mga gintubal kami; waray kami sinasak-an"
                },
                "12": {
                    "verse_nr": "12",
                    "verse": "ngan napapasma kami tungod hin mabug-at nga pagkabudlay. Kon ginpapanhimaraot kami, ginpapakaupay namon hira; kon ginpapakurian kami, gin-aantos la namon"
                },
                "13": {
                    "verse_nr": "13",
                    "verse": "kon ginyuyubit kami, ginbabaton namon hin magnamit nga mga pulong. Sugad la kami hin sighot hini nga kalibutan; mga baya kami han tuna ngada gud hini nga takna!"
                },
                "14": {
                    "verse_nr": "14",
                    "verse": "Iginsusurat ko ini ha iyo, diri tungod nga karuyag ko nga maawod kamo, kundi pagtutdo ha iyo, sugad hin akon kalugaringon nga hinigugma nga mga anak."
                },
                "15": {
                    "verse_nr": "15",
                    "verse": "Kay bisan kon may-ada niyo napulo ka yukot nga mga magmarangno han iyo kinabuhi hin pag-alagad kan Cristo, uusa gudla an amay niyo. Kay ha iyo kinabuhi hin pag-alagad kan Cristo Jesus, nagin amay ako niyo pinaagi han pagdara ko ha iyo han Maupay nga Sumat."
                },
                "16": {
                    "verse_nr": "16",
                    "verse": "Sanglit nahangyo ako ha iyo: sunda an akon susbaranan."
                },
                "17": {
                    "verse_nr": "17",
                    "verse": "Tungod hini nga tuyo ginpapakada ko hi Timoteo ha iyo. Akon gud hiya hinigugma ngan matinumanon nga anak dida han Ginoo. Pagpapahinumdomon kamo niya han mga lagda nga akon ginsusunod dida han bag-o nga kinabuhi hin pag-alagad kan Cristo Jesus, ngan igintututdo ko man ha ngatanan nga mga singbahan ha bisan diin nga dapit."
                },
                "18": {
                    "verse_nr": "18",
                    "verse": "Nagpapahitaas in pira ha iyo kay nasiring hira nga diri na ako mapakada ha iyo."
                },
                "19": {
                    "verse_nr": "19",
                    "verse": "Kundi kon tumugot an Ginoo, makada ako ha iyo ha madali nga panahon ngan kikitaon ko kon ano gud an gahom hini nga mga magpinahitas-on, ngan diri la an ira iginyayakan."
                },
                "20": {
                    "verse_nr": "20",
                    "verse": "Kay an Ginhadian han Dyos diri la mga pulong, kundi gahom."
                },
                "21": {
                    "verse_nr": "21",
                    "verse": "Ano an iyo karuyag? Makada ba ako ha iyo dara in latob, o kon in kasingkasing nga puno hin gugma ngan maaghopon?"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Niyan iginkakasumatsumat nga may-ada maglaw-ay nga buhat dida ha iyo, nga makalilisang hin duro, nga diri ngani hiaagian ha mga diri nakilala han Dyos. Nasumatan ako nga may usa ha iyo nga nakikig-asawa han iya pinakairoy!"
                },
                "2": {
                    "verse_nr": "2",
                    "verse": "Sanglit uunanhon man pakaparayaw niyo? Angay pa ngani kamo maawod ngan magmasubo, ngan kinahanglan paiwason tikang ha iyo hugpo an tawo nga nagbuhat hini."
                },
                "3": {
                    "verse_nr": "3",
                    "verse": "Para ha akon, bisan kon tinuod nga hirayo ako ha iyo, ha espiritu sugad nga aada ako ha iyo, ha ngaran han aton Ginoo nga Jesus, ginhukman ko na an tawo nga nagbuhat hini nga makangingirhat nga butang."
                },
                "4": {
                    "verse_nr": "4",
                    "verse": "Ha pagkatirok niyo, ngan kausa ako niyo ha espiritu pinaagi han gahom han aton Ginoo nga Jesus nga aanhi ha aton"
                },
                "5": {
                    "verse_nr": "5",
                    "verse": "itubyan niyo ini nga tawo kan Satanas, basi malaglag an iya lawas ngan matalwas an iya espiritu kon umabot na an Adlaw han Ginoo."
                },
                "6": {
                    "verse_nr": "6",
                    "verse": "Diri kamo angay magpalabilabi! Maaram man kamo han darahonon, \u201cAn gutiay nga patubo nakakapadako han bug-os nga minasa.\u201d"
                },
                "7": {
                    "verse_nr": "7",
                    "verse": "Kinahanglan kuhaon niyo ini nga daan nga patubo han sala basi mahingpit an iyo pagkaputli. Niyan masusugad na kamo hin bag-o nga minasa nga waray gud patubo, ngan maaram ako nga amo gud ini kamo. Kay andam na an Pyesta han Paglabay, yana nga iginhalad na hi Cristo nga amo an aton kordero han Paglabay."
                },
                "8": {
                    "verse_nr": "8",
                    "verse": "Sanglit saurugon ta an aton pyesta, diri pinaagi hin tinapay nga may daan nga patubo, an patubo hin sala ug karat-an, kundi pinaagi han tinapay nga waray patubo, an tinapay han pagkaputli ngan kamatuoran."
                },
                "9": {
                    "verse_nr": "9",
                    "verse": "Naghinabi ako dida han akon surat ngada ha iyo nga diri kamo makigtampo han maghilas nga mga tawo."
                },
                "10": {
                    "verse_nr": "10",
                    "verse": "An ginsiring ko diri an mga tawo nga diri nakilala han Dyos nga nagbuhat hin maglaw-ay, o mga halot, o mga kawatan, o mga magsiringba hin mga ladawan. Ha paglikay ha ira, kinahanglan nga magawas kamo han kalibutan."
                },
                "11": {
                    "verse_nr": "11",
                    "verse": "An buot ko sidngon amo nga kinahanglan diri kamo makigtampo hin tawo nga nasiring nga Cristiano hiya, kundi malaw-ay, o halot, o magsiringba hin mga ladawan, o matamay, o parahubog, o katawan. Ayaw kamo pakigsaro hin sugad hito nga tawo."
                },
                "12": {
                    "verse_nr": "12",
                    "verse": "Kay ngani diri ito akon katungod hin paghukom han mga tawo ha gawas. An Dyos an maghuhukom ha ira. Kundi diri ba kamo angay maghukom han mga kaapi han iyo kalugaringon nga katig-oban? Sumala han siring han Kasuratan, \u201cPaiwasa tikang han iyo hugpo an maraot nga tawo.\u201d"
                },
                "13": {
                    "verse_nr": "13",
                    "verse": "Kay ngani diri ito akon katungod hin paghukom han mga tawo ha gawas. An Dyos an maghuhukom ha ira. Kundi diri ba kamo angay maghukom han mga kaapi han iyo kalugaringon nga katig-oban? Sumala han siring han Kasuratan, \u201cPaiwasa tikang han iyo hugpo an maraot nga tawo.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kon in usa ha iyo may-ada isurumbong kontra hin igkasi bugto, kay ano nga napakadto kamo hin mga maghurukom nga diri nakilala han Dyos, ngan diri lugod asay niyo pinapagtuhay an iyo mga magtinuohon?"
                },
                "2": {
                    "verse_nr": "2",
                    "verse": "Diri ba kamo maaram nga an mga magtinuohon amo an maghuhukom han kalibutan? Sanglit kon kamo an maghuhukom han kalibutan, diri ba kamo takos makagtuhay hin gudti nga mga butang?"
                },
                "3": {
                    "verse_nr": "3",
                    "verse": "Diri ba kamo maaram nga kita an maghuhukom han mga anghel? Asay pa ba an mga butang hini nga kinabuhi!"
                },
                "4": {
                    "verse_nr": "4",
                    "verse": "Sanglit kon maabot in sugad nga mga kasamok, ipapagtuhay ba ito niyo hin mga tawo nga waray labot han singbahan?"
                },
                "5": {
                    "verse_nr": "5",
                    "verse": "Hin kamakaarawod para ha iyo! Segurado nga may-ada bisan na manla usa dida hiton iyo katig-oban nga maaram magtuhay han iyo kasamokan."
                },
                "6": {
                    "verse_nr": "6",
                    "verse": "Kundi ira sinasalawad lugod an ira mga sumbong ngadto ha hukmanan, ngan asay nira ipinapagtuhay an mga tawo nga waray pagtoo!"
                },
                "7": {
                    "verse_nr": "7",
                    "verse": "An pagsalawad hin mga sumbong ngadto ha hukmanan nagpapakita nga nakawang na gud an iyo pagtoo. Diri ba maupay nga kamo an pagpakaraoton? Diri ba maupay nga kamo an pagtikasan?"
                },
                "8": {
                    "verse_nr": "8",
                    "verse": "Lugod nagpapabulosbulos kamo hin pagpakaraot ngan pagtikas bisan han iyo gud igkasi kabugtoan!"
                },
                "9": {
                    "verse_nr": "9",
                    "verse": "Nasayod man kamo nga diri makakaangkon han Ginhadian han Dyos an mga magraot. Ayaw pagpalimbong kay diri manta makakaangkon han Ginhadian han Dyos an mga tawo nga maghilas, o mga masingbahon hin mga diyosdiyos, o mga parapanlibog, o mga nagbubuhat hin maglaw-ay ha ira igkasi lalake o igkasi babaye"
                },
                "10": {
                    "verse_nr": "10",
                    "verse": "o mga tikasan, o mga halot, o mga parahubog, o mga magyubit, o mga kawatan."
                },
                "11": {
                    "verse_nr": "11",
                    "verse": "An iba ha iyo hadto sugad hini nga mga tawo. Kundi ginlinisan na kamo han sala; igintubyan na kamo ngadto sa Dyos; ngan gin-isip na kamo nga matadong sa Dyos pinaagi han ngaran han Ginoo Jesu-Cristo ngan pinaagi han Espiritu Santo."
                },
                "12": {
                    "verse_nr": "12",
                    "verse": "May-ada masiring, \u201cTugot ha akon in pagbuhat hin bisan ano.\u201d Matuod ito, kundi diri ngatanan nga butang maupay para ha imo. Makakahimo ako pagsiring nga tugot ha akon in pagbuhat hin bisan ano, kundi diri ako matugot nga maoripon ako hin bisan ano."
                },
                "13": {
                    "verse_nr": "13",
                    "verse": "May iba nga masiring, \u201cPara hin tiyan an pagkaon ngan para hin pagkaon an tiyan.\u201d Tinuod ito, kundi tataposon han Dyos ito nga duha. Diri angay paggamiton an lawas hin tawo para hin malaw-ay nga mga katuyoan, kundi para hin pag-alagad han Ginoo; ngan an Ginoo nag-aalagad han lawas."
                },
                "14": {
                    "verse_nr": "14",
                    "verse": "Ginbanhaw han Dyos an Ginoo ngan pagbabanhawon man kita niya pinaagi han iya gahom."
                },
                "15": {
                    "verse_nr": "15",
                    "verse": "Maaram na kamo nga an iyo mga lawas mga bahin han lawas ni Cristo. Kukuhaon ko ba in usa nga bahin han lawas ni Cristo ngan itampo ito han lawas hin babaye nga maraot in bantog? Diri gud mahihimo!"
                },
                "16": {
                    "verse_nr": "16",
                    "verse": "Bangin la diri pa kamo maaram nga an nakikig-usa hin babaye nga maraot in bantog nga nauusa na la an ira duha nga lawas. Nasiring hin klaro an Kasuratan, \u201cMagigin usa nala an duha nga lawas.\u201d"
                },
                "17": {
                    "verse_nr": "17",
                    "verse": "Kundi an nakikig-usa han Ginoo nahiuusa hiya ha iya ha espiritu."
                },
                "18": {
                    "verse_nr": "18",
                    "verse": "Likayi an kalaw-ayan. An iba nga ginbubuhat nga sala hin usa ka tawo diri nakakaano han iya lawas; kundi an tawo nga nakikighilawas nakakasala kontra han iya kalugaringon nga lawas."
                },
                "19": {
                    "verse_nr": "19",
                    "verse": "Diri ba kamo maaram nga an iyo lawas templo han Espiritu Santo nga naguokoy dida ha iyo, ngan ihinatag ha iyo han Dyos? Diri na kamo amo an tag-iya han iyo kalugaringon, kundi an Dyos na"
                },
                "20": {
                    "verse_nr": "20",
                    "verse": "mahal an paglukat ha iyo. Sanglit gamita niyo an iyo mga lawas hin pagpasidungog han Dyos."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Yana mahitungod ini han mga butang nga ginsurat niyo. Maupay nga an lalake diri mag-asawa."
                },
                "2": {
                    "verse_nr": "2",
                    "verse": "Kundi tungod kay damo an kataragman hin pakagbuhat hin malaw-ay, kinahanglan nga an lalake may-ada kalugaringon nga asawa ngan an babaye may-ada kalugaringon nga bana."
                },
                "3": {
                    "verse_nr": "3",
                    "verse": "Kinahanglan tumanon han lalake an iya katungdanan hin pagkabana, ngan tumanon liwat han babaye an iya katungdanan hin pagkaasawa."
                },
                "4": {
                    "verse_nr": "4",
                    "verse": "Diri magburuot an asawa han iya kalugaringon nga lawas, kundi an bana; diri liwat magburuot an bana han iya kalugaringon nga lawas, kundi an asawa."
                },
                "5": {
                    "verse_nr": "5",
                    "verse": "Tumana niyo an katungdanan hin kamag-asawa, gawas la kon daan niyo ginsabotan nga duha nga diri anay kamo magtutuman, basi magamit an iyo panahon hin pag-ampo; kundi katapos, pagtuman na liwat kamo basi diri kamo masulay ni Satanas tungod han kakulang niyo hin pagpugong han iyo kalugaringon."
                },
                "6": {
                    "verse_nr": "6",
                    "verse": "Iginyayakan ko ini ha iyo sugad nga usa la nga pagtugot, ngan diri sugad nga usa nga pagsugo."
                },
                "7": {
                    "verse_nr": "7",
                    "verse": "Ha tinuod karuyag ko nga masugad ha akon an ngatanan; kundi may talagsaon nga hatag tikang sa Dyos an kada usa, ngan magkalainlain ini nga hatag."
                },
                "8": {
                    "verse_nr": "8",
                    "verse": "Niyan iginsisiring ko ini ngadto han mga waray asawa ngan han balo nga kababayen-an: mauruupay pa para ha iyo nga magpabilin kamo hin kawaray asawa sugad ha akon."
                },
                "9": {
                    "verse_nr": "9",
                    "verse": "Kundi kon diri man kamo makakapugong han iyo mga ungara, paasawa kamo\u2014mauruupay pa an pag-asawa kay hin kapaso han iya lawasnon nga kaipahon."
                },
                "10": {
                    "verse_nr": "10",
                    "verse": "May-ada ko sugo para han mga inasaw-an, diri akon kalugaringon, kundi kanan Ginoo: kinahanglan diri bumulag han bana an asawa"
                },
                "11": {
                    "verse_nr": "11",
                    "verse": "kon buhaton ini niya, kinahanglan magpabilin hiya nga waray bana, o kon diri, makighioli hiya han iya bana; ngan kinahanglan diri makigbulag han iya asawa an bana."
                },
                "12": {
                    "verse_nr": "12",
                    "verse": "Nasiring ako ngadto han iba (ako la, diri an Ginoo): kon in usa nga Cristiano nga lalake mag-asawa hin babaye nga waray pagtoo, ngan maupay an ira nga duha pagsabot, kinahanglan diri makigbulag ha iya an lalake."
                },
                "13": {
                    "verse_nr": "13",
                    "verse": "Ngan kon in usa nga Cristiano nga babaye puma-asawa hin lalake nga waray pagtoo, ngan maupay an ira nga duha pagsabot, kinahanglan diri makigbulag ha iya an babaye."
                },
                "14": {
                    "verse_nr": "14",
                    "verse": "Kay kakarawaton han Dyos an bana nga waray pagtoo pinaagi han iya pakig-usa han iya asawa, ngan kakarawaton han Dyos an waray pagtoo nga asawa pinaagi han iya pakig-usa han iya Cristiano nga bana. Kay kon diri pa amo ini, an ira mga anak masusugad hin mga anak hin diri nakilala han Dyos; kundi ha pagkatinuod, kakarawaton hira han Dyos."
                },
                "15": {
                    "verse_nr": "15",
                    "verse": "Kundi kon adton waray pagtoo maruyag hin pagbaya han Cristiano nga kapadis, tugoti hiya. Ha sugad nga kahimtang waray na kabilinggan an Cristiano nga kapadis, ma bana o ma asawa. Gintawag kamo han Dyos hin pag-ukoy ha kalinaw."
                },
                "16": {
                    "verse_nr": "16",
                    "verse": "Ano hin pakasabot mo, Cristiano nga asawa, nga makakatalwas ka han imo bana? O ano hin pakasabot mo, Cristiano nga bana nga makakatalwas ka han imo asawa?"
                },
                "17": {
                    "verse_nr": "17",
                    "verse": "Kinahanglan an kada usa mag-ukoy hin kinabuhi sumala han kanan Ginoo hatag ha iya, ngan sumala han iya kahimtang han pagtawga ha iya han Dyos. Amo ini an akon igintutdo ha ngatanan nga mga singbahan."
                },
                "18": {
                    "verse_nr": "18",
                    "verse": "Kon in usa nga tawo nga tinori kinmarawat na han tawag han Dyos, diri na niya kuhaon pa an mga ulat han iya pagkatinori; kon in tawo nga diri tinori kinmarawat na han tawag han Dyos, diri na kinahanglan torion pa hiya."
                },
                "19": {
                    "verse_nr": "19",
                    "verse": "Kay waray hinungdan an pagkatinori o diri pagkatinori, kundi an pagtuman han mga sugo han Dyos amo an may hinungdan."
                },
                "20": {
                    "verse_nr": "20",
                    "verse": "Kinahanglan magpabilin an kada tawo sugad han iya kahimtang han pagkarawat niya han tawag han Dyos."
                },
                "21": {
                    "verse_nr": "21",
                    "verse": "Oripon ka ba han pagtawga ha imo han Dyos? Waray sapayan; kundi kon may higayon ka hin katalwas, pahimulosi ito nga higayon."
                },
                "22": {
                    "verse_nr": "22",
                    "verse": "Kay usa nga talwas nga tawo han Ginoo an oripon nga gintawag han Ginoo; ngan amo man gihapon nga an talwas nga tawo nga gintawag ni Cristo, usa nga iya oripon."
                },
                "23": {
                    "verse_nr": "23",
                    "verse": "Mahal kaupay an kapalit ha iyo han Dyos; sanglit ayaw kamo pagpaoripon hin mga tawo."
                },
                "24": {
                    "verse_nr": "24",
                    "verse": "Kabugtoan, kinahanglan magpabilin an kada usa ha iyo dida ha pakig-usa han Dyos, ha amo gihapon nga kahimtang hadto han pagtawaga ha iya."
                },
                "25": {
                    "verse_nr": "25",
                    "verse": "Niyan mahitungod han waray asawa: diri ini sugo ha akon tikang han Ginoo, kundi nahatag la ako hin akon paghunahuna, sugad hin usa nga tawo nga angay kasarigan tungod han kalooy han Ginoo."
                },
                "26": {
                    "verse_nr": "26",
                    "verse": "Tungod han makuri nga kahimtang hini nga panahon, naghuhunahuna ako nga maupay pa para hin lalake nga magpabilin hiya sugad han iya yana kahimtang."
                },
                "27": {
                    "verse_nr": "27",
                    "verse": "Inasaw-an ka ba? Ayaw pakigbulag ha iya. Waray ka ba asawa? Ayaw pangasawa."
                },
                "28": {
                    "verse_nr": "28",
                    "verse": "Kundi kon mangasawa ka, diri ka nakakasala; ngan kon pumaasawa in daraga, diri man hiya nakakasala. Kundi karuyag ko la nga mahigawas kamo han adlaw-adlaw nga mga kakurian nga pag-aantoson han mga inasaw-an."
                },
                "29": {
                    "verse_nr": "29",
                    "verse": "Amo ini an karuyag ko sidngon, kabugtoan: halipot nala an panahon nga nahibibilin, ngan tikang yana kinahanglan nga an mga inasaw-an mag-ukoy sugad hin waray asawa"
                },
                "30": {
                    "verse_nr": "30",
                    "verse": "adton mga masulob-on sugad hin diri hira mabidoon; an mga malipayon sugad hin diri hira malipayon; an mga namamalit sugad hin diri hira tag-iya han ira mga pinamalit"
                },
                "31": {
                    "verse_nr": "31",
                    "verse": "an mga nagamit han kalibutanon nga mga butang sugad hin diri hira nahihigtan hini nga mga butang. Kay sugad hito yana, diri na mag-iiha ini nga kalibutan."
                },
                "32": {
                    "verse_nr": "32",
                    "verse": "Karuyag ko nga mahigawas kamo hin mga kabaraka. An lalake nga waray asawa nababaraka han mga buruhaton para han Ginoo, kon uunanhon niya paglipay han Ginoo"
                },
                "33": {
                    "verse_nr": "33",
                    "verse": "kundi an inasaw-an nga lalake nababaraka han kalibutanon nga mga butang, kon uunanhon niya paglipay han iya asawa"
                },
                "34": {
                    "verse_nr": "34",
                    "verse": "sanglit nagkakabahin an iya mga tinguha. An daraga o babaye nga waray asawa nababaraka para han buruhaton han Ginoo, kon uunanhon niya hin paghalad han bug-os niya nga kinabuhi; kundi an inasaw-an nga babaye nababaraka han kalibutanon nga mga butang, kon uunanhon niya paglipay han iya bana."
                },
                "35": {
                    "verse_nr": "35",
                    "verse": "Iginsisiring ko ini kay karuyag ko bumulig ha iyo, diri pag-ulang ha iyo. Lugod karuyag ko nga buhaton niyo an matadong ngan angay, ngan ihatag ha Ginoo an iyo bug-os nga pag-alagad hin waray gud pag-alang."
                },
                "36": {
                    "verse_nr": "36",
                    "verse": "Mahitungod hadton mga magkasabot na kundi diri pa nakakahunahuna hin pag-asawa: kon naabat an lalake nga an iya mga panggawi para han babaye diri matadong, ngan kon makusog an iya balatian sanglit maupay nga mag-asawa nala hira, kinahanglan mag-asawa hira. Diri ini sala."
                },
                "37": {
                    "verse_nr": "37",
                    "verse": "Kundi kon an lalake, ha waray pagpirita, nagdidig-on gud nga diri hiya mangangasawa; kon nakakapugong hiya han iya mga tinguha ngan kon naglarang na hiya kon ano an iya pagbubuhaton, maupay nga diri hiya mangasawa hito nga babaye."
                },
                "38": {
                    "verse_nr": "38",
                    "verse": "Sanglit maupay nga buhat han lalake hin pangasawa han iya kasabot, kundi mauruupay pa nga buhat kon makapugong hiya han iya kalugaringon nga diri hiya mangasawa han iya kasabot."
                },
                "39": {
                    "verse_nr": "39",
                    "verse": "An asawa diri mahihimo pumaasawa hin iba samtang buhi pa an iya bana; kundi kon patay na an iya bana, mahihimo na pumaasawa hiya hin lalake nga iya kinaruruyag; mahihimo la ini kon Cristiano an lalake nga nangangasawa ha iya."
                },
                "40": {
                    "verse_nr": "40",
                    "verse": "Kundi mas nga magmamalipayon hiya kon magpabilin hiya nga balo. Amo ini an akon hunahuna, ngan naghuhunahuna ako nga aanhi man liwat ha akon an Espiritu han Dyos."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Niyan, mahitungod han pagkaon nga iginhalad ha mga diyosdiyos: Matuod gad sumala han siring nira nga \u201cmay-ada hinbabaroan naton ngatanan.\u201d Ini nga hibaro nakakahimo hin tawo hin pagpalabilabi; kundi nakakapadig-on an gugma."
                },
                "2": {
                    "verse_nr": "2",
                    "verse": "An naghuhunahuna nga maaram hiya, ha tinuod diri hiya maaram han angay niya hibaroan."
                },
                "3": {
                    "verse_nr": "3",
                    "verse": "Kundi kinikilala han Dyos an tawo nga nahigugma ha iya."
                },
                "4": {
                    "verse_nr": "4",
                    "verse": "Sanglit hiunong han pagkaon nga iginhalad ha mga diyosdiyos: maaram kita nga an mga diyosdiyos natindog hin mga butang nga diri matuod; maaram kita nga uusa la an Dyos."
                },
                "5": {
                    "verse_nr": "5",
                    "verse": "Bisan kon may-ada tinatawag nga \u201cmga diyos\u201d ma ha langit o ha tuna, ngan bisan kon damo ini nga \u201cmga diyos\u201d ngan \u201cmga ginoo,\u201d"
                },
                "6": {
                    "verse_nr": "6",
                    "verse": "kundi para ha aton uusa gudla an Dyos, an Amay nga magburuhat han ngatanan nga mga butang, ngan nabubuhi kita tungod ha iya. Ngan uusa gudla an Ginoo, hi Jesu-Cristo nga pinaagi ha iya ginhimo an ngatanan nga mga butang ngan nabubuhi kita."
                },
                "7": {
                    "verse_nr": "7",
                    "verse": "Kundi diri ngatanan maaram hini nga kamatuoran. May mga tawo nga nahiara na hin mga diyosdiyos, nga tubtob yana gud nga adlaw, kon nakaon hira hin sugad nga pagkaon, nakakahunahuna ini hira nga kanan diyosdiyos ito nga pagkaon; magluya an ira pagsabot ngan nakakahunahuna hira nga nahuhugawan hira pinaagi hini nga pagkaon."
                },
                "8": {
                    "verse_nr": "8",
                    "verse": "Kundi an pagkaon diri makakapahiusa ha aton sa Dyos; diri makakadaot ha aton kon diri kita kumaon, ngan diri liwat makakaupay ha aton kon kumaon kita."
                },
                "9": {
                    "verse_nr": "9",
                    "verse": "Kundi paghirot kamo ngan ayaw itugot nga an iyo kagawasan hin pagbuhat matinikangan hin pakasala hadton mga magluya an pagtoo."
                },
                "10": {
                    "verse_nr": "10",
                    "verse": "Pananglitan in tawo nga maluya in pagsabot hini nga mga butang nakita ha imo nga may \u201chibaro\u201d nga nakaon ka ha templo hin mga diyosdiyos; diri ba ini makakaaghat ha iya hin pagkaon han pagkaon iginhalad ngadto han mga diyosdiyos?"
                },
                "11": {
                    "verse_nr": "11",
                    "verse": "Tungod han imo \u201chibaro\u201d mapatay ini nga maluya nga imo bugto nga ginpakamatyan ni Cristo."
                },
                "12": {
                    "verse_nr": "12",
                    "verse": "Ngan dida hini nga paagi makakasala ka kan Cristo tungod kay ikaw an tinikangan han pakasala han imo kabugtoan ngan pakasamad han ira magluya nga konsensya."
                },
                "13": {
                    "verse_nr": "13",
                    "verse": "Sanglit kon an pagkaon nga halad ha mga diyosdiyos matinikangan han pakasala han akon bugto, diri na gud ako makaon hin karne, basi diri na makasala an akon bugto."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Diri ba ako talwas nga tawo? Diri ba ako apostol? Waray ko ba hikit-i hi Jesus nga aton Ginoo? Ngan diri ba kamo an bunga han akon pag-alagad han Ginoo?"
                },
                "2": {
                    "verse_nr": "2",
                    "verse": "Bisan kon an iba diri kumilala ha akon nga apostol, waray ruhaduha nga makilala kamo. Kamo ngahaw an pangilal-an han akon pagkaapostol, tungod han iyo kinabuhi ha pag-alagad han Ginoo."
                },
                "3": {
                    "verse_nr": "3",
                    "verse": "Amo ini an akon panalipod kon sinususnan ako hin mga tawo"
                },
                "4": {
                    "verse_nr": "4",
                    "verse": "Diri ba akon katungod nga tagan ako hin pagkaon ug pag-inom tungod han akon buhat?"
                },
                "5": {
                    "verse_nr": "5",
                    "verse": "Diri ba akon katungod hin pagsunod han mga susbaranan han iba nga mga apostoles ngan han mga magtinuohon han Ginoo ngan ni Pedro, dida hin pagdara hin asawa dida ha akon mga paglakaton?"
                },
                "6": {
                    "verse_nr": "6",
                    "verse": "O kami ba ngan hi Bernabe la an kinahanglan magkabudlay para hin amon panginabuhi?"
                },
                "7": {
                    "verse_nr": "7",
                    "verse": "Hin-o nga sondalo in nalugaring pagbayad han iya kalugaringon nga mga gasto samtang nag-aalagad hiya han hugpo han kasondalohan? Hin-o nga parauma in diri nakaon han ubas han iya kalugaringon nga urubasan nga uma? Hin-o nga magbarantay hin mga karnero in diri nainom han gatas han iya kalugaringon nga mga karnero?"
                },
                "8": {
                    "verse_nr": "8",
                    "verse": "Diri amo la ini nga inadlaw-adlaw nga mga pananglitan an akon isinisiring, kay amo man gihapon an hinnanabihan han Balaod."
                },
                "9": {
                    "verse_nr": "9",
                    "verse": "Nababasa ta ha Balaod ni Moises, \u201cAyaw pagbusali an baba han baka kon gamiton mo hin paggiok.\u201d Niyan an baka ba an nababarak-an han Dyos?"
                },
                "10": {
                    "verse_nr": "10",
                    "verse": "O diri ba tinuod nga kita an buot niya sidngon han iya pagsiring hini? Hin waray ruhaduha iginsurat ini tungod ha aton. An nag-aarado ngan an nag-aani kinahanglan magkabudlay ha paglaom nga kababahinan hira han inani."
                },
                "11": {
                    "verse_nr": "11",
                    "verse": "Nagtanom kami hin espirituhanon nga mga binhe dida ha iyo; mabugat ba ini kon mag-ani kami hin tunan-on nga mga kaupayan tikang ha iyo?"
                },
                "12": {
                    "verse_nr": "12",
                    "verse": "Kon may katungod an iba hin pagpaabot hini tikang ha iyo, labi na kami nga may katungod.\nKundi waray kami magpahimulos hini nga katungod. Gin-ilob lugod namon an ngatanan basi diri kami makaulang han Maupay nga Sumat hiunong kan Cristo."
                },
                "13": {
                    "verse_nr": "13",
                    "verse": "Sayod man kamo nga an mga tawo nga nagbubuhat ha Templo nakuha han ira pagkaon tikang ha Templo, ngan an mga naghahalad ha altar may-ada bahin han halad."
                },
                "14": {
                    "verse_nr": "14",
                    "verse": "Ha sugad nga paagi nagsugo an Ginoo nga adton mga nagwawali han Maupay nga Sumat mabuhi pinaagi han Maupay nga Sumat."
                },
                "15": {
                    "verse_nr": "15",
                    "verse": "Kundi waray ako magpahimulos hini nga mga katungod, ngan diri ako nagsusurat hini yana basi angkonon ko na ini nga mga katungod. Gabay pa ako mamatay kay hin pagdid-an ako han iba hini nga akon matadong nga parayaw!"
                },
                "16": {
                    "verse_nr": "16",
                    "verse": "Waray ako katungod hin pagparayaw tungod la nga nagwawali ako han Maupay nga Sumat. Kay ha tinuod, ginsugo ako hin pagbuhat hini. Ngan kairo ko kon waray ko igwali an Maupay nga Sumat!"
                },
                "17": {
                    "verse_nr": "17",
                    "verse": "Kon akon ini ginbuhat ha akon la kalugaringon nga kaburot-on, magpapaabot unta ako hin suhol; kundi diri ini ha akon kaburot-on tungod kay katungdanan ini nga igintapod ha akon han Dyos."
                },
                "18": {
                    "verse_nr": "18",
                    "verse": "Niyan, ano man nga balos an akon kakarawaton? An balos amo ini: nga dida han akon pagwali han Maupay nga Sumat, waray ako magpasuhol, ngan waray ko angkona an akon mga katungod han akon pagkabudlay para han Maupay nga Sumat."
                },
                "19": {
                    "verse_nr": "19",
                    "verse": "Talwas ako nga tawo, diri oripon hin bisan hin-o; kundi nagpapaoripon ako ha ngatanan basi makakabig ako hin damo nga mga tawo."
                },
                "20": {
                    "verse_nr": "20",
                    "verse": "Samtang nagbubudlay ako dida han mga Judiyo, nag-uokoy ako sugad hin Judiyo basi makabig ako hira; ngan tungod hadton mga sakop han Balaod ni Moises, nag-uokoy ako sugad hin sakop han Balaod, bisan kon diri ako sakop han Balaod, basi makabig ko hira."
                },
                "21": {
                    "verse_nr": "21",
                    "verse": "Ha amo man nga paagi, kon kaupod han mga Hentil, nag-uokoy ako sugad hin Hentil nga gawas han Balaod han mga Judiyo, basi makabig ko ini nga mga Hentil. Diri buot sidngon nga diri ako nagtutuman han balaod han Dyos; ha tinuod sakop ako han balaod ni Cristo."
                },
                "22": {
                    "verse_nr": "22",
                    "verse": "Ha mga magluya an pagtoo nagin maluya ako sugad ha ira, basi makabig ko hira. Sanglit nakig-usa ako ha ngatanan nga mga tawo ha ngatanan nga paagi, basi matalwas ko in pira ha ira sugad han akon mahimo."
                },
                "23": {
                    "verse_nr": "23",
                    "verse": "Ginbubuhat ko ini ngatanan tungod han Maupay nga Sumat, basi makaangbit ako han mga kaupayan hini."
                },
                "24": {
                    "verse_nr": "24",
                    "verse": "Sayod man kamo nga dida hin paisan-isan, nadalagan an ngatanan nga naapi, kundi usa la ha ira in nakarawat han primyo. Sanglit paniguro kamo hin pagdalagan basi madaog niyo an primyo."
                },
                "25": {
                    "verse_nr": "25",
                    "verse": "An kada nadalagan nagsusunod hin masigpit nga disiplina basi niya madaog an korona nga may pagkalaya; kundi binubuhat ta ini para hin korona nga waray pagkatapos."
                },
                "26": {
                    "verse_nr": "26",
                    "verse": "Amo ini an hinungdan nga nadalagan ako hin pagidinadaogan; sanglit pareho ako hin boksingero nga dayuday nakakaigo an iya mga suntok."
                },
                "27": {
                    "verse_nr": "27",
                    "verse": "Ginpapadig-on ko an akon lawas pinaagi hin mga suntok ngan ginpupugngan ko ini hin masigpit, basi diri ako igsalikway kahuman ko pagpaapi han iba han paisan-isan."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Karuyag ko ipahinumdom ha iyo, kabugtoan, an nahinabo han aton mga kaapoy-apoyan nga nagsunod kan Moises. Pinanalipdan hira ngatanan han dampog, ngan waray hira pagkuri hin pagtabok han Pula nga Dagat."
                },
                "2": {
                    "verse_nr": "2",
                    "verse": "Nabunyagan hira ngatanan nga mga sumusunod ni Moises dida han dampog ngan han dagat."
                },
                "3": {
                    "verse_nr": "3",
                    "verse": "Nangaon hira ngatanan han amo ngahaw nga espirituhanon nga tinapay"
                },
                "4": {
                    "verse_nr": "4",
                    "verse": "ngan nanginom hira ngatanan han amo ngahaw nga espirituhanon nga irimnon. Nanginom hira tikang hadto nga espirituhanon nga bato nga inmupod ha ira; ngan hi Cristo ngahaw adto nga bato."
                },
                "5": {
                    "verse_nr": "5",
                    "verse": "Kundi bisan pa ngani, waray malipay an Dyos han kadam-an ha ira, sanglit nagsarang ha kamingawan an ira mga patay nga lawas."
                },
                "6": {
                    "verse_nr": "6",
                    "verse": "Niyan ini ngatanan nga mga butang mga pahimangno ha aton, basi diri kita mag-ungara han magraot nga mga butang sugad han ira ginbuhat"
                },
                "7": {
                    "verse_nr": "7",
                    "verse": "ngan basi diri kita magsingba hin mga diyosdiyos sugad han ginbuhat hin pira ha ira. Sumala han siring han Kasuratan, \u201cNanlingkod an mga tawo hin pagkaon ngan pag-inom ngan nanindog hin pagsayaw.\u201d"
                },
                "8": {
                    "verse_nr": "8",
                    "verse": "Kinahanglan diri kita makighilawas sugad han ginbuhat hin pira ha ira\u2014ngan sulod hin usa ka adlaw baynte tres ka yukot ha ira in nagkamatay."
                },
                "9": {
                    "verse_nr": "9",
                    "verse": "Kinahanglan diri naton pagsarihan an Ginoo sugad han ginbuhat hin pira ha ira\u2014ngan pinanmatay hira hin mga halas."
                },
                "10": {
                    "verse_nr": "10",
                    "verse": "Kinahanglan diri kamo magngurutob sugad han ginbuhat hin pira ha ira\u2014ngan ginpuo hira han Anghel han Kamatayon."
                },
                "11": {
                    "verse_nr": "11",
                    "verse": "Nahinabo ini ngatanan ha ira basi magin susbaranan para han iba, ngan iginsurat ini basi makapahimangno ha aton. Kay nag-uokoy kita ha panahon nga diri na maiha maabot an pagkatapos."
                },
                "12": {
                    "verse_nr": "12",
                    "verse": "An bisan hin-o nga naghuhunahuna nga madig-on an iya pagtindog, magbantay nga diri hiya mapukan."
                },
                "13": {
                    "verse_nr": "13",
                    "verse": "An ngatanan nga mga pagsulay nga inmabot ha iyo, amo ngahaw nga pagsulay nga naabot ha mga tawo. Kundi nagtutuman gud an Dyos han iya saad, ngan diri hiya matugot nga pagsulayon kamo labaw han iyo gahom hin pag-ato; ha takna nga pagsulayon kamo, tatagan kamo niya hin kusog hin pag-ato, basi matalwas kamo."
                },
                "14": {
                    "verse_nr": "14",
                    "verse": "Sanglit, mga hinigugma ko, ayaw kamo pagsingba hin mga diyosdiyos."
                },
                "15": {
                    "verse_nr": "15",
                    "verse": "Naghihimangraw ako ha iyo kay kamo may-ada man maupay nga konsensya; paghukmi niyo an akon iginsisiring."
                },
                "16": {
                    "verse_nr": "16",
                    "verse": "An kupa han panalangin nga tungod hini aton ginpapasalamatan an Dyos; diri ba kita naangbit han dugo ni Cristo kon nainom kita tikang hini nga kupa? Ngan an tinapay nga aton ginpipinitpinit: diri ba kita naangbit han lawas ni Cristo kon nakaon kita hini nga tinapay?"
                },
                "17": {
                    "verse_nr": "17",
                    "verse": "Tungod nga uusa la an tinapay, uusa la nga lawas kita ngatanan bisan kon damo, kay naangbit kita ngatanan han amo ngahaw nga tinapay."
                },
                "18": {
                    "verse_nr": "18",
                    "verse": "Painoinoha daw an mga Israelita; adton mga nakaon han iginhahalad, nakakaangbit han mga pag-alagad sa Dyos dida ha altar."
                },
                "19": {
                    "verse_nr": "19",
                    "verse": "Ano an buot ko sidngon? Nga an diyosdiyos o an pagkaon nga iginhalad ha altar waray la hinungdan?"
                },
                "20": {
                    "verse_nr": "20",
                    "verse": "Diri! Nasiring ako nga an iginhahalad dida hin diri dyosnon nga altar iginhahalad ngadto ha mga yawa, diri ngadto sa Dyos. Ngan diri ko karuyag nga magin kabulig kamo han mga yawa."
                },
                "21": {
                    "verse_nr": "21",
                    "verse": "Diri kamo makakainom tikang han kupa han Ginoo ngan tikang han kupa liwat han mga yawa; diri kamo makakakaon ha lamesa han Ginoo ngan ha lamesa liwat han mga yawa."
                },
                "22": {
                    "verse_nr": "22",
                    "verse": "O karuyag ba naton nga mangabugho an Ginoo? Naghuhunahuna ba kita nga labi hin kagamhanan kita kay ha iya?"
                },
                "23": {
                    "verse_nr": "23",
                    "verse": "Nasiring hira, \u201cTugot ha aton an pagbuhat hin bisan ano.\u201d Matuod ito, kundi diri ngatanan maupay. \u201cTugot ha aton an pagbuhat hin bisan ano\u201d\u2014kundi diri ngatanan nakakabulig."
                },
                "24": {
                    "verse_nr": "24",
                    "verse": "Kinahanglan waray usa nga magbiling han iya la kalugaringon nga kaupayan, lugod an kaupayan liwat han iba."
                },
                "25": {
                    "verse_nr": "25",
                    "verse": "Tugot ha iyo hin pagkaon han bisan ano nga karne nga iginbabaligya ha merkado hin waray pakasupak han iyo konsensya."
                },
                "26": {
                    "verse_nr": "26",
                    "verse": "Kay sumala han siring han Kasuratan, \u201cKanan Ginoo an tuna ngan an ngatanan nga mga butang dinhe ha tuna.\u201d"
                },
                "27": {
                    "verse_nr": "27",
                    "verse": "Kon dapiton kamo hin diri matinuohon ngan tumangdo kamo hin pagkadto, kaona an igdurot ha iyo hin waray bisan ano nga pakiana, tungod han iyo konsensya."
                },
                "28": {
                    "verse_nr": "28",
                    "verse": "Kundi kon may magsumat ha iyo, \u201cIginhalad ini nga pagkaon ha mga diyosdiyos,\u201d ayaw kamo pagkaon tungod hadton nagsumat ha iyo hito ngan tungod han iyo konsensya"
                },
                "29": {
                    "verse_nr": "29",
                    "verse": "buot sidngon diri an iyo kalugaringon nga konsensya, kundi an kanan tawo konsensya.\nMay-ada mapakiana, \u201cKon sugad, kay ano nga pagpupugngan an akon kagawasan hin pagbuhat, pinaagi han kanan iba konsensya?"
                },
                "30": {
                    "verse_nr": "30",
                    "verse": "Kon pasalamatan ko an Dyos tungod han akon pagkaon, kay ano nga sususnan ako hiunong han pagkaon nga akon ginpasalamatan?\u201d"
                },
                "31": {
                    "verse_nr": "31",
                    "verse": "Sanglit bisan ano an pagbuhaton niyo, ma ha pagkaon o ha pag-inom, buhata ito ngatanan hin pagpasidungog han Dyos."
                },
                "32": {
                    "verse_nr": "32",
                    "verse": "Pag-ukoy ha paagi nga diri kamo makasamok han mga Judiyo, o han mga Hentil, o han singbahan han Dyos."
                },
                "33": {
                    "verse_nr": "33",
                    "verse": "Buhata la sugad han akon ginbubuhat; gintitinguha ko an paglipay han ngatanan pinaagi han ngatanan ko nga ginbubuhat, hin waray paghunahuna han akon kalugaringon nga kaupayan, kundi an kaupayan han ngatanan, basi matalwas unta hira."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Sanglit pagsubad kamo ha akon, sugad gud han akon pagsubad kan Cristo."
                },
                "2": {
                    "verse_nr": "2",
                    "verse": "Gindadayaw ko kamo kay dayuday nahinunumdom kamo ha akon, ngan ginsusunod niyo an mga pagturon-an nga akon iginhatag ha iyo."
                },
                "3": {
                    "verse_nr": "3",
                    "verse": "Kundi karuyag ko nga hibaroan niyo nga hi Cristo amo an ulo han ngatanan nga mga tawo, an bana amo an ulo han asawa, ngan an Dyos amo an ulo ni Cristo."
                },
                "4": {
                    "verse_nr": "4",
                    "verse": "Sanglit in lalake nga magtabon han iya ulo kon nag-aampo o naghihimangraw hiya han mensahe han Dyos ha kadam-an, nagpapakaalo kan Cristo."
                },
                "5": {
                    "verse_nr": "5",
                    "verse": "Ngan in babaye nga diri magtabon han iya ulo kon nag-aampo o naghihimangraw hiya han mensahe han Dyos ha kadam-an, nagpapakaalo han iya bana; sugad la hiya hin babaye nga kiniskisan an ulo."
                },
                "6": {
                    "verse_nr": "6",
                    "verse": "Kon diri magtabon in babaye han iya ulo, gabay pa hiya magpaarot. Ngan tungod nga makaarawod man para hin babaye an pagpakiskis o pagpaarot, kinahanglan tabonan niya an iya ulo."
                },
                "7": {
                    "verse_nr": "7",
                    "verse": "Diri kinahanglan nga in lalake magtabon han iya ulo kay ladawan man hiya ngan himaya han Dyos. Kundi an babaye ladawan han lalake"
                },
                "8": {
                    "verse_nr": "8",
                    "verse": "kay waray paghimoa an lalake tikang hin babaye, kundi an babaye tikang han lalake."
                },
                "9": {
                    "verse_nr": "9",
                    "verse": "Ngan waray paghimoa an lalake para han babaye, kundi an babaye para han lalake."
                },
                "10": {
                    "verse_nr": "10",
                    "verse": "Sanglit tungod han mga anghel, kinahanglan magtabon an babaye han iya ulo hin pagpakita nga ubos hiya han pagburut-an han iya bana."
                },
                "11": {
                    "verse_nr": "11",
                    "verse": "Kundi ha aton kinabuhi dida ha pag-alagad han Ginoo, an babaye nasarig han lalake, ngan an lalake nasarig han babaye."
                },
                "12": {
                    "verse_nr": "12",
                    "verse": "Kay sugad nga ginhimo an babaye tikang han lalake, ha amo man nga paagi natawo hin babaye an lalake; ngan natikang han Dyos an ngatanan nga mga butang."
                },
                "13": {
                    "verse_nr": "13",
                    "verse": "Pagturutimbanga daw niyo: angay ba hin babaye in pag-ampo sa Dyos ha kadam-an nga waray tabon an iya ulo?"
                },
                "14": {
                    "verse_nr": "14",
                    "verse": "Kitaa daw, bisan ngani an kinaiya ngahaw nagtututdo ha iyo nga makaarawod para hin lalake in hilaba nga buhok"
                },
                "15": {
                    "verse_nr": "15",
                    "verse": "kundi usa ini nga parayaw hin babaye. Iginhatag ha iya an hilaba nga buhok nga tabon han iya ulo."
                },
                "16": {
                    "verse_nr": "16",
                    "verse": "Kundi kon may-ada makiglaris mahitungod hini, an akon la masisiring amo nga kami o an mga singbahan han Dyos waray pa magbalhin hin pamatasan mahitungod hin pagsingba."
                },
                "17": {
                    "verse_nr": "17",
                    "verse": "Kundi dida hinin masunod nga mga tugon diri ako nagdadayaw ha iyo; kay ha tinuod diri nakakaupay, kundi nakakaraot lugod an mga katirok niyo ha singbahan."
                },
                "18": {
                    "verse_nr": "18",
                    "verse": "Syahan, nasumatan ako nga may mga hugpo nga nagpapakorokontra ha mga katirok niyo ha singbahan; ngan natoo ako nga may kamatuoran ini. ("
                },
                "19": {
                    "verse_nr": "19",
                    "verse": "Hin waray ruhaduha kinahanglan magkamay-ada mga pagkabahinbahin niyo basi makita hin dayag an aada ha katadongan.)"
                },
                "20": {
                    "verse_nr": "20",
                    "verse": "Kon nagkakatirok kamo, an iyo tuyo diri an pagkaon han Panihapon han Ginoo."
                },
                "21": {
                    "verse_nr": "21",
                    "verse": "Kay ha iyo pangaon, may hin lugaring la, sanglit may mga gutom pa ngan an iba hubog na."
                },
                "22": {
                    "verse_nr": "22",
                    "verse": "Waray ba niyo kalugaringon nga mga balay nga angay niyo kaonan ngan imnan? O buot ba niyo tamayon an singbahan han Dyos ngan pakaalohan an mga kablas? Ano an ginpapaabot niyo nga akon isisiring ha iyo hiunong hini? Dadayawon ko ba kamo? Diri! Diri ako nagdadayaw ha iyo!"
                },
                "23": {
                    "verse_nr": "23",
                    "verse": "Kay kinarawat ko tikang han Ginoo an pagturon-an nga akon na iginhatag ha iyo: nga ha gab-i han paglingoa han Ginoo nga Jesus, kinmuha hiya hin tinapay"
                },
                "24": {
                    "verse_nr": "24",
                    "verse": "nagpasalamat sa Dyos, ginpinitpinit niya, ngan nagsiring, \u201cAmo ini an akon lawas nga iginhahalad para ha iyo. Buhata ini nga hinumdoman ha akon.\u201d"
                },
                "25": {
                    "verse_nr": "25",
                    "verse": "Ha amo man nga paagi, kinuha niya an irimnan katapos han panihapon ngan nagsiring, \u201cAmo ini nga irimnan an kanan Dyos bag-o nga ginsabotan nga gintigamnan han akon dugo. Buhata ini nga hinumdoman ha akon ha kada pag-iinom niyo hini.\u201d"
                },
                "26": {
                    "verse_nr": "26",
                    "verse": "Kay ha kada pagkakaon niyo hini nga tinapay ngan pag-iinom tikang hini nga irimnan, iginpapasangyaw niyo an kamatayon han Ginoo tubtob han iya pag-abot."
                },
                "27": {
                    "verse_nr": "27",
                    "verse": "Sanglit adton nakaon han tinapay han Ginoo ngan nainom tikang han iya irimnan hin diri takos, nakakasala kontra han lawas ug dugo han Ginoo."
                },
                "28": {
                    "verse_nr": "28",
                    "verse": "Sanglit kinahanglan mag-usisa anay han iya kalugaringon an kada usa san-o hiya kumaon han tinapay ngan uminom tikang han irimnan."
                },
                "29": {
                    "verse_nr": "29",
                    "verse": "Kay kon diri hiya nasabot han kahulogan han lawas han Ginoo kon nakaon hiya han tinapay ngan nainom tikang han irimnan, naghuhukom hiya han iya kalugaringon."
                },
                "30": {
                    "verse_nr": "30",
                    "verse": "Amo ini an hinungdan nga damo ha iyo in mga magsakit ngan magluya, ngan damo na in nagkamatay."
                },
                "31": {
                    "verse_nr": "31",
                    "verse": "Kon usisahon anay naton an aton kalugaringon, diri kita paghuhukman han Dyos."
                },
                "32": {
                    "verse_nr": "32",
                    "verse": "Kundi ginhuhukman ngan ginkakastigo kita han Ginoo; ini pagpasabot ha aton basi diri kita mahiupod han kalibutan hin kasiroti."
                },
                "33": {
                    "verse_nr": "33",
                    "verse": "Sanglit, kabugtoan ko, kon magtititirok kamo ha pagkaon han Panihapon han Ginoo, ayaw pag-una, hulata an iba."
                },
                "34": {
                    "verse_nr": "34",
                    "verse": "Ngan kon may-ada ginugutom, kinahanglan kumaon hiya didto ha iya balay, basi kon magkatitirok kamo diri kamo paghukman han Dyos. Hiunong han iba nga mga butang, tutuhayon ko ito kon kumada ako ha iyo."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Niyan, kabugtoan ko, karuyag ko nga hibaroan niyo an kamatuoran hiunong han mga hatag han Espiritu Santo."
                },
                "2": {
                    "verse_nr": "2",
                    "verse": "Maaram kamo nga han diri pa kamo mga magtinuohon, nawara kamo ngadto hin pagsingba hin mga diyosdiyos."
                },
                "3": {
                    "verse_nr": "3",
                    "verse": "Sanglit kinahanglan hibaroan niyo nga waray pa tawo nga minandoan han Espiritu han Dyos nga makakapanhimaraot kan Jesus, ngan waray pa tawo nga makakagtug-an nga hi Jesus amo an Ginoo gawas kon minandoan hiya han Espiritu Santo."
                },
                "4": {
                    "verse_nr": "4",
                    "verse": "May-ada magkalainlain nga espirituhanon nga mga hatag, kundi amo la ngahaw nga Espiritu an nahatag."
                },
                "5": {
                    "verse_nr": "5",
                    "verse": "May-ada magkalainlain nga pag-alagad, kundi amo la ngahaw nga Ginoo an gin-aalagad."
                },
                "6": {
                    "verse_nr": "6",
                    "verse": "May-ada magkalainlain nga mga pagkatakos hin pag-alagad, kundi amo la ngahaw nga Dyos an nahatag hin katakos ha ngatanan para han ira pag-alagad."
                },
                "7": {
                    "verse_nr": "7",
                    "verse": "Tinatagan an kada usa hin pangilal-an han Espiritu para han kaupayan han ngatanan."
                },
                "8": {
                    "verse_nr": "8",
                    "verse": "Nahatag an Espiritu hin kinaadman ha usa nga tawo, samtang ha lain nga tawo, amo ngahaw nga Espiritu an nahatag hin hibaro."
                },
                "9": {
                    "verse_nr": "9",
                    "verse": "Nahatag hin pagtoo ha usa nga tawo an uusa la ngan amo ngahaw nga Espiritu, samtang ha iba nga tawo nahatag hiya hin gahom hin panambal."
                },
                "10": {
                    "verse_nr": "10",
                    "verse": "Ha usa ka tawo nahatag an Espiritu hin gahom hin pagbuhat hin mga milagro; ha iba, an katakos hin paghimangraw han mensahe han Dyos; ngan ha iba pa, an katakos hin pagkilala han kalainan han mga hatag nga natikang han Espiritu ngan han diri natikang ha Espiritu. Ha usa nga tawo nahatag hiya hin katakos hin pagyakan hin lain nga mga pinulongan, ngan ha iba nahatag hiya hin katakos hin paghubad han ginpamulong."
                },
                "11": {
                    "verse_nr": "11",
                    "verse": "Kundi uusa la ngan amo ngahaw nga Espiritu an nagbubuhat hini ngatanan; nahatag hiya hin lain nga hatag ha kada tawo, sumala han karuyag han Espiritu."
                },
                "12": {
                    "verse_nr": "12",
                    "verse": "Sugad hi Cristo hin usa nga lawas nga damo an mga bahin; an ngatanan nga bahin han lawas, bisan kon damo ngan magkalainlain, uusa la nga lawas."
                },
                "13": {
                    "verse_nr": "13",
                    "verse": "Ha amo man nga paagi, ginbunyagan kita ngatanan, mga Judiyo ngan mga Hentil, mga oripon ngan mga talwas, ngadto han usa la nga lawas pinaagi han amo ngahaw nga Espiritu, ngan ginpainom kita ngatanan han usa nga Espiritu."
                },
                "14": {
                    "verse_nr": "14",
                    "verse": "Kay waray paghimoa nga usa la nga bahin an lawas, kundi damo nga mga bahin."
                },
                "15": {
                    "verse_nr": "15",
                    "verse": "Kon sumiring an tiil, \u201cTungod kay diri man ako kamot, diri ako kanan lawas,\u201d diri ito makakapugong han iya pagkabahin han lawas."
                },
                "16": {
                    "verse_nr": "16",
                    "verse": "Ngan kon sumiring an talinga, \u201cTungod kay diri man ako mata, diri ako kanan lawas,\u201d diri ito makakapugong han iya pagkabahin han lawas."
                },
                "17": {
                    "verse_nr": "17",
                    "verse": "Kon usa la nga mata an bug-os nga lawas, uunanhon man hin pakadungog? Ngan kon talinga la, uunanhon man hin pakapamaho?"
                },
                "18": {
                    "verse_nr": "18",
                    "verse": "Kundi iginbutang han Dyos an magkalainlain nga mga bahin han lawas sumala han iya karuyag."
                },
                "19": {
                    "verse_nr": "19",
                    "verse": "Diri mahihimo nga lawas kon usa la nga bahin hiya ngatanan!"
                },
                "20": {
                    "verse_nr": "20",
                    "verse": "An kamatuoran amo ini: may-ada damo nga mga bahin ngan usa la nga lawas."
                },
                "21": {
                    "verse_nr": "21",
                    "verse": "Sanglit diri makakasiring an mata ngadto han kamot. \u201cDiri ako nagkikinahanglan ha imo!\u201d Diri man makakasiring an ulo ngadto han mga tiil, \u201cDiri ako nagkikinahanglan ha iyo!\u201d"
                },
                "22": {
                    "verse_nr": "22",
                    "verse": "Lugod waray ta mahihimo kon waray bisan an magluya nga mga bahin han lawas"
                },
                "23": {
                    "verse_nr": "23",
                    "verse": "ngan an mga bahin nga ginhuhunahuna ta nga diri gud importante, amo lugod an ginmamangnoan naton hin maupay; samtang an mga bahin han lawas nga diri angay ipakita, amo lugod an ginhihirotan ta hin maupay"
                },
                "24": {
                    "verse_nr": "24",
                    "verse": "nga diri kinahanglanon han iba nga mga matahom nga bahin han lawas. Ginurosa han Dyos ngahaw an mga bahin han lawas basi kapasidunggan adton iba nga mga bahin nga daw diri importante."
                },
                "25": {
                    "verse_nr": "25",
                    "verse": "Sanglit waray pagkabahinbahin han lawas, kundi an ngatanan nga magkalainlain nga mga bahin may panginlabot han iya igkasi bahin."
                },
                "26": {
                    "verse_nr": "26",
                    "verse": "Kon nagaantos an usa nga bahin han lawas, nagaantos man an ngatanan nga iba nga mga bahin; kon gindadayaw an usa nga bahin, naangbit man hin kalipay an ngatanan nga iba nga mga bahin."
                },
                "27": {
                    "verse_nr": "27",
                    "verse": "Sanglit kamo ngatanan amo an lawas ni Cristo, ngan an kada usa ha iyo usa nga bahin hito nga lawas."
                },
                "28": {
                    "verse_nr": "28",
                    "verse": "Sanglit ha singbahan iginpahimutang han Dyos an ngatanan sugad han ira pagkasunodsunod: syahan, mga apostoles; ikaduha, mga manaragna; ngan ikatulo, mga magturutdo; ngan nasunod an magburuhat hin mga milagro, sinusundan han mga gintagan hin gahom hin panambal, o pagbulig han iba, o pagwaydong ha ira, o pagyakan hin lain nga mga pinulongan."
                },
                "29": {
                    "verse_nr": "29",
                    "verse": "Diri mga apostoles hira ngatanan, o mga manaragna, o mga magturutdo. Diri ngatanan may gahom hin pagbuhat hin mga milagro"
                },
                "30": {
                    "verse_nr": "30",
                    "verse": "o hin pagtambal hin mga sakit, o hin pagyakan hin lain nga mga pinulongan, o hin paghubad han iginyakan."
                },
                "31": {
                    "verse_nr": "31",
                    "verse": "Sanglit talinguhaa hin kinasingkasing an labi ka importante nga mga hatag.\nKundi labaw han ngatanan amo inin masunod."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Kon makagyakan ako han mga pinulongan han mga tawo ngan bisan pa han mga anghel, kundi kon waray ko gugma, sugad la ako hin maaringasa nga talutang o hin matagingting nga lingganay."
                },
                "2": {
                    "verse_nr": "2",
                    "verse": "Ngan kon maangkon ko an katakos hin pagwali; ngan kon maangkon ko pa an ngatanan nga hibaro, ngan matugkad ko an ngatanan nga mga tinago; ngan kon maangkon ko pa an bug-os nga pagtoo nga makakapabalhin han kabukiran\u2014kundi kon waray ko gugma, waray ako kapulsanan."
                },
                "3": {
                    "verse_nr": "3",
                    "verse": "Bisan kon uboson ko paghatag an ngatanan ko nga hiagi, ngan bisan itubyan ko pa an akon lawas basi sunogon\u2014kundi kon waray ko gugma, waray ito mahihimo nga kaupayan para ha akon."
                },
                "4": {
                    "verse_nr": "4",
                    "verse": "Mapailobon ngan maloloy-on an gugma; diri maabugho o mapahitas-on o parayawan an gugma"
                },
                "5": {
                    "verse_nr": "5",
                    "verse": "maupay an pamatasan ngan diri halot o diri aringit an gugma; diri nagtitipig hin mga pagdumot an gugma"
                },
                "6": {
                    "verse_nr": "6",
                    "verse": "diri nalilipay han karat-an an gugma, kundi nalilipay han kamatuoran."
                },
                "7": {
                    "verse_nr": "7",
                    "verse": "An gugma mainantoson: matinuohon, malinaomon, ngan mapailobon."
                },
                "8": {
                    "verse_nr": "8",
                    "verse": "Waray kataposan an gugma. An mga pagwali nga madasigon lumalabay la; an mga pagyakan hin lain nga mga pinulongan matatapos; an hibaro mahahanaw."
                },
                "9": {
                    "verse_nr": "9",
                    "verse": "Kay diri bug-os an mga hatag ha aton nga hibaro ngan pagwali hin madasigon"
                },
                "10": {
                    "verse_nr": "10",
                    "verse": "kundi kon umabot na adton hingpit, mapapara na an diri hingpit."
                },
                "11": {
                    "verse_nr": "11",
                    "verse": "Han bata pa ako, binatabata an akon pagyakan, pagbati, ngan paghunahuna; yana nga dako na ako, waray ko na kinahanglan han binatabata nga mga panggawi."
                },
                "12": {
                    "verse_nr": "12",
                    "verse": "Sugad la hin madaparap nga lambong ha salaming an aton nakikita yana. Ha orhe nga adlaw igkakaatubang na gud kita ha iya. Diri hingpit an nahibabaroan ko yana; unina mahihingpit na ito, sugad ka hingpit han kanan Dyos pagkilala ha akon."
                },
                "13": {
                    "verse_nr": "13",
                    "verse": "Ito yana nagpapabilin ini nga tulo: pagtoo, paglaom, ug paghigugma; ngan an gidadakoi hini nga tulo amo an paghigugma."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Sanglit kinahanglan talinguhaon niyo hin pakaangkon hin paghigugma. Talinguhaon gud niyo hin kinasingkasing an espirituhanon nga mga hatag, labi na gud an hatag hin paghimangraw han mensahe han Dyos."
                },
                "2": {
                    "verse_nr": "2",
                    "verse": "An mga tawo nga nagyayakan hin lain nga mga pinulongan nagyayakan diri ngadto han mga tawo kundi ngadto sa Dyos, kay waray nakakasayod ha iya. Naghihimangraw hiya hin tinago nga mga kamatuoran pinaagi han gahom han Espiritu."
                },
                "3": {
                    "verse_nr": "3",
                    "verse": "Kundi an nagyayakan han mensahe han Dyos naghihimangraw ha mga tawo ngan nahatag ha ira hin tambulig, kadasig, ngan kalipay."
                },
                "4": {
                    "verse_nr": "4",
                    "verse": "An tawo nga nagyayakan hin lain nga mga pinulongan nabulig ha iya la kalugaringon, kundi an tawo nga nagyayakan han mensahe han Dyos nabulig han bug-os nga singbahan."
                },
                "5": {
                    "verse_nr": "5",
                    "verse": "Karuyag ko nga makagyakan kamo ngatanan hin lain nga mga pinulongan; kundi labi na hin kamaupay kon makaangkon kamo ngatanan han hatag hin paghimangraw han mensahe han Dyos. Kay labaw ka mapulsanon an nagyayakan han mensahe han Dyos kay han nagyayakan hin lain nga mga pinulongan\u2014gawas la kon may nakakahubad han iya iginyayakan, basi kabuligan an bug-os nga singbahan."
                },
                "6": {
                    "verse_nr": "6",
                    "verse": "Sanglit, kabugtoan, kon kumada ako ha iyo, ano man an gamit ko ha iyo kon magyakan ako hin lain nga mga pinulongan? Waray gud, gawas kon dad-an ko kamo hin mga pahayag nga tikang ha Dyos, o mga hibaro, o mga pagwali, o mga pagturon-an."
                },
                "7": {
                    "verse_nr": "7",
                    "verse": "Bisan mga turunggon nga waray kinabuhi, sugad han plawta ngan han arpa\u2014uunanhon han bisan hin-o in paghibaro han tuno nga gintotokar kon an turunggon diri maupay an kaangay?"
                },
                "8": {
                    "verse_nr": "8",
                    "verse": "Ngan kon diri klaro an pagpatunog han trompeta hin pagtawag han mga sondalo, hin-o man in mag-aandam para han away?"
                },
                "9": {
                    "verse_nr": "9",
                    "verse": "Ha amo man nga pagkaagi, uunanhon hin paghisabti han iyo ginyiyinakan kon diri klaro an imo sumat pinaagi ha lain nga pinulongan? Mawawara la ha hangin an imo mga pulong!"
                },
                "10": {
                    "verse_nr": "10",
                    "verse": "Damo an magkalainlain nga mga pinulongan ha kalibutan, kundi waray usa ha ira nga waray kahulogan."
                },
                "11": {
                    "verse_nr": "11",
                    "verse": "Kundi kon diri ako nasabot han pinulongan nga ginyayakan, an nagyayakan hini sugad hin usa nga lumalangyaw para ha akon ngan ako lumalangyaw para ha iya."
                },
                "12": {
                    "verse_nr": "12",
                    "verse": "Tungod kay karuyag man niyo hin pakaangkon han mga hatag han Espiritu, talinguhaa labaw han ngatanan hin pagpahimulos hadton nakakabulig hin pagpatubo han singbahan."
                },
                "13": {
                    "verse_nr": "13",
                    "verse": "Sanglit an nagyayakan hin lain nga mga pinulongan kinahanglan mag-ampo para han hatag hin paghubad han iya ginyayakan."
                },
                "14": {
                    "verse_nr": "14",
                    "verse": "Kay kon nag-aampo ako hin sugad hini nga paagi, nag-aampo manggud an akon espiritu, kundi diri an akon hunahuna."
                },
                "15": {
                    "verse_nr": "15",
                    "verse": "Niyan, ano man an angay ko pagbuhaton? Mag-aampo ako upod an akon espiritu ngan upod liwat an akon hunahuna; magkakanta ako upod an akon espiritu ngan upod liwat an akon hunahuna."
                },
                "16": {
                    "verse_nr": "16",
                    "verse": "Kon ha espiritu la an imo pagpasalamat ha Dyos, uunanhon man han tawo nga kaapi han iyo katirok hin pakasiring, \u201cAmen\u201d han imo pag-ampo hin pasalamat kay diri man hiya nasabot han imo ginyiyinakan?"
                },
                "17": {
                    "verse_nr": "17",
                    "verse": "Bisan kon maupay an imo pag-ampo hin pasalamat sa Dyos, diri gud nabubuligan adto nga tawo."
                },
                "18": {
                    "verse_nr": "18",
                    "verse": "Salamat ha Dyos nga nakakayakan ako hin lain nga mga pinulongan labaw pa gud hin bisan hin-o ha iyo."
                },
                "19": {
                    "verse_nr": "19",
                    "verse": "Kundi ha singbahan nga pag-ampo, gabay pa magyakan ako hin lima la ka pulong nga nasasabtan, basi makatutdo ako han iba, kay hin magyakan hin yinukot nga mga pulong ha lain nga pinulongan."
                },
                "20": {
                    "verse_nr": "20",
                    "verse": "Kabuogtoan, ayaw na kamo pagpakabata ha iyo panhunahuna; pagpakabata lugod kamo hin pagkilala han karat-an, kundi pagmahamtong kamo han iyo panhunahuna."
                },
                "21": {
                    "verse_nr": "21",
                    "verse": "Nahisurat ha Kasuratan,\n\u201cPinaagi hin mga tawo nga lain in mga pinulongan\nmaghihimangraw ako ngada han akon mga tawo nasiring an Ginoo.\nMagyayakan ako pinaagi han mga im-im hin mga lumalangyaw,\nkundi bisan pa hito, diri hira mamamati ha akon.\u201d"
                },
                "22": {
                    "verse_nr": "22",
                    "verse": "Sanglit pangilal-an para han diri magtinuohon an hatag hin pagyakan hin lain nga mga pinulongan, diri ini para han mga magtinuohon; samtang pangilal-an para han mga magtinuohon an hatag hin pagyakan han mensahe han Dyos, diri ini para han diri mga magtinuohon."
                },
                "23": {
                    "verse_nr": "23",
                    "verse": "Sanglit kon nagkakatirok an bug-os nga singbahan ngan magyakan an kada usa hin lain nga mga pinulongan ngan kon sumulod in ordinaryo nga mga tawo o diri mga magtinuohon, diri ba hira makakasiring nga mga lurong kamo?"
                },
                "24": {
                    "verse_nr": "24",
                    "verse": "Kundi kon magyakan an ngatanan han mensahe han Dyos, kon may sumulod nga diri matinuohon o ordinaryo nga tawo, makilala hiya han iya kamakasasala pinaagi han iya hinbabatian. Paghuhukman hiya pinaagi han ngatanan nga iya hinbabatian"
                },
                "25": {
                    "verse_nr": "25",
                    "verse": "mabubuksan an iya tinago nga mga panhunahuna ngan mayukbo hiya hin pagsingba han Dyos ngan masiring, \u201cWaray ruhaduha an Dyos aanhi ha iyo!\u201d"
                },
                "26": {
                    "verse_nr": "26",
                    "verse": "Ano an karuyag ko sidngon, kabugtoan ko? Kon magkakatirok kamo hin pagsingba, an usa magkakanta, an iba magtututdo, an iba magwawali, an iba magyayakan hin lain nga mga pinulongan, ngan an iba pa maghuhubad han kahulogan han iginyayakan. Kinahanglan ini ngatanan makabulig han singbahan."
                },
                "27": {
                    "verse_nr": "27",
                    "verse": "Kon may magyakan hin lain nga mga pinulongan, duha kon tulo an magyakan, ngan tinag-usa, ngan may usa liwat nga maghuhubad han iginyayakan."
                },
                "28": {
                    "verse_nr": "28",
                    "verse": "Kundi kon waray nakakahubad, an magyayakan hin lain nga mga pinulongan kinahanglan humilom ngan maghimangraw na la ha iya kalugaringon ngan ngadto sa Dyos."
                },
                "29": {
                    "verse_nr": "29",
                    "verse": "Duha o tulo nga tinagan hin mensahe han Dyos kinahanglan magyakan, samtang magtitirutimbang an iba han iginyayakan nira."
                },
                "30": {
                    "verse_nr": "30",
                    "verse": "Kundi kon usa nga nalingkod ha iyo katirok in kinmarawat hin mensahe tikang sa Dyos, kinahanglan umundang an nagyayakan."
                },
                "31": {
                    "verse_nr": "31",
                    "verse": "Mahihimo magyakan kamo ngatanan han mensahe han Dyos ha tinag-usa, basi mahibaro ngan madasig an ngatanan."
                },
                "32": {
                    "verse_nr": "32",
                    "verse": "Kinahanglan aada ha gahom han mamurulong an hatag hin pagyakan han mensahe han Dyos"
                },
                "33": {
                    "verse_nr": "33",
                    "verse": "kay waray kita tawaga han Dyos nga magmasamok, kundi nga magmalinaw ngan magmamurayaw.\nHan ngatanan nga mga singbahan han Dyos"
                },
                "34": {
                    "verse_nr": "34",
                    "verse": "kinahanglan humilom an kababayen-an ha mga katirok ha singbahan. Diri tugot ha ira an pagyakan sumala han balaod han mga Judiyo. Diri hira makakapangulo han katirok."
                },
                "35": {
                    "verse_nr": "35",
                    "verse": "Kon karuyag hira manginsayod hiunong hin ano man nga butang, kinahanglan magpakiana hira han ira bana didto ha ira balay. Makaarawod para hin babaye in pagyakan ha singbahan."
                },
                "36": {
                    "verse_nr": "36",
                    "verse": "Ano man, tinmikang ba la ha iyo an pulong han Dyos? O hi kamo ba gudla an kinmarawat hito?"
                },
                "37": {
                    "verse_nr": "37",
                    "verse": "Kon may-ada ha iyo maghunahuna nga magsarangyaw hiya han Dyos o may-ada hiya espirituhanon nga hatag, kinahanglan makasabot hiya nga inin akon iginsusurat ha iyo, sugo ini han Ginoo."
                },
                "38": {
                    "verse_nr": "38",
                    "verse": "Kundi kon magpakabungol la hiya hini, ayaw niyo pamatii hiya."
                },
                "39": {
                    "verse_nr": "39",
                    "verse": "Sanglit, kabugtoan ko, talinguhaa niyo hin pagyakan han mensahe han Dyos, kundi ayaw niyo pagdid-i an pagyakan hin lain nga mga pinulongan."
                },
                "40": {
                    "verse_nr": "40",
                    "verse": "Kinahanglan buhaton an ngatanan ha angay ngan tuhay nga paagi."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Ngan yana, kabugtoan ko, karuyag ko ipahinumdom ha iyo an Maupay nga Sumat nga akon iginwali ha iyo, ngan iyo man kinarawat, ngan amo an nakaparig-on han iyo pagtoo."
                },
                "2": {
                    "verse_nr": "2",
                    "verse": "Amo ito an Maupay nga Sumat, an mensahe nga akon iginwali ha iyo. Natatalwas kamo pinaagi hito nga Maupay nga Sumat kon iyo kaptan hin marig-on, gawas la kon hababaw an iyo pagtoo."
                },
                "3": {
                    "verse_nr": "3",
                    "verse": "Iginhatag ko na ha iyo an akon nakarawat nga amo an labi ka mahinungdanon: nga namatay hi Cristo tungod han aton mga sala sumala han nahisurat ha Kasuratan"
                },
                "4": {
                    "verse_nr": "4",
                    "verse": "nga iginlubong hiya ngan ginbanhaw ha ikatulo ka adlaw sumala han nahisurat ha Kasuratan"
                },
                "5": {
                    "verse_nr": "5",
                    "verse": "nga nagpakita hiya kan Pedro, ngan kahuman ha ngatanan nga dose nga mga apostoles."
                },
                "6": {
                    "verse_nr": "6",
                    "verse": "Ngan ha usa ka higayon pinmakita hiya ngadto hin sobra lima ka gatos han iya mga tinun-an, nga mga buhi pa an kaurog ha ira, bisan kon patay na an iba."
                },
                "7": {
                    "verse_nr": "7",
                    "verse": "Ngan pinmakita hiya kan Santiago, ngan kahuman ha ngatanan nga mga apostoles."
                },
                "8": {
                    "verse_nr": "8",
                    "verse": "Ha kataposan pinmakita liwat hiya ha akon\u2014bisan kon sugad ako hin naahat hin katawo."
                },
                "9": {
                    "verse_nr": "9",
                    "verse": "Kay ako an giuubosi han ngatanan nga mga apostoles. Diri ngani ako angay tawgon nga apostol kay ginpakurian ko an singbahan han Dyos."
                },
                "10": {
                    "verse_nr": "10",
                    "verse": "Kundi tungod han grasya han Dyos nahimo ako nga amo ako yana, ngan waray makawang an grasya nga iginhatag ha akon. Lugod nakagbuhat ako hin labaw pa kay han iba nga mga apostoles, bisan kon ha tinuod, diri adto akon kalugaringon nga buhat, kundi an grasya han Dyos nga nagbubuhat pinaagi ha akon."
                },
                "11": {
                    "verse_nr": "11",
                    "verse": "Sanglit bisan diin ini tikang, ma tikang ha akon o ha ira, amo ini an iginwawali namon ngatanan, ngan amo ini an iyo tinutuohan."
                },
                "12": {
                    "verse_nr": "12",
                    "verse": "Niyan, kon iginwawali namon nga ginbanhaw hi Cristo, uunanhon man hin pakasiring hin pira ha iyo nga diri pagbabanhawon an mga minatay?"
                },
                "13": {
                    "verse_nr": "13",
                    "verse": "Kon matuod man nga diri na babanhawon an mga minatay, karuyag sidngon nga waray pagbanhawa hi Cristo"
                },
                "14": {
                    "verse_nr": "14",
                    "verse": "ngan kon waray pagbanhawa hi Cristo, kawang la an amon pagwali, ngan kawang la liwat an iyo pagtoo."
                },
                "15": {
                    "verse_nr": "15",
                    "verse": "Labot la, magbibinuwa daw kami mahitungod han Dyos, kay iginwali namon nga ginbanhaw niya hi Cristo\u2014kundi waray man ngay-an niya pagbanhawa hi Cristo, kon tinuod man lugaring nga diri niya pagbabanhawon an mga minatay."
                },
                "16": {
                    "verse_nr": "16",
                    "verse": "Kay kon diri pagbabanhawon an mga minatay, diri man liwat babanhawon hi Cristo."
                },
                "17": {
                    "verse_nr": "17",
                    "verse": "Ngan kon waray pagbanhawa hi Cristo, kawang la an iyo pagtoo, ngan patay la gihapon kamo dida han iyo mga sala."
                },
                "18": {
                    "verse_nr": "18",
                    "verse": "Karuyag sidngon liwat nga nawara na ha kadayonan an nagkamatay nga mga magtinuohon kan Cristo."
                },
                "19": {
                    "verse_nr": "19",
                    "verse": "Kon an aton paglaom kan Cristo aanhi la hini nga kinabuhi ngan tubtob la dinhe, kita an labi ka makalolooy han ngatanan nga mga tawo."
                },
                "20": {
                    "verse_nr": "20",
                    "verse": "Kundi ha kamatuoran ginbanhaw gud hi Cristo, ngan amo ini an pinasisikaran nga pagbabanhawon man an mga minatay."
                },
                "21": {
                    "verse_nr": "21",
                    "verse": "Kay sugad nga may-ada kamatayon pinaagi hin usa ka tawo, ha amo man nga paagi may-ada pagkabanhaw pinaagi hin usa ka tawo."
                },
                "22": {
                    "verse_nr": "22",
                    "verse": "Kay sugad nga nagkamatay an ngatanan tungod han ira paghiusa kan Adan, ha amo man nga paagi, pagbabanhawon an ngatanan tungod han ira paghiusa kan Cristo."
                },
                "23": {
                    "verse_nr": "23",
                    "verse": "Kundi an kada usa sugad han pagkasunodsunod ha iya igo nga panahon: hi Cristo anay an una han ngatanan; masunod an mga sakop ni Cristo kon bumalik hiya nganhi."
                },
                "24": {
                    "verse_nr": "24",
                    "verse": "Ngan maabot an kataposan ngan pagdadag-on ni Cristo an ngatanan nga espirituhanon nga ginhadian, pamunoan, ug kagamhanan, ngan itutubyan niya an Ginhadian ngadto han Dyos nga Amay."
                },
                "25": {
                    "verse_nr": "25",
                    "verse": "Kay kinahanglan maghadi hi Cristo tubtob nga dag-on han Dyos an ngatanan nga kaaway, ngan himoon hira nga taramakan han iya mga tiil."
                },
                "26": {
                    "verse_nr": "26",
                    "verse": "An kataposan nga kaaway nga pagdadag-on amo an kamatayon."
                },
                "27": {
                    "verse_nr": "27",
                    "verse": "Kay nasiring an Kasuratan, \u201cIginbutang han Dyos an ngatanan nga mga butang nga taramakan han iya mga tiil.\u201d Klaro nga diri upod an Dyos dida hini nga mga pulong, \u201cngatanan nga mga butang,\u201d kay hiya an nagbutang han ngatanan nga mga butang nga taramakan ni Cristo."
                },
                "28": {
                    "verse_nr": "28",
                    "verse": "Kundi kon an ngatanan nga mga butang aada na ha ubos han paghadi ni Cristo, hiya ngahaw nga Anak magpapasakop han Dyos nga amo an nagbutang han ngatanan ha ubos han gahom ni Cristo; ngan an Dyos maghahadi na hin hingpit han ngatanan."
                },
                "29": {
                    "verse_nr": "29",
                    "verse": "Niyan, ano man an mga tawo nga ginbubunyagan tungod han mga patay? Ano man an ginlalaoman nira nga kaupayan? Kon matuod pa sumala han siring nga diri pagbabanhawon an mga minatay, kay ano nga ginbubunyagan man hira tungod han mga patay?"
                },
                "30": {
                    "verse_nr": "30",
                    "verse": "Ngan an para naman ha amon, kay ano nga dayuday maatubang pa kami hin kataragman?"
                },
                "31": {
                    "verse_nr": "31",
                    "verse": "Kabugtoan, inaatubang ko an kamatayon adlaw-adlaw! Iginyayakan ko ini tungod nga ipinaparayaw ko kamo ha amon kinabuhi dida kan Cristo Jesus nga aton Ginoo."
                },
                "32": {
                    "verse_nr": "32",
                    "verse": "Kon tungod la hin tunan-on nga mga tinguha an akon pakig-away hin \u201cihalas nga kamanampan\u201d dinhe ha Efeso, ano man an akon makukuha? Kundi kon diri manggud pagbabanhawon an mga minatay, gabay pa sundon ini nga darahonon: \u201cKaon ngan inom kita kay mapatay man kita buwas.\u201d"
                },
                "33": {
                    "verse_nr": "33",
                    "verse": "Ayaw pagpalimbong! \u201cAn magraot nga mga kaupod-upod nakakadarahig han maupay nga pamatasan.\u201d"
                },
                "34": {
                    "verse_nr": "34",
                    "verse": "Balik na ha maupay niyo nga panmurubuot, ngan ayaw na kamo pagpinakasala. Ginyayakan ko ini basi mahikaawod kamo: an iba ha iyo diri pa nakilala han Dyos."
                },
                "35": {
                    "verse_nr": "35",
                    "verse": "May-ada mapakiana, \u201cUunanhon hin kabanhaw han mga minatay? Ano nga lawas an ira maaangkon?\u201d"
                },
                "36": {
                    "verse_nr": "36",
                    "verse": "Mga lurong! Kon nagtatanom ka hin binhe ha tuna, diri ito naturok kon diri anay mahilubong."
                },
                "37": {
                    "verse_nr": "37",
                    "verse": "Ngan liso la an imo igintatanom ha tuna, sugad pananglit hin tipasi hin humay o iba nga liso, ngan diri an bug-os nga lawas han tanom nga maturok."
                },
                "38": {
                    "verse_nr": "38",
                    "verse": "Nahatag an Dyos sumala han iya karuyag han lawas hito nga liso; nahatag hiya ha kada liso hin angay niya nga lawas."
                },
                "39": {
                    "verse_nr": "39",
                    "verse": "Ngan diri papreho nga unod an unod han ngatanan nga buhi nga mga binuhat. Lain an unod han mga tawo, lain an kanan mga mananap, lain an kanan mga tamsi, ngan lain an kanan mga isda."
                },
                "40": {
                    "verse_nr": "40",
                    "verse": "May-ada langitnon nga mga lawas ngan tunan-on nga mga lawas; may kamatahom han langitnon nga mga lawas, ngan lain an kamatahom han tunan-on nga mga lawas."
                },
                "41": {
                    "verse_nr": "41",
                    "verse": "May kalugaringon niya nga kamaanyag an adlaw, iba an kamaanyag han bulan, ngan iba an kamaanyag han mga bitoon, ngan bisan pa han mga bitoon, iba iba an ira kamaanyag."
                },
                "42": {
                    "verse_nr": "42",
                    "verse": "Masusugad hini kon pagbanhawon na an mga minatay. May-ada pagkadunot an lawas kon iginlulubong; waray na pagkadunot kon banhawon na ini nga lawas."
                },
                "43": {
                    "verse_nr": "43",
                    "verse": "Maraksot ngan maluya ini nga lawas kon iginlulubong; matahom ngan makusog kon banhawon na."
                },
                "44": {
                    "verse_nr": "44",
                    "verse": "Tunan-on an lawas kon iginlulubong; espirituhanon nga lawas kon banhawon na. Kon may-ada tunan-on nga lawas, kinahanglan may-ada man liwat espirituhanon nga lawas."
                },
                "45": {
                    "verse_nr": "45",
                    "verse": "Kay nasiring an Kasuratan nga an syahan nga tawo, hi Adan, kinmarawat hin kinabuhi; kundi an kataposan nga Adan, amo hiya an Espiritu nga humaratag hin kinabuhi."
                },
                "46": {
                    "verse_nr": "46",
                    "verse": "Diri nauna an espirituhanon, kundi una an lawasnon, ngan kahuman, an espirituhanon."
                },
                "47": {
                    "verse_nr": "47",
                    "verse": "An syahan nga Adan hinimo tikang han tapotapo han tuna; an ikaduha nga Adan tikang ha langit."
                },
                "48": {
                    "verse_nr": "48",
                    "verse": "Sugad han tawo nga tikang ha tuna amo man an mga tawo nga tunan-on. Sugad han tawo nga tikang ha langit, amo man an mga tawo nga langitnon."
                },
                "49": {
                    "verse_nr": "49",
                    "verse": "Sugad nga sinmupo kita han tawo nga tikang ha tuna, malaladawan man kita han tawo nga tikang ha langit."
                },
                "50": {
                    "verse_nr": "50",
                    "verse": "Kabugtoan, amo ini an buot ko sidngon: waray bahin han Ginhadian han Dyos an hinimo hin unod ug dugo, ngan an may-ada pagkadunot diri makakaangbit han kinaiya han waray pagkadunot."
                },
                "51": {
                    "verse_nr": "51",
                    "verse": "Pamatii niyo ini nga tinago nga kamatuoran: diri kita ngatanan mapatay, kundi ha tigda la maliliwat kita ngatanan"
                },
                "52": {
                    "verse_nr": "52",
                    "verse": "sugad hin kalit la nga pagpirok hin mata, kon patunggon na an kataposan nga trompeta. Kay ha pagtunog han trompeta, babanhawon an mga minatay ngan waray na kamatayon, ngan maliliwat kita ngatanan."
                },
                "53": {
                    "verse_nr": "53",
                    "verse": "Kay kinahanglan nga an kinabuhi nga may pagkadunot mabalhin na ngadto hin kinabuhi nga waray pagkadunot; an may-ada kamatayon ngadto hin waray na kamatayon."
                },
                "54": {
                    "verse_nr": "54",
                    "verse": "Sanglit kon mahinabo na ini nga an may pagkadunot mabalhin na ngadto hin waray pagkadunot, ngan an may-ada kamatayon ngadto hin waray na kamatayon, matutuman na an siring han Kasuratan: \u201cNabungkag na an kamatayon; hingpit na an pagdarag-an!\u201d"
                },
                "55": {
                    "verse_nr": "55",
                    "verse": "\u201cHain na, kamatayon, an imo pagdarag-an?\nHain na, kamatayon, an imo kamalara?\u201d"
                },
                "56": {
                    "verse_nr": "56",
                    "verse": "An kamalara han kamatayon natikang han sala, ngan an gahom han sala natikang han Balaod."
                },
                "57": {
                    "verse_nr": "57",
                    "verse": "Kundi salamat han Dyos nga naghatag ha aton han pagdarag-an pinaagi han aton Ginoo Jesu-Cristo!"
                },
                "58": {
                    "verse_nr": "58",
                    "verse": "Sanglit, hinigugma ko nga kabugtoan, tindog kamo nga makusog ngan waray pagkawaring. Dayuday pagmaduroto kamo ha iyo pag-alagad han Ginoo, kay sayod man kamo nga diri gud makakawang an iyo pagkabudlay ha pag-alagad han Ginoo."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Mahitungod ini han kwarta nga gin-amot para han mga Magtinuohon ha Judea: kinahanglan buhaton niyo an akon iginsiring ha mga singbahan ha Galacia."
                },
                "2": {
                    "verse_nr": "2",
                    "verse": "Kada Domingo kinahanglan maggahin an kada usa ha iyo hin kwarta nga sumala han iya natirok, ngan hiposon ini basi mawaray na aragmot kon makada ako ha iyo."
                },
                "3": {
                    "verse_nr": "3",
                    "verse": "Pag-abot ko ngada, ihahatag ko in mga surat hin pagpakilala ngadto han mga tawo nga iyo ginpili, ngan susugoon ko hira ngadto ha Jerusalem hin pagdara han iyo amot."
                },
                "4": {
                    "verse_nr": "4",
                    "verse": "Kon kaangayan nga makadto ako liwat, makakahimo hira hin pag-upod ha akon."
                },
                "5": {
                    "verse_nr": "5",
                    "verse": "Mapakada ako ha iyo katapos ko paglatas ha Macedonia, kay mahapit ako ha Macedonia."
                },
                "6": {
                    "verse_nr": "6",
                    "verse": "Bangin ako magpabilin hin pira ka adlaw dida ha iyo, bangin ha bug-os nga panahon han kathagkot, ngan makakabulig kamo ha akon nga makagpadayon ako han akon paglakaton, bisan ako pumakain."
                },
                "7": {
                    "verse_nr": "7",
                    "verse": "Diri ko karuyag nga malabay la ako hin pakigkirita ha iyo. Naglalaom ako nga mag-iiha an akon pagpabilin dida ha iyo, kon tumugot an Ginoo."
                },
                "8": {
                    "verse_nr": "8",
                    "verse": "Kundi magpapabilin ako didi ha Efeso tubtob han adlaw han Pentecostes."
                },
                "9": {
                    "verse_nr": "9",
                    "verse": "May-ada didi tinuod nga higayon para hin dagko ngan angay nga buruhaton, bisan kon damo in mga nariwa."
                },
                "10": {
                    "verse_nr": "10",
                    "verse": "Kundi kon mahingada hi Timoteo, upaya an iyo pag-abiabi ha iya, kay nagbubuhat hiya para han Ginoo sugad ha akon."
                },
                "11": {
                    "verse_nr": "11",
                    "verse": "Ayaw niyo pagtamaya hiya, kundi kinahanglan buligan hiya niyo nga makagpadayon hiya han iya paglakat nga malinawon, basi makabalik hiya ngadi ha akon; ginpapaabot ko hiya upod an mga kabugtoan."
                },
                "12": {
                    "verse_nr": "12",
                    "verse": "Hiunong naman han akon bugto, hi Apolo, agsob ko hiya pag-aghaton hin pagduaw ha iyo upod an iba nga kabugtoan, kundi para ha iya diri pa igo yana hin pagkada ha iyo. Kon makahigayon hiya mapakada gihapon hiya ha iyo."
                },
                "13": {
                    "verse_nr": "13",
                    "verse": ""
                },
                "14": {
                    "verse_nr": "14",
                    "verse": "Buhata niyo an iyo buruhaton upod an gugma."
                },
                "15": {
                    "verse_nr": "15",
                    "verse": "Maaram na kamo mahitungod kan Estefanas ngan han iya panimalay; amo hira an syahan nga nakabig hin ka Cristiano ha Acaya, ngan naghalad hira han ira kalugaringon ha pag-alagad han mga magtinuohon. Nahangyo ako ha iyo, kabugtoan ko"
                },
                "16": {
                    "verse_nr": "16",
                    "verse": "nga magsugot kamo hini nga mga tawo ngan han bisan hin-o nga nakabulig ha ira."
                },
                "17": {
                    "verse_nr": "17",
                    "verse": "Nalipay ako han pag-abot nira Estefanas, Fortunato, ug Acaico, kay hira an liwan niyo samtang waray kamo didi"
                },
                "18": {
                    "verse_nr": "18",
                    "verse": "ngan ginlipay ako nira sugad han ira paglipay ha iyo. Angay pasidunggan in sugad hini nga mga tawo."
                },
                "19": {
                    "verse_nr": "19",
                    "verse": "Nangungumosta ha iyo an mga singbahan ha Asia. Nagpapadara man ha iyo han mapaso nga Cristiano nga mga pangumosta hira Aquila ug Priscila, ngan an mga magtinuohon nga nagkakatirok didto ha ira balay."
                },
                "20": {
                    "verse_nr": "20",
                    "verse": "Nangungumosta liwat ha iyo an ngatanan nga kabugtoan didi.\nPagpakumostahay kamo pinaagi hin minagburugto nga harok."
                },
                "21": {
                    "verse_nr": "21",
                    "verse": "Ako gayod an naglugaring hin pagsurat hini: Mga pangumosta tikang kan Pablo."
                },
                "22": {
                    "verse_nr": "22",
                    "verse": "Gabaan unta adton diri nahigugma han Ginoo! Marana tha \u2014Pakadi, amon Ginoo!"
                },
                "23": {
                    "verse_nr": "23",
                    "verse": "Maada unta ha iyo an grasya han Ginoo nga Jesus."
                },
                "24": {
                    "verse_nr": "24",
                    "verse": "Maada unta ha iyo ngatanan an akon gugma dida kan Cristo Jesus."
                }
            }
        }
    }
}