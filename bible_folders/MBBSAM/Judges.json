{
    "version": "MBBSAM",
    "book_name": "Judges",
    "book_nr": "7",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Kahuman kamatay ni Josue, nagpakiana han GINOO an mga tawo han Israel, \u201cHain han amon mga tribo an mauna hin pagsulong han mga Canaanhon?\u201d"
                },
                "2": {
                    "verse_nr": "2",
                    "verse": "Binmaton an GINOO, \u201cAn tribo ni Juda an mauna, kay igintubyan ko na ha ira ini nga tuna.\u201d"
                },
                "3": {
                    "verse_nr": "3",
                    "verse": "Ginsiring han mga tawo ni Juda an mga tawo ni Simeon, \u201cUpod kamo ha amon ngadto han amon malon nga tuna, ngan pagbulig kita hin pakig-away han mga Canaanhon. Katapos, maupod kami ha iyo ngadto han iyo malon nga tuna.\u201d Sanglit nagbulig an duha nga mga tribo nira Simeon"
                },
                "4": {
                    "verse_nr": "4",
                    "verse": "ug Juda hin pakig-away. Ginpadaog hira han GINOO kontra han mga Canaanhon ngan han mga Periseohanon, ngan ginpirde nira in 10,000 nga mga tawo didto ha Bezec."
                },
                "5": {
                    "verse_nr": "5",
                    "verse": "Hin-agian nira didto hi Adonisedec ngan pinakiawayan hiya."
                },
                "6": {
                    "verse_nr": "6",
                    "verse": "Kinmalagiw ini hiya, kundi ira ginbukod. Hindakpan hiya nira, ngan gin-utod an mga tamuragko han iya mga kamot ngan mga tiil."
                },
                "7": {
                    "verse_nr": "7",
                    "verse": "Nagsiring hi Adonisedec, \u201cSetenta nga kahadian nga pinangutdan han mga tamuragko han ira mga tiil ngan mga kamot in nakahimo hin pagtimod han mga salin ha ilarom han akon lamesa. Ginbuhat na yana ha akon han Dyos an akon ginbuhat ha ira.\u201d Gindara hiya ngadto ha Jerusalem diin didto hiya namatay."
                },
                "8": {
                    "verse_nr": "8",
                    "verse": "Ginsulong han mga tawo ni Juda an Jerusalem ngan ira ini narikopo. Pinamatay nira an mga tawo ngan ginsunog an syudad."
                },
                "9": {
                    "verse_nr": "9",
                    "verse": "Katapos hini nagpadayon hira hin pakig-away han mga Canaanhon nga nag-ukoy didto han sagkahon nga katunaan, ha ubos han mga bukid, ngan didto han mamara nga tuna tipakadto ha timogan."
                },
                "10": {
                    "verse_nr": "10",
                    "verse": "Ginsulong nira an mga Canaanhon nga nag-ukoy didto han syudad han Hebron nga ginngaranan anay nga Quiriat-arba. Didto ira ginpirde an mga banay nira Sesai, Ahiman, ug Talmai."
                },
                "11": {
                    "verse_nr": "11",
                    "verse": "Tikang didto ginsulong han mga tawo han Juda an syudad han Dabir nga hadto nga panahon ginngaranan nga Quiriat-sefer."
                },
                "12": {
                    "verse_nr": "12",
                    "verse": "Nagsiring in usa ha ira nga ginngaranan kan Caleb, \u201cIpapaasawa ko hi Acsa nga akon anak nga babaye han tawo nga makarikopo han Quiriat-sefer.\u201d"
                },
                "13": {
                    "verse_nr": "13",
                    "verse": "Hi Otoniel nga anak ni Cenaz nga manghod nga lalake ni Caleb, amo an nakarikopo han syudad, sanglit iginpaasawa ha iya ni Caleb hi Acsa nga iya anak."
                },
                "14": {
                    "verse_nr": "14",
                    "verse": "Dida han adlaw han pagkasal gin-aghat ni Otoniel hi Acsa nga mangaro hiya kan iya tatay hin uma. Hinmaw-as hi Acsa han iya asno, ngan ginpakianhan hiya ni Caleb kon ano an iya karuyag."
                },
                "15": {
                    "verse_nr": "15",
                    "verse": "Binmaton hiya, \u201cKaruyag ko in mga burabod hin tubig, kay aadto man han mamara nga nasod an tuna nga iginhatag mo ha akon.\u201d Sanglit iginhatag kan Acsa ni Caleb an ha iraya ug ha ilawod nga mga burabod."
                },
                "16": {
                    "verse_nr": "16",
                    "verse": "Binmunyog han mga tawo ni Juda an mga tulin han Kenitanhon nga ugangan nga lalake ni Moises tikang ha Jerico nga syudad hin mga palmera ngadto han bangkil nga tuna ha timogan han Arad didto ha Juda. Tinmampo hira han mga Amalekanhon."
                },
                "17": {
                    "verse_nr": "17",
                    "verse": "Binmunyog an mga tawo ni Juda han mga tawo ni Simeon ngan ginpirde nira an mga Canaanhon nga nag-ukoy didto han syudad han Sefaat. Gintunglo nira an syudad, ginbungkag ini, ngan ginngaranan ini nga Horma."
                },
                "18": {
                    "verse_nr": "18",
                    "verse": "Ginbuligan han GINOO an mga tawo ni Juda ngan ira gintag-iya an sagkahon nga tuna. Kundi waray nira agawa an Gaza, Ascalon, ug Ecron, ngan an higrani nga mga katunaan han mga syudad. May puthaw nga mga karuwahe an mga tawo nga nag-uokoy ha ligid han dagat, sanglit waray makapaiwas ha ira an mga tawo ni Juda."
                },
                "19": {
                    "verse_nr": "19",
                    "verse": "Ginbuligan han GINOO an mga tawo ni Juda ngan ira gintag-iya an sagkahon nga tuna. Kundi waray nira agawa an Gaza, Ascalon, ug Ecron, ngan an higrani nga mga katunaan han mga syudad. May puthaw nga mga karuwahe an mga tawo nga nag-uokoy ha ligid han dagat, sanglit waray makapaiwas ha ira an mga tawo ni Juda."
                },
                "20": {
                    "verse_nr": "20",
                    "verse": "Sumala han sugo ni Moises, iginhatag an Hebron kan Caleb nga nagpaiwas ha syudad han tulo nga mga banay nga mga tulin ni Anac."
                },
                "21": {
                    "verse_nr": "21",
                    "verse": "Kundi waray pagpaiwasa han mga tawo han tribo ni Benjamin an mga Jebuseohanon nga nag-uokoy didto ha Jerusalem, ngan tikang pa hadto nagpadayon an mga Jebuseohanon hin pag-ukoy didto tampo han mga tawo ni Benjamin."
                },
                "22": {
                    "verse_nr": "22",
                    "verse": "Ginsulong han mga tribo nira Efraim ug Manases an syudad han Betel nga ginngaranan nga Luz hadto nga panahon. Ginbuligan hira han GINOO. Ginsugo nira hin pagkadto han syudad in mga mag-irinaw."
                },
                "23": {
                    "verse_nr": "23",
                    "verse": "Ginsulong han mga tribo nira Efraim ug Manases an syudad han Betel nga ginngaranan nga Luz hadto nga panahon. Ginbuligan hira han GINOO. Ginsugo nira hin pagkadto han syudad in mga mag-irinaw."
                },
                "24": {
                    "verse_nr": "24",
                    "verse": "Iginkakita ini hira hin tawo nga nagawas han syudad, ngan ira ginsiring, \u201cIgtutdo ha amon an pagsulod ngadto han syudad ngan diri ka namon paglalabtan.\u201d"
                },
                "25": {
                    "verse_nr": "25",
                    "verse": "Sanglit iya igintutdo ha ira, ngan pinamatay han mga tawo nira Efraim ug Manases an ngatanan nga mga tawo han syudad, labot hini nga tawo ngan han iya panimalay."
                },
                "26": {
                    "verse_nr": "26",
                    "verse": "Waray kaiha kinmadto ini nga tawo ha tuna han mga Hiteohanon, nagtindog didto hin usa nga syudad, ngan ginngaranan ini nga Luz nga amo la gihapon an ngaran hini ngada yana."
                },
                "27": {
                    "verse_nr": "27",
                    "verse": "Waray paiwasa han tribo ni Manases an mga tawo nga nag-uokoy didto han mga syudad han Betsan, Tanac, Dor, Heblaam, Megido, ngan an higrani nga mga bungto; nagpadayon an mga Canaanhon hin pag-ukoy didto."
                },
                "28": {
                    "verse_nr": "28",
                    "verse": "Han gamhanan na an mga Israelita, gin-oripon nira an mga Canaanhon, kundi waray nira paiwasa."
                },
                "29": {
                    "verse_nr": "29",
                    "verse": "Waray paiwasa han tribo ni Efraim an mga Canaanhon nga nag-uokoy didto han syudad han Gazer, sanglit nagpadayon an mga Canaanhon hin pag-ukoy didto tampo ha ira."
                },
                "30": {
                    "verse_nr": "30",
                    "verse": "Waray paiwasa han tribo ni Zabulon an mga tawo nga nag-uokoy didto han mga syudad han Cetron ug Naalo, sanglit nagpadayon an mga Canaanhon hin pag-ukoy didto tampo ha ira, kundi gin-oripon hira."
                },
                "31": {
                    "verse_nr": "31",
                    "verse": "Waray paiwasa han tribo ni Aser an mga tawo nga nag-uokoy didto han mga syudad han Acco, Sidon, Ahalab, Acazuz, Helba, Afic, ug Rehob."
                },
                "32": {
                    "verse_nr": "32",
                    "verse": "Nag-ukoy an mga tawo han Aser tampo han mga Canaanhon nga mga umurukoy han tuna, kay waray man hira paiwasa."
                },
                "33": {
                    "verse_nr": "33",
                    "verse": "Waray paiwasa han tribo ni Neftali an mga tawo nga nag-uokoy didto han mga syudad han Betsemes ug Betanat. Nag-ukoy an mga tawo han Neftali tampo han mga Canaanhon nga mga umurukoy han tuna, kundi gin-oripon hira."
                },
                "34": {
                    "verse_nr": "34",
                    "verse": "Gintabog han mga Amoreohanon an mga tawo han tribo ni Dan ngadto han sagkahon nga katunaan ngan waray hira palugsonga ngadto han kapatagan."
                },
                "35": {
                    "verse_nr": "35",
                    "verse": "Nagpadayon an mga Amoreohanon hin pag-ukoy didto ha Ayalon, Salabim, ngan ha Bukid Hares, kundi ginsakop hira han mga tribo ni Efraim ug Manases, ngan gin-oripon hira."
                },
                "36": {
                    "verse_nr": "36",
                    "verse": "An pag-ultan han mga Edomitanhon natikang ha amihanan nga dapit han Sela tipakadto han Aragian han Akrabim."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tikang ha Gilgal kinmadto ha Boquim an anghel han GINOO ngan ginsiring an mga Israelita, \u201cGinkuha ko kamo tikang ha Ehipto ngan gindara ko kamo ngadto han tuna nga akon iginsaad han iyo mga ginikanan. Nagsiring ako, \u2018Tutumanon ko gud an akon ginsaaran ha iyo."
                },
                "2": {
                    "verse_nr": "2",
                    "verse": "Kinahanglan diri kamo maghimo hin ginsabotan han mga tawo nga nag-uokoy dinhe hini nga tuna. Kinahanglan pagrub-on niyo an ira mga altar.\u2019 Kundi waray niyo pagbuhata an akon iginsiring ha iyo. Ginbuhat lugod niyo an igindiri ha iyo."
                },
                "3": {
                    "verse_nr": "3",
                    "verse": "Sanglit susumatan ko kamo yana nga diri paiiwason ini nga mga tawo samtang nasulong kamo. Magigin kaaway hira niyo, ngan mabibitik kamo pinaagi han pagsingba han ira kadiyosan.\u201d"
                },
                "4": {
                    "verse_nr": "4",
                    "verse": "Han pagsiring hini han anghel, nagtangis an ngatanan nga mga tawo han Israel"
                },
                "5": {
                    "verse_nr": "5",
                    "verse": "sanglit ginngaranan nga Boquim ini nga dapit. Didto naghalad hira hin mga hayop nga ira tutuboron para han GINOO."
                },
                "6": {
                    "verse_nr": "6",
                    "verse": "Ginpalakat ni Josue an mga tawo han Israel ngan tagsa ha ira nagtag-iya han iya malon nga tuna."
                },
                "7": {
                    "verse_nr": "7",
                    "verse": "Samtang buhi pa hi Josue, gin-alagad han mga tawo han Israel an GINOO, ngan bisan pa han kamatay na niya, nagpadayon hira gihapon hin pag-alagad han GINOO samtang buhi pa an mga pangulo nga nagpakakita han ngatanan nga dagko nga mga butang nga ginbuhat han GINOO para han Israel."
                },
                "8": {
                    "verse_nr": "8",
                    "verse": "Namatay hi Josue nga anak ni Nun, nga surugoon han GINOO ha panuigon nga 110."
                },
                "9": {
                    "verse_nr": "9",
                    "verse": "Iginlubong hiya didto han iya kalugaringon nga tuna ha Tamanatsare ha may sagkahon nga nasod han Efraim, ha amihanan han Bukid Gaas."
                },
                "10": {
                    "verse_nr": "10",
                    "verse": "Nagkamatay an bug-os niya nga katulinan. An sunod nga katulinan nahingalimot han GINOO ngan han iya ginbuhat para han Israel."
                },
                "11": {
                    "verse_nr": "11",
                    "verse": "Niyan nakasala han GINOO an mga tawo han Israel ngan nag-alagad na hira han mga Baal."
                },
                "12": {
                    "verse_nr": "12",
                    "verse": "Hinmunong hira hin pagsingba han GINOO nga Dyos han ira mga ginikanan, an Dyos nga nagkuha ha ira ha Ehipto, ngan nagsingba na hira hin iba nga kadiyosan han mga tawo nga naglibot ha ira. Ginyukboan nira ini nga kadiyosan; sanglit nasina ha ira an GINOO."
                },
                "13": {
                    "verse_nr": "13",
                    "verse": "Hinmunong hira hin pagsingba han GINOO ngan gin-alagad nira an mga Baal ngan an mga Astarte."
                },
                "14": {
                    "verse_nr": "14",
                    "verse": "Sanglit napungot han Israel an GINOO ngan itinugot han GINOO nga sulongon ngan panikasan hira; nga marikopo hira han ira mga kaaway, ngan an mga Israelita waray na gud makakapanalipod ha ira ngahaw."
                },
                "15": {
                    "verse_nr": "15",
                    "verse": "Ha kada pagkakadto nira ha pag-awayan, an GINOO an nakikig-away ha ira sumala han iya iginsiring. Nag-antos hira hin dako nga kakurian."
                },
                "16": {
                    "verse_nr": "16",
                    "verse": "Niyan tinagan han GINOO an mga Israelita hin mga maghurukom nga amo an magtatalwas ha ira tikang han mga parapanikas."
                },
                "17": {
                    "verse_nr": "17",
                    "verse": "Kundi waray la mamati an mga Israelita han ira mga maghurukom. Waray na an mga Israelita magmatinumanon han GINOO ngan nagsingba hira hin iba nga kadiyosan. Nagsugot an ira mga ginikanan han mga sugo han GINOO, kundi waray magsugot ini nga bag-o nga katulinan."
                },
                "18": {
                    "verse_nr": "18",
                    "verse": "Kada pagtatagi han GINOO hin maghurukom an Israel, binubuligan hiya han GINOO ngan gintatalwas an mga tawo tikang han ira mga kaaway samtang buhi pa ito nga maghurukom. Kinalolooyan hira han GINOO kay naghaharoy man hira tungod han ira pag-antos ngan pagtalumpigos ha ira."
                },
                "19": {
                    "verse_nr": "19",
                    "verse": "Kundi kon patay na an maghurukom nabalik an mga tawo ngadto han kadaan nga labaw pa kamaraot an ira ginbubuhat kay han una nga katulinan. Nag-aalagad ngan nagsisingba hira hin iba nga kadiyosan, ngan tinutuyo gud nira hin pagpadayon han ira magraot nga mga binuhatan."
                },
                "20": {
                    "verse_nr": "20",
                    "verse": "Niyan napupungot han Israel an GINOO ngan nasiring, \u201cGinsupak hini nga nasod an ginsaaran nga akon ipinapagtuman han ira kaapoy-apoyan. Tungod nga waray hira magsugot ha akon"
                },
                "21": {
                    "verse_nr": "21",
                    "verse": "diri ko na paiiwason an mga nasod nga nag-uokoy pa han ira tuna han kamatay ni Josue."
                },
                "22": {
                    "verse_nr": "22",
                    "verse": "Gagamiton ko hira hin panginano kon magsusunod ba o diri han akon mga sugo ini nga mga Israelita, sugad han ginbuhat han ira kaapoy-apoyan.\u201d"
                },
                "23": {
                    "verse_nr": "23",
                    "verse": "Sanglit tinugotan han GINOO ini nga mga nasod hin pagpabilin didto han ira tuna; waray niya tugoti hi Josue nga makadaog ha ira, ngan waray niya hira paiwasa dayon kahuman kamatay ni Josue."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sanglit may-ada mga nasod nga isinalin han GINOO didto han ira tuna hin pagsari han mga Israelita, an mga Israelita nga waray mag-agi han mga araway didto ha Canaan."
                },
                "2": {
                    "verse_nr": "2",
                    "verse": "Ginbuhat ini niya basi katutdoan la han tagsa nga tulin hin mga Israelita hiunong hin araway, labi na adton waray pa mahingadto hin pag-awayan."
                },
                "3": {
                    "verse_nr": "3",
                    "verse": "An nahibilin didto han tuna amo an lima nga Filisteohanon nga mga syudad, an ngatanan nga mga Canaanhon, mga Sidoneanhon, ngan mga Hibeohanon nga nag-ukoy didto han Kabukiran han Libano tikang ha Bukid han Baal Hermon tubtob ha Agianan han Hamat."
                },
                "4": {
                    "verse_nr": "4",
                    "verse": "Hira amo an ginamit hin pagsari han Israel kon magsusugot ba hira o diri han mga sugo nga iginhatag han GINOO ha ira kaapoy-apoyan pinaagi kan Moises."
                },
                "5": {
                    "verse_nr": "5",
                    "verse": "Sanglit nag-ukoy an mga Israelita tampo han mga Canaanhon, mga Hiteohanon, mga Amoreohanon, mga Pereseohanon, mga Hibeohanon, ngan mga Jebuseohanon."
                },
                "6": {
                    "verse_nr": "6",
                    "verse": "Nakig-aragsawa hira hini nga mga tawo ngan nagsingba hira han ira kadiyosan."
                },
                "7": {
                    "verse_nr": "7",
                    "verse": "Nahingalimot an mga tawo han Israel hin pagsingba han GINOO nga ira Dyos; nakasala hira ha iya ngan nagsingba han mga diyosdiyos ni Baal ug Asera."
                },
                "8": {
                    "verse_nr": "8",
                    "verse": "Sanglit nasina han Israel an GINOO ngan iginpabihag hira kan Hadi Cusan-rasataim han Mesopotamia. Ginsakop hira niya sulod hin walo ka tuig."
                },
                "9": {
                    "verse_nr": "9",
                    "verse": "Niyan nagsangpit han GINOO an mga Israelita, ngan ginpadara niya in usa ka tawo hin pagtalwas ha ira. Amo ini hi Otoniel nga anak ni Kenes nga manghod nga lalake ni Caleb."
                },
                "10": {
                    "verse_nr": "10",
                    "verse": "Pinmakada ha iya an espiritu han GINOO, ngan nahimo hiya nga pangulo han Israel. Nakig-away hi Otoniel kontra han hadi han Mesopotamia ngan ginpadaog hiya han GINOO."
                },
                "11": {
                    "verse_nr": "11",
                    "verse": "Nagkamay-ada kalinaw didto han tuna sulod hin kwarenta ka tuig, ngan katapos namatay hi Otoniel."
                },
                "12": {
                    "verse_nr": "12",
                    "verse": "Nakasala na liwat han GINOO an mga tawo han Israel. Tungod hini ginhimo han GINOO hi Hadi Eglon han Moab nga mas gamhanan kay han Israel."
                },
                "13": {
                    "verse_nr": "13",
                    "verse": "Tinmampo hi Eglon han mga Amonitanhon ngan mga Amalekanhon; ginpirde nira an Israel ngan narikopohan nira an Jerico nga syudad hin mga palmeras."
                },
                "14": {
                    "verse_nr": "14",
                    "verse": "Ginsakop ni Eglon an mga Israelita sulod hin 18 ka tuig."
                },
                "15": {
                    "verse_nr": "15",
                    "verse": "Niyan nagsangpit han GINOO an mga Israelita, ngan ginpadara niya in usa ka tawo hin pagtalwas ha ira. Amo ini hi Ehud nga walhon nga tawo, anak ni Gera nga sakop han tribo ni Benjamin. Ginsugo hi Ehud han mga tawo han Israel ngadto kan Hadi Eglon han Moab dara in mga regalo para ha iya."
                },
                "16": {
                    "verse_nr": "16",
                    "verse": "Naghimo hi Ehud hin espada nga paluyo an surab nga mga usa ngan hin tunga ka pyi an kahilaba. Igintaklos ini niya ha iya tuo nga kagiliran ha ilarom han iya panapton."
                },
                "17": {
                    "verse_nr": "17",
                    "verse": "Niyan iya gindara an mga regalo ngadto kan Eglon nga matambok hin duro nga tawo."
                },
                "18": {
                    "verse_nr": "18",
                    "verse": "Han paghatagan na ha iya ni Ehud han mga regalo, ginpauli niya an mga tawo nga nagdara hini."
                },
                "19": {
                    "verse_nr": "19",
                    "verse": "Kundi napakadto hi Ehud han tinibgan nga mga bato nga hirani han Gilgal, ngan binmalik hiya ngadto kan Eglon ngan nagsiring hiya, \u201cHarangdon nga Hadi, may-ada ako sekreto nga mensahe para ha imo.\u201d\nSanglit ginsugo han hadi an iya mga surugoon hin pagpabaya ha ira. Ngan nagkagawas hira ngatanan."
                },
                "20": {
                    "verse_nr": "20",
                    "verse": "Niyan, han nalingkod an hadi nga nag-uusaan la ha iya mahagkot nga kwarto didto han atop, dinmaop ha iya hi Ehud ngan nagsiring, \u201cMay-ada ako usa nga mensahe nga tikang ha Dyos para ha imo.\u201d Tinmindog an hadi."
                },
                "21": {
                    "verse_nr": "21",
                    "verse": "Pinaagi han iya wala nga kamot hinulbot ni Ehud an espada tikang han iya tuo nga kagiliran ngan iginbuno ini han tiyan han hadi."
                },
                "22": {
                    "verse_nr": "22",
                    "verse": "Nahisulod an bug-os nga espada pati an pulo ngan natahoban ini han tambok. Waray na ini hulbotan ni Ehud dida han tiyan han hadi, ngan tinmahos ini ha likod, ha butnga han iya mga paa."
                },
                "23": {
                    "verse_nr": "23",
                    "verse": "Niyan ginmawas hi Ehud, ginsadhan an mga porta, gintrangkahan ini"
                },
                "24": {
                    "verse_nr": "24",
                    "verse": "ngan linmakat hiya. Nagkaabot an mga surugoon ngan hinkit-an nira nga trangkado an mga porta, kundi naghunahuna hira nga naoro la an hadi."
                },
                "25": {
                    "verse_nr": "25",
                    "verse": "Naghulat hira hin igo nga kaiha, kundi waray la gihapon han hadi abrehi an porta. Kinuha nira an yawi ngan gin-abrehan nira an porta. Ngan nakadto an ira agaron nalunay ha salog patay na."
                },
                "26": {
                    "verse_nr": "26",
                    "verse": "Nakakalagiw hi Ehud samtang naghihinulat hira han paggawas han hadi. Linabyan niya an tinibgan nga mga bato ngan kinmalagiw hiya ngadto ha Seirata."
                },
                "27": {
                    "verse_nr": "27",
                    "verse": "Han pag-abot niya ngadto han sagkahon nga nasod han Efraim, nagpatunog hiya han trompeta hin pagtawag han mga tawo han Israel ngadto ha pag-awayan. Niyan linmugsong hira han kapungtoran ngan nag-uuna hiya ha ira."
                },
                "28": {
                    "verse_nr": "28",
                    "verse": "Iya ginsiring hira, \u201cSunod kamo ha akon! Ginpadaog kamo han GINOO kontra han iyo mga kaaway nga mga Moabita.\u201d Sanglit sinmunod hira kan Ehud hin paglugsong ngan ginbihag nira an dapit han Jordan nga tinatabokan han mga Moabita; waray nira tugoti hin pagtabok in bisan usa ka tawo."
                },
                "29": {
                    "verse_nr": "29",
                    "verse": "Hito nga adlaw pinamatay nira in mga 10,000 han gimamag-upayi nga mga sondalo nga Moabita; waray gud ha ira nakakalagiw."
                },
                "30": {
                    "verse_nr": "30",
                    "verse": "Hito nga adlaw ginpirde han mga Israelita an Moab, ngan nagkamay-ada kalinaw didto han tuna sulod hin 80 ka tuig."
                },
                "31": {
                    "verse_nr": "31",
                    "verse": "An sunod nga maghurukom amo hi Samgar nga anak ni Anat. Gintalwas liwat niya an Israel pinaagi hin pagpatay hin 600 nga mga Filisteohanon pinaagi hin iturugsok hin irong hin baka."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Han kamatay ni Ehud, nakasala na liwat han GINOO an mga tawo han Israel."
                },
                "2": {
                    "verse_nr": "2",
                    "verse": "Sanglit itinugot han GINOO nga mabihag hira ni Jabin, usa nga Canaanhon nga hadi nga naghadi ha syudad han Hasor. An pangulo han iya kasondalohan amo hi Sisera nga nag-ukoy didto ha Haroset."
                },
                "3": {
                    "verse_nr": "3",
                    "verse": "May-ada hi Jabin 900 nga mga karuwahe nga hinimo hin puthaw, ngan maisog ug manaogdaog hiya nga hadi han mga tawo han Israel sulod hin 20 ka tuig. Niyan nagsangpit an mga tawo han Israel han GINOO hin pakibulig."
                },
                "4": {
                    "verse_nr": "4",
                    "verse": "Hadto nga panahon an maghurukom han Israel amo hi Debora, nga asawa ni Lapidot, ngan usa hiya nga manaragna."
                },
                "5": {
                    "verse_nr": "5",
                    "verse": "Batasan niya an paglingkod ha puno hin usa nga palmera nga kahoy butnga han Rama ug Betel didto han sagkahon nga nasod han Efraim, ngan didto hito nga dapit napakadto ha iya an mga tawo han Israel hin pagpatuhay ha iya."
                },
                "6": {
                    "verse_nr": "6",
                    "verse": "Usa ka adlaw ginpasugoan niya hi Barac nga anak ni Abinoam, nga taga syudad han Cades ha Neftali ngan ginsiring niya, \u201cIginhatag ha imo han GINOO nga Dyos han Israel ini nga sugo: \u2018Kuha hin 10,000 nga mga tawo tikang han mga tribo nira Neftali ug Zabulon ngan dad-a hira ngadto ha Bukid Tabor."
                },
                "7": {
                    "verse_nr": "7",
                    "verse": "Dadad-on ko hi Sisera nga pangulo han kasondalohan ni Jabin hin pakig-away ha imo didto han Salog Cison. May-ada niya mga karuwahe ngan mga sondalo, kundi padadag-on ko ikaw kontra ha iya.\u2019\u201d"
                },
                "8": {
                    "verse_nr": "8",
                    "verse": "Niyan binmaton hi Barac, \u201cMakadto ako kon umupod ka ha akon, kundi kon diri ka umupod, diri man ako makadto.\u201d"
                },
                "9": {
                    "verse_nr": "9",
                    "verse": "Binmaton hi Debora, \u201cHala, maupod ako ha imo, kundi diri ka gud makarawat hin dungog han pagdarag-an, kay itutubyan han GINOO hi Sisera ngadto hin usa nga babaye.\u201d Sanglit inmupod hi Debora kan Barac ngadto ha Cades."
                },
                "10": {
                    "verse_nr": "10",
                    "verse": "Gintawag ni Barac ngadto ha Cades an mga tribo nira Zabulon ug Neftali, ngan sinmunod ha iya in 10,000 nga mga tawo. Inmupod ha iya hi Debora."
                },
                "11": {
                    "verse_nr": "11",
                    "verse": "Hini nga panahon gintindog ni Heber nga Kenitanhon an iya tulda duok ha Cades nga hirani han tuog nga kahoy didto ha Zaananim. Pinmahirayo hiya han iba nga mga Kenitanhon nga mga tulin ni Hobab nga bayaw ni Moises."
                },
                "12": {
                    "verse_nr": "12",
                    "verse": "Han paghibaro ni Sisera nga sinmagka hi Barac han Bukid Tabor"
                },
                "13": {
                    "verse_nr": "13",
                    "verse": "gintirok niya an iya 900 nga puthaw nga mga karuwahe ngan an ngatanan niya nga mga tawo, ngan ginpadara hira tikang ha Haroset ngadto han Salog Cison."
                },
                "14": {
                    "verse_nr": "14",
                    "verse": "Niyan nagsiring hi Debora kan Barac, \u201cLakat na! Nag-uuna ha imo an GINOO! Yana nga adlaw iginhatag ha imo an pagdarag-an kontra kan Sisera.\u201d Sanglit linmugsong hi Barac tikang ha Bukid Tabor upod an iya 10,000 nga mga tawo."
                },
                "15": {
                    "verse_nr": "15",
                    "verse": "Han pagsulong ni Barac upod an iya kasondalohan, ginlisang han GINOO hi Sisera upod an ngatanan niya nga mga karuwahe ngan mga tawo. Hinmaw-as hi Sisera han iya karuwahe ngan pinmalagiw nga baktas."
                },
                "16": {
                    "verse_nr": "16",
                    "verse": "Ginbukod ni Barac an mga karuwahe ngan an kasondalohan ngadto ha Haroset, ngan pinamatay an ngatanan nga kasondalohan ni Sisera. Waray gud tawo nga nahisalin."
                },
                "17": {
                    "verse_nr": "17",
                    "verse": "Kinmalagiw hi Sisera ngadto han tulda ni Jael nga asawa ni Heber nga Kenitanhon, kay sangkay man han panimalay ni Heber hi Hadi Jabin han Hasor."
                },
                "18": {
                    "verse_nr": "18",
                    "verse": "Ginmawas hi Jael hin pagtapo kan Sisera ngan nagsiring ha iya, \u201cDayon ngan sulod han akon tulda. Ayaw kahadlok.\u201d Sanglit sinmulod hiya ngan gintago hiya ni Jael ha luyo hin usa nga biray."
                },
                "19": {
                    "verse_nr": "19",
                    "verse": "Nagsiring hiya kan Jael, \u201cPaimna gad ako hin tubig, kay inuuhaw ako.\u201d Gin-abrehan niya an anit nga surudlan hin gatas, ginpainom hiya, ngan gintago na liwat hiya."
                },
                "20": {
                    "verse_nr": "20",
                    "verse": "Niyan ginsiring niya hi Jael, \u201cTindog didto ha porta han tulda, ngan kon may umabot ngan pumakiana ha imo kon may tawo dinhe, sidnga nga waray.\u201d"
                },
                "21": {
                    "verse_nr": "21",
                    "verse": "Guol hin duro hi Sisera nga nahingaturog hiya hin maupay. Niyan kinmuha hi Jael hin martilyo ngan hin usa nga talibugsok hin tulda, naghinayhinay hiya ngadto kan Sisera, ngan ginpatay hiya pinaagi hin pagtudsoka han iya ulo han talibugsok lahos ngadto ha tuna."
                },
                "22": {
                    "verse_nr": "22",
                    "verse": "Han pag-abot ni Barac nga namimiling kan Sisera, ginmawas hi Jael hin pagtapo ha iya ngan nagsiring ha iya, \u201cKadi! Ipakikita ko ha imo an tawo nga imo ginbibiling.\u201d Sanglit sinmulod hiya upod kan Jael, ngan nakadto ha tuna hi Sisera nga patay na, nga natahos han iya ulo an talibugsok."
                },
                "23": {
                    "verse_nr": "23",
                    "verse": "Hito nga adlaw ginpadaog han Dyos an mga Israelita kontra kan Jabin nga Canaanhon nga Hadi."
                },
                "24": {
                    "verse_nr": "24",
                    "verse": "Ginpakurian gud hiya nira ngada han kamatay niya."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Hito nga adlaw ginkanta nira Debora ug Barac ini nga kanta"
                },
                "2": {
                    "verse_nr": "2",
                    "verse": "Dayawa an GINOO!\nNagtinguha hin pakig-away an mga Israelita;\nbinmulig nga malipayon an mga tawo."
                },
                "3": {
                    "verse_nr": "3",
                    "verse": "Pamati, kamo nga kahadian!\nPamati, kamo nga mga punoan!\nMagkakanta ngan magtotokar ako ngadto\nhan GINOO nga Dyos han Israel."
                },
                "4": {
                    "verse_nr": "4",
                    "verse": "O GINOO, han pagbaya mo han kabukiran han Seir,\nhan paggawas mo tikang han katunaan han Edumea,\nnabay-og an tuna ngan inmuran tikang ha langit.\nOo, nahuwad in tubig tikang han kadampogan."
                },
                "5": {
                    "verse_nr": "5",
                    "verse": "Nangurog an kabukiran ha atubangan han GINOO han Sinai,\nha atubangan han GINOO nga Dyos han Israel."
                },
                "6": {
                    "verse_nr": "6",
                    "verse": "Ha mga adlaw ni Samgar nga anak ni Anat,\nha mga adlaw ni Jael,\nwaray na mga magbaraktas nga nagtalabok han tuna,\nngan ginamit han mga naglalakaton an diri baraktasan nga mga dalan."
                },
                "7": {
                    "verse_nr": "7",
                    "verse": "Binayaan na an mga bungto han Israel, O Debora;\npinasagdan na la ini ngada han imo pag-abot,\nhan imo pag-abot nga sugad hin usa nga iroy para han Israel."
                },
                "8": {
                    "verse_nr": "8",
                    "verse": "Niyan nagkamay-ada araway didto han tuna\nhan paggapil han mga Israelita hin bag-o nga kadiyosan.\nHan 40,000 nga mga tawo ha Israel,\nmay-ada ba ha ira nagdara hin taming o bangkaw?"
                },
                "9": {
                    "verse_nr": "9",
                    "verse": "Naduyog an akon kasingkasing han mga pangulo han Israel,\nhan mga tawo nga binmulig nga malipayon.\nDayawa an GINOO!"
                },
                "10": {
                    "verse_nr": "10",
                    "verse": "Igsumat ini, kamo nga nasakay hin busag nga mga asno,\nnga nasakay ha mga montora,\nngan kamo nga kinahanglan magbaktas bisan pumakain kamo."
                },
                "11": {
                    "verse_nr": "11",
                    "verse": "Pamati! An mag-aringasa nga mga tawo nga nag-aalirong ha mga atabay\nnga nagsusumat hiunong han mga pagdarag-an han GINOO,\nmga pagdarag-an han mga tawo han Israel!\nNiyan linmugsong an mga tawo han GINOO tikang han ira mga syudad."
                },
                "12": {
                    "verse_nr": "12",
                    "verse": "Pag-una, Debora, pag-una!\nPag-una! Pagkanta! Pag-una!\nPadayon, Barac nga anak ni Abinoam,\ndad-a an imo mga bihag!"
                },
                "13": {
                    "verse_nr": "13",
                    "verse": "Niyan linmugsong an mga magtinumanon ngadto han ira mga pangulo;\nkinmadto ha iya an mga tawo han GINOO nga andam hin pakig-away."
                },
                "14": {
                    "verse_nr": "14",
                    "verse": "Inmabot hira tikang ha Efraim ngan kinmadto ha kahamub-an,\nsunod han tribo ni Benjamin ngan han iya mga tawo,\nLinmugsong an mga pangulo tikang ha Maquir,\nngan an mga opisyal tikang ha Zabulon."
                },
                "15": {
                    "verse_nr": "15",
                    "verse": "Inmabot an mga pangulo han Isacar upod kan Debora,\noo, inmabot hi Isacar ngan hi Barac liwat,\nngan ginsunod hiya nira ngadto han kahamub-an.\nKundi nabahin an tribo ni Ruben;\nwaray hira magkaarasya hin pagkanhi."
                },
                "16": {
                    "verse_nr": "16",
                    "verse": "Kay ano nga nagpabilen man hira upod han mga karnero?\nHin pamati han mga magmarangno nga nagtatawag han mga panon?\nOo, nabahin an tribo ni Ruben;\nwaray hira magkaarasya hin pagkanhi."
                },
                "17": {
                    "verse_nr": "17",
                    "verse": "Nagpabilin an tribo ni Gad didto ha sinirangan han Jordan,\nngan nagpabilin an tribo ni Dan didto han mga barko.\nNagpabilin an tribo ni Aser didto ha ligid han dagat;\nnagpabilin hira didto han baybayon."
                },
                "18": {
                    "verse_nr": "18",
                    "verse": "Kundi an mga tawo han Zabulon ug Neftali\nnag-unong han ira mga kinabuhi didto han pag-awayan."
                },
                "19": {
                    "verse_nr": "19",
                    "verse": "Didto ha Tanac, ha ligid han sapa han Megido,\nnagkaabot ngan nag-araway an kahadian;\nnag-araway an kahadian han Canaan,\nkundi waray hira natikas nga salapi."
                },
                "20": {
                    "verse_nr": "20",
                    "verse": "Nakig-away an kabitun-an tikang ha langit;\nhan paglatas hini han kalangitan,\nnakig-away ini kontra kan Sisera."
                },
                "21": {
                    "verse_nr": "21",
                    "verse": "Gin-anod hira hin usa nga baha didto han Cison\u2014\nhan masulog hin duro nga Salog Cison.\nMagbabaktas ako, magpapadayon hin pagbaktas ngan mangungusog ako."
                },
                "22": {
                    "verse_nr": "22",
                    "verse": "Niyan nagkaabot an mga kabayo nga nagdadadlagan,\nnga an ira mga tiil nagbabandok han tuna."
                },
                "23": {
                    "verse_nr": "23",
                    "verse": "\u201cTungloha an Meroz,\u201d nasiring an anghel han GINOO,\n\u201chin usa nga tunglo, usa nga tunglo dida hadton mga nag-uokoy didto.\nWaray hira umabot hin pagbulig han GINOO,\numabot sugad nga mga sondalo hin pakig-away para ha iya.\u201d"
                },
                "24": {
                    "verse_nr": "24",
                    "verse": "An labi ka palaran han kababayen-an amo hi Jael,\nnga asawa ni Heber nga Kenitanhon\u2014\nan labi ka palaran han kababayen-an nga nag-uokoy ha mga tulda."
                },
                "25": {
                    "verse_nr": "25",
                    "verse": "Nangaro hin tubig hi Sisera, kundi tinagan hiya hin gatas;\ngindad-an hiya hin keso dida hin mahusay nga makaong."
                },
                "26": {
                    "verse_nr": "26",
                    "verse": "Ha usa niya nga kamot kinaptan niya in talibugsok hin tulda,\nngan ha luyo, in martilyo hin panday;\ntinubal niya hi Sisera ngan gindugmok an iya ulo;\ngintugsok niya ngan natahos an iya ulo."
                },
                "27": {
                    "verse_nr": "27",
                    "verse": "Nahipaluhod hiya,\nnatumba ngan nahipahigda ngan ginsipitan han tiil ni Jael.\nHa tiilan ni Jael nahipaluhod hiya ngan natumba;\nnatumba hiya nga patay ha tuna."
                },
                "28": {
                    "verse_nr": "28",
                    "verse": "Namintana an iroy ni Sisera;\ntinman-aw hiya ha luyo han siklat.\n\u201cKay ano daw la nga maiha man umabot an iya karuwahe?\u201d pinmakiana hiya.\n\u201cKay ano nga waray pa man abot an iya kakabayohan?\u201d"
                },
                "29": {
                    "verse_nr": "29",
                    "verse": "Ginbaton hiya han iya mag-aram nga kababayen-an,\nngan hiya la an binmaton han iya kalugaringon."
                },
                "30": {
                    "verse_nr": "30",
                    "verse": "\u201cNamimiling la hira hin mga butang nga bibihagon ngan babahinbahinon,\nusa o duha nga babaye para han tagsa nga sondalo,\nmarahalon nga dugnit para kan Sisera,\nbinordahan nga mga dugnit para han liog han rayna.\u201d"
                },
                "31": {
                    "verse_nr": "31",
                    "verse": "Sanglit magkamatay unta an ngatanan mo nga mga kaaway, O GINOO,\nkundi magmapawa unta an imo kasangkayan sugad han nasirang nga adlaw."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Nakasala na liwat han GINOO an mga tawo han Israel, sanglit nasakop hira han mga tawo han Madian sulod hin pito ka tuig."
                },
                "2": {
                    "verse_nr": "2",
                    "verse": "Makurukusog an mga Madianitanhon kay han Israel, ngan nanago an mga tawo han Israel ha mga lungib ngan ha mga dapit didto han kapungtoran."
                },
                "3": {
                    "verse_nr": "3",
                    "verse": "Kada pagtatanom han mga Israelita, sinusulong hira han mga Madianitanhon upod an mga Amalekanhon ngan an mga tribo ha kamingawan."
                },
                "4": {
                    "verse_nr": "4",
                    "verse": "Nagkakampo hira didto han tuna ngan gintitikas an mga tanom tubtob ha timogan nga dapit palibot han Gaza. Ira inaagaw an ngatanan nga mga karnero, mga baka, ngan mga asno, ngan waray gud isinasalin nga sadang kabuhian pa han mga Israelita."
                },
                "5": {
                    "verse_nr": "5",
                    "verse": "Naabot hira dara an ira kabakahan ngan mga tulda nga sugad kadakmol han mga duron. Damo hin duro hira ngan han ira mga kamelyo nga diri gud maiihap. Naabot hira ngan ginluluob nira an tuna"
                },
                "6": {
                    "verse_nr": "6",
                    "verse": "ngan waray mahihimo han Israel hin pagkontra ha ira."
                },
                "7": {
                    "verse_nr": "7",
                    "verse": "Niyan nagtawag an mga tawo han Israel ngadto han GINOO hin pakibulig kontra han mga Madianitanhon."
                },
                "8": {
                    "verse_nr": "8",
                    "verse": "Ginpadad-an hira hin usa nga manaragna nga nagdara ha ira hini nga mensahe tikang han GINOO nga Dyos han Israel: \u201cGinpagawas ko kamo tikang hin pagkaoripon didto ha Ehipto."
                },
                "9": {
                    "verse_nr": "9",
                    "verse": "Gintalwas ko kamo tikang han mga Ehiptohanon ngan tikang han mga tawo nga nakig-away ha iyo dinhe hini nga tuna. Ginpaiwas ko hira dida han pagsulong niyo, ngan iginhatag ko ha iyo an ira tuna."
                },
                "10": {
                    "verse_nr": "10",
                    "verse": "Ginsiring ko kamo nga ako amo an GINOO nga iyo Dyos ngan diri gud kamo magsingba han kadiyosan han mga Amoreohanon, kanay tuna gin-uokyan na niyo. Kundi waray la kamo mamati ha akon.\u201d"
                },
                "11": {
                    "verse_nr": "11",
                    "verse": "Niyan inmabot an anghel han GINOO ngadto han baryo han Ofra ngan linmingkod hiya ha puno hin tuog nga kahoy nga gintag-iya ni Joas nga sakop han banay ni Abiezer. Naggigiok hin trigo hi Gideon nga iya anak, nga natago didto hin usa nga piriihan hin ubas basi diri hiya hikit-an han mga Madianitanhon."
                },
                "12": {
                    "verse_nr": "12",
                    "verse": "Pinmakita ha iya didto an anghel han GINOO ngan nagsiring, \u201cAada ha imo an GINOO, ikaw nga maisog ngan kusgan nga tawo!\u201d"
                },
                "13": {
                    "verse_nr": "13",
                    "verse": "Nagsiring ha iya hi Gideon, \u201cKon lugaring makakapakiana ako ha imo, kay ano man nga nahinabo ha amon ini ngatanan kon aanhi ha amon an GINOO? Ano an nahinabo han ngatanan nga urosahon nga mga butang nga iginsumat ha amon han amon mga ginikanan, nga ginbuhat han GINOO\u2014kon gin-unan-o niya hin pagpagawas ha ira tikang ha Ehipto? Ginbayaan na kami han GINOO ngan igintubyan kami ngadto han gahom han mga Madianitanhon.\u201d"
                },
                "14": {
                    "verse_nr": "14",
                    "verse": "Niyan ginsugo hiya han GINOO, \u201cLakat ngan gamita an bug-os mo nga kusog ngan talwasa an Israel ha mga Madianitanhon. Ako ngahaw an nagsusugo ha imo.\u201d"
                },
                "15": {
                    "verse_nr": "15",
                    "verse": "Binmaton hi Gideon, \u201cKundi, GINOO, uunanhon ko hin pakatalwas han Israel? An akon banay amo an giluluyahi dida han tribo ni Manases, ngan ako an giuubosi nga sakop han akon panimalay.\u201d"
                },
                "16": {
                    "verse_nr": "16",
                    "verse": "Nagbaton an GINOO, \u201cMakakahimo ka hini kay bubuligan ko ikaw. Dudugmokon mo an mga Madianitanhon sugad kamasayon hin pagdugmok mo hin usa la hira ka tawo.\u201d"
                },
                "17": {
                    "verse_nr": "17",
                    "verse": "Binmaton hi Gideon, \u201cKon nalilipay ka ha akon, tagi ako hin tigaman nga ikaw amo an GINOO."
                },
                "18": {
                    "verse_nr": "18",
                    "verse": "Ayaw gad anay paglakat ngada han pagduroti ko ha imo hin usa nga halad nga pagkaon.\u201d\nNagsiring hiya, \u201cMahulat ako ngada han imo pagbalik.\u201d"
                },
                "19": {
                    "verse_nr": "19",
                    "verse": "Sanglit sinmulod hi Gideon han iya balay, ngan nagluto hin nati nga kanding ngan ginamit niya in mga 30 ka kilo nga harina hin paghimo hin tinapay nga waray patubo. Iginsulod niya an karne ha usa nga basket ngan an sabaw ha usa nga daba, gindara ini ngadto han anghel han GINOO ha puno han tuog nga kahoy, ngan iginhatag ini ha iya."
                },
                "20": {
                    "verse_nr": "20",
                    "verse": "Ginsiring hiya han anghel, \u201cIbutang an karne ngan an tinapay ha bawbaw hini nga bato, ngan ipisa an sabaw ngada hini nga bato.\u201d Gintuman ini ni Gideon."
                },
                "21": {
                    "verse_nr": "21",
                    "verse": "Niyan ikinuhit han anghel han GINOO an kataposan han iya tungkod han karne ngan han tinapay. Ginmawas in kalayo tikang han bato ngan gintubod an karne ngan an tinapay. Katapos waray na hikit-i an anghel."
                },
                "22": {
                    "verse_nr": "22",
                    "verse": "Niyan nakasabot hi Gideon nga anghel han GINOO adto nga iya hinkit-an, ngan nagsiring hiya ha dako nga kahadlok, \u201cO GINOO nga Dyos! Hinkit-an ko gud an imo anghel ngan nagkaatubang gud kami!\u201d"
                },
                "23": {
                    "verse_nr": "23",
                    "verse": "Kundi nagsiring ha iya an GINOO, \u201cAn kamurayaw maada ha imo! Ayaw kahadlok. Diri ka mapatay.\u201d"
                },
                "24": {
                    "verse_nr": "24",
                    "verse": "Nagtindog didto hi Gideon hin usa nga altar para han GINOO ngan ginngaranan ini nga \u201cAn GINOO amo an Kalinaw.\u201d (Natindog pa gihapon ini nga altar didto ha Ofra nga gintatag-iya han banay ni Abiezer.)"
                },
                "25": {
                    "verse_nr": "25",
                    "verse": "Hito nga gab-i nagsiring kan Gideon an GINOO, \u201cDad-a an lalaki nga baka han imo amay ngan hin lain pa nga lalaki nga tudo nga baka nga pito ka tuig an panuigon, rub-a an altar para kan Baal nga gintatag-iya han imo amay ngan tumbaha an ladawan han diyosa nga hi Asera nga sapit han altar."
                },
                "26": {
                    "verse_nr": "26",
                    "verse": "Tindoga in maupay nga kahimo nga altar para han GINOO nga imo Dyos ha bawbaw hini nga bungto. Niyan kuhaa an ikaduha nga lalaki nga baka ngan pagtubora ini hin bug-os sugad nga usa nga halad, ngan susong-an mo han imo gintumba nga ladawan ni Asera.\u201d"
                },
                "27": {
                    "verse_nr": "27",
                    "verse": "Sanglit gindara ni Gideon in napulo han iya mga surugoon ngan ginbuhat niya an iginsiring ha iya han GINOO. Nahadlok hiya hin duro han iya panimalay ngan han mga tawo ha bungto hin pagbuhat hini ha adlaw, sanglit ginbuhat ini niya ha gab-i."
                },
                "28": {
                    "verse_nr": "28",
                    "verse": "Han pagbangon na han mga tawo han bungto han temprano pa han pagkaaga, hinbaroan nira nga ginruba na an altar para kan Baal ngan gintumba na an ladawan ni Asera, ngan gintubod na an ikaduha nga lalaki nga baka ha bawbaw han altar nga gintindog didto."
                },
                "29": {
                    "verse_nr": "29",
                    "verse": "Naggiparupakiana hira, \u201cHin-o an nagbuhat hini?\u201d Gin-usisa nira ngan hinbaroan nga hi Gideon nga anak ni Joas amo an nagbuhat hini."
                },
                "30": {
                    "verse_nr": "30",
                    "verse": "Niyan ira ginsiring hi Joas, \u201cIgawas ngadi an imo anak basi patayon hiya namon! Ginruba niya an altar para kan Baal ngan gintumba an ladawan ni Asera nga sapit han altar.\u201d"
                },
                "31": {
                    "verse_nr": "31",
                    "verse": "Kundi nagsiring hi Joas ha ngatanan nga nagkokontra ha iya, \u201cNakikiglantugi ba kamo para kan Baal? Naugop ba kamo ha iya? An bisan hin-o nga nakikiglantugi para ha iya, papatayon nga diri pa maaga. Kon usa nga diyos hi Baal, hiya an maglugaring hin pagpanalipod ha iya ngahaw, kay altar adto niya nga ginruba.\u201d"
                },
                "32": {
                    "verse_nr": "32",
                    "verse": "Tikang hadto kinilala hi Gideon nga Jerobaal, kay nagsiring man hi Joas, \u201cMaglugaring hi Baal hin pagpanalipod ha iya ngahaw, kay altar adto niya nga ginruba.\u201d"
                },
                "33": {
                    "verse_nr": "33",
                    "verse": "Niyan nagtitirok an ngatanan nga mga Madianitanhon, mga Amalekanhon, ngan an mga tribo ha kamingawan, tinmabok hira han Salog Jordan ngan nagkampo didto han Kahamub-an Jezrael."
                },
                "34": {
                    "verse_nr": "34",
                    "verse": "Sinmakob kan Gideon an espiritu han GINOO, ngan nagtrompeta hiya hin pagtawag han kalalaken-an han banay ni Abiezer nga sumunod ha iya."
                },
                "35": {
                    "verse_nr": "35",
                    "verse": "Nagsugo hiya hin mga magsarangyaw ha bug-os nga katunaan han duha nga bahin han Manases pagtawag ha ira nga sumunod ha iya. Nagsugo hiya hin mga magsarangyaw ngadto han mga tribo nira Aser, Zabulon, ug Neftali, ngan nagkaabot ini hira hin pagtampo ha iya."
                },
                "36": {
                    "verse_nr": "36",
                    "verse": "Niyan nagsiring hi Gideon ngadto han Dyos, \u201cNagsiring ka nga gagamiton mo ako hin pagtalwas han Israel."
                },
                "37": {
                    "verse_nr": "37",
                    "verse": "Kitaa, nagbubutang ako hin barahibo hin karnero dida han tuna nga amon ginggigiokan han trigo. Kon ha pagkaaga may-ada tun-og dida la han barahibo hin karnero, kundi waray ha tuna, ini nagpapasabot ha akon nga gagamiton mo ako hin pagtalwas han Israel.\u201d"
                },
                "38": {
                    "verse_nr": "38",
                    "verse": "Amo gud ini an nahinabo. Han pagbangon ni Gideon han temprano pa ha pagkaaga, ginpuga niya an barahibo hin karnero ngan nakakuha hiya tikang hini hin igo nga tun-og nga nakapuno hin usa nga makaong."
                },
                "39": {
                    "verse_nr": "39",
                    "verse": "Niyan nagsiring hi Gideon ngadto han Dyos, \u201cAyaw gad ako kasinahi; papagyakna ako hin makausa nala. Pasariha gad ako hin makausa pa pinaagi han barahibo hin karnero. Yana pamad-a an barahibo ngan hulsa an tuna.\u201d"
                },
                "40": {
                    "verse_nr": "40",
                    "verse": "Hito nga gab-i ginbuhat han Dyos an iya ginhangyo han GINOO. Han pagkaaga na, mamara an barahibo han karnero, kundi mahulos hin tun-og an tuna."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Usa ka adlaw binmuhat hin temprano pa hi Gideon ngan an ngatanan niya nga mga tawo ngan nagkampo hira ha ligid han Burabod han Harod. Nakadto an kampo han mga Madianitanhon han kahamub-an ha may amihanan nira, ha ligid han Pungtod More."
                },
                "2": {
                    "verse_nr": "2",
                    "verse": "Nagsiring an GINOO kan Gideon, \u201cDamo hin duro an imo mga tawo para ha akon hin paghatag ha ira han pagdarag-an kontra han mga Madianitanhon. Bangin makahunahuna hira nga hira la ngahaw an nakapadaog ha ira, ngan diri ako nira pagtagan hin dungog."
                },
                "3": {
                    "verse_nr": "3",
                    "verse": "Pahibaroa an mga tawo, \u2018Adton hadlokon ha iyo, kinahanglan umoli hiya, ngan magpapabilin kami dinhe ha Bukid Galaad.\u2019\u201d Sanglit inmoli in 22,000 kundi nagpabilin in 10,000."
                },
                "4": {
                    "verse_nr": "4",
                    "verse": "Niyan nagsiring kan Gideon an GINOO, \u201cDamo pa hin duro an imo mga tawo. Ilugsong hira ngadto han tubig, ngan paglalainon ko hira para ha imo didto. Kon sidngon ko ikaw nga maupod ha imo in tawo, maupod hiya. Kon sidngon ko ikaw nga diri maupod ha imo in tawo, diri hiya maupod.\u201d"
                },
                "5": {
                    "verse_nr": "5",
                    "verse": "Iginlugsong ni Gideon an mga tawo ngadto han tubig, ngan ginsiring hiya han GINOO, \u201cLaina an ngatanan nga mga tawo nga malaklak han tubig pinaagi han ira dila sugad hin usa nga ayam ngan ayaw itampo han ngatanan nga maluhod hin pag-inom.\u201d"
                },
                "6": {
                    "verse_nr": "6",
                    "verse": "May-ada 300 nga mga tawo nga nagsalod hin tubig ha ira mga kamot ngan ginlaklak ini; linmuhod an ngatanan nga iba hin pag-inom."
                },
                "7": {
                    "verse_nr": "7",
                    "verse": "Nagsiring kan Gideon an GINOO, \u201cTatalwason ko ikaw ngan padadag-on ko ikaw kontra han mga Madianitanhon pinaagi han 300 nga mga tawo nga linmaklak han tubig. Paulia an iba.\u201d"
                },
                "8": {
                    "verse_nr": "8",
                    "verse": "Sanglit ginpauli ni Gideon an ngatanan nga mga Israelita, labot han 300 nga nagtipig han ngatanan nga mga higamit ngan mga trompeta. Nakadto an kampo han mga Madianitanhon ha ubos nira didto han kahamub-an."
                },
                "9": {
                    "verse_nr": "9",
                    "verse": "Hito nga gab-i ginsugo hi Gideon han GINOO, \u201cBuhat ngan sulonga an kampo, ipadadaog ko ini ha imo."
                },
                "10": {
                    "verse_nr": "10",
                    "verse": "Kundi kon nahahadlok ka hin pagsulong, lugsong ngadto han kampo upod hi Pura nga imo surugoon."
                },
                "11": {
                    "verse_nr": "11",
                    "verse": "Makakabati ka han ira hirohimangraw ngan madadasig ka hin pagsulong.\u201d Sanglit linmugsong hira Gideon ug Pura nga iya surugoon ngadto ha ligid han kampo han kaaway."
                },
                "12": {
                    "verse_nr": "12",
                    "verse": "An mga Madianitanhon, mga Amalekanhon, ngan an mga tawo han mga tribo han kamingawan nagpasarang didto ha kahamub-an sugad hin nahugdon nga mga duron. May-ada nira mga kamelyo nga sugad kadamo han baras ha baybayon."
                },
                "13": {
                    "verse_nr": "13",
                    "verse": "Han pag-abot ni Gideon, hinbatian niya in usa ka tawo nga nagsusumat han iya sangkay hiunong hin inop. Nagsiring hiya, \u201cNag-inop ako nga nagkaliding nganhi han aton kampo in tinapay nga sebada ngan binunggo hin tulda. Nabaliskad an tulda ngan hinapla ha tuna.\u201d"
                },
                "14": {
                    "verse_nr": "14",
                    "verse": "Binmaton an iya sangkay, \u201cAn espada ini ni Gideon, an Israelita nga anak ni Joas! Waray nagud iba nga karuyag sidngon hini! Ginpadaog hiya han Dyos kontra han Madian ngan han ngatanan nga aton kasondalohan!\u201d"
                },
                "15": {
                    "verse_nr": "15",
                    "verse": "Han pakabati ni Gideon hiunong han inop han tawo ngan han karuyag sidngon han inop, linmuhod hiya. Niyan binmalik hiya ngadto han kampo han mga Israelita ngan nagsiring, \u201cTindog kamo! Ihinahatag na ha iyo han GINOO an pagdaog kontra han Madianitanhon nga kasondalohan!\u201d"
                },
                "16": {
                    "verse_nr": "16",
                    "verse": "Ginbahin niya hin tulo ka hugpo an iya tulo ka gatos nga mga tawo ngan gintagan niya an kada tawo hin usa nga trompeta ngan hin tibod nga may sulo ha sakob."
                },
                "17": {
                    "verse_nr": "17",
                    "verse": "Iya ginsiring hira, \u201cKon umabot ako ha ligid han kampo, paginawia ako niyo, ngan subara niyo an akon bubuhaton."
                },
                "18": {
                    "verse_nr": "18",
                    "verse": "Kon magpatunog hin trompeta ako ngan han akon hugpo, amo gihapon an iyo buhata palibot han kampo ngan goliat kamo, \u2018Para han GINOO ngan para kan Gideon!\u2019\u201d"
                },
                "19": {
                    "verse_nr": "19",
                    "verse": "Inmabot ha ligid han kampo hi Gideon ngan an iya usa ka gatos nga mga tawo han harapit na magkatutnga han gab-i han kahuman pa gud la pagsaliwan han gwardya. Niya nagtrompeta hira ngan pinanmuong an mga tibod nga ira kinakaptan"
                },
                "20": {
                    "verse_nr": "20",
                    "verse": "ngan ginbuhat man ini han duha nga hugpo. Ginkaptan nira ngatanan an mga sulo ha ira wala nga mga kamot, an mga trompeta ha ira tuo, ngan ginmoliat hira, \u201cUsa nga espada para han GINOO ngan para kan Gideon!\u201d"
                },
                "21": {
                    "verse_nr": "21",
                    "verse": "Tinmindog an kada tawo ha iya dapit palibot han kampo, ngan nagdadlagan upod an pagsinggit an ngatanan nga kaaway nga kasondalohan."
                },
                "22": {
                    "verse_nr": "22",
                    "verse": "Samtang nagtrotrompeta an mga tawo ni Gideon, itinugot han GINOO nga mag-urugnay hin pag-araway an ira kaaway nga kasondalohan pinaagi han ira espada. Nanmalagiw hira tipakadto ha Cerera tubtob ha Betsita, tubtob han bungto han Abel-mehola nga harani han Tabat."
                },
                "23": {
                    "verse_nr": "23",
                    "verse": "Niyan gintawag in mga tawo tikang han mga tribo nira Neftali, Aser, ug han duha nga bahin han Manases, ngan ira ginbukod an mga Madianitanhon."
                },
                "24": {
                    "verse_nr": "24",
                    "verse": "Ginsugo ni Gideon in mga magsarangyaw ha bug-os nga sagkahon nga tuna han Efraim hin pagsiring, \u201cLugsong kamo ngan sulonga niyo an mga Madianitanhon. Ulanga ngan bantayi niyo an Salog Jordan ngan an mga sapa tubtob ha Betbara basi diri makatabok an mga Madianitanhon.\u201d Gintirok an mga tawo ni Efraim ngan ginbantayan nira an Salog Jordan ngan an mga sapa tubtob ha Betbara."
                },
                "25": {
                    "verse_nr": "25",
                    "verse": "Ginbihag nira hira Oreb ug Zeb nga duha nga mga punoan nga Madianitanhon; ginpatay nira hi Oreb didto han Bato ni Oreb, ngan hi Zeb didto han Piriihan hin Ubas ni Zeb. Nagpadayon hira hin pagbukod han mga Madianitanhon ngan ira gindara an mga ulo nira Oreb ug Zeb ngadto kan Gideon nga nakadto na ha sinirangan han Jordan."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Niyan nagsiring an mga tawo ni Efraim ngadto kan Gideon, \u201cKay ano nga waray mo kami pagtawaga han pakig-away mo han mga Madianitanhon? Kay ano hin pagsugara mo hini ha amon?\u201d Nagngurutob hira hin duro hiunong hini."
                },
                "2": {
                    "verse_nr": "2",
                    "verse": "Kundi iya ginsiring hira, \u201cAn akon nabuhat diri gud ikakatanding han iyo ginbuhat. Bisan an gutiay la nga ginbuhat niyo nga mga tawo ni Efraim, labaw pa gud han nabuhat han bug-os ko nga banay."
                },
                "3": {
                    "verse_nr": "3",
                    "verse": "Ngani, pinaagi han gahom han Dyos ginpatay niyo an duha nga mga punoan nga Madianitanhon nga hira Oreb ngan Zeb. Ano an akon nabuhat nga ikakatanding hito?\u201d Han pagsiring niya hini, waray na hira masina hin duro."
                },
                "4": {
                    "verse_nr": "4",
                    "verse": "Hini nga panahon nakaabot ngan nakatabok na han Salog Jordan hi Gideon ngan an iya tulo ka gatos nga mga tawo. Kinakapoy na hira, kundi nagpapadayon gihapon hin pagbukod han ira mga kaaway."
                },
                "5": {
                    "verse_nr": "5",
                    "verse": "Han pag-abot nira didto ha Socot, nagsiring hiya han mga tawo han bungto, \u201cTagi gad an akon mga tawo hin pira la ka bug-os nga tinapay. Kinakapoy na hira ngan ginbubukod ko hira Zeba ug Zalmuna nga mga hadi nga Madianitanhon.\u201d"
                },
                "6": {
                    "verse_nr": "6",
                    "verse": "Kundi nagsiring an mga pangulo han Socot, \u201cKay ano nga tatagan namon hin pagkaon an imo kasondalohan? Waray pa ngani nimo mabihag hira Zeba ug Zalmuna.\u201d"
                },
                "7": {
                    "verse_nr": "7",
                    "verse": "Sanglit nagsiring hi Gideon, \u201cTa hala! Kon itubyan na ha akon han GINOO hira Zeba ug Zalmuna, paghahampakon ko kamo hin mga tunok ngan mga sapinit tikang ha kamingawan!\u201d"
                },
                "8": {
                    "verse_nr": "8",
                    "verse": "Nagpadayon hi Gideon ngadto ha Penuel ngan naghangyo gihapon han mga tawo didto hin pagkaon, kundi iginhatag han mga tawo han Penuel in sugad nga baton han mga tawo han Socot."
                },
                "9": {
                    "verse_nr": "9",
                    "verse": "Sanglit nagsiring hiya ha ira, \u201cMabalik ako nga waray ako maano, ngan kon bumalik na ako, rurumpagon ko ini nga torre!\u201d"
                },
                "10": {
                    "verse_nr": "10",
                    "verse": "Nakadto ha Carcor hira Zeba ug Zalmuna upod an ira kasondalohan. Han ngatanan nga kasondalohan han mga tribo ha kamingawan, mga 15,000 nala an nahibilin; 120,000 nga mga sondalo an pinamatay na."
                },
                "11": {
                    "verse_nr": "11",
                    "verse": "Nagpadayon hi Gideon didto han dalan ha ligid han kamingawan nga sinirangan han Noba ug Jogbeha, ngan ginpakalasan hin pagsulong an kasondalohan."
                },
                "12": {
                    "verse_nr": "12",
                    "verse": "Namalagiw hira Zeba ug Zalmuna nga mga hadi nga Madianitanhon, kundi iya ginbukod ngan ginbihag hira, ngan nakapalisang ini han ngatanan nira nga kasondalohan."
                },
                "13": {
                    "verse_nr": "13",
                    "verse": "Han nabalik na hi Gideon tikang han pag-awayan pinaagi han Agianan han Hares"
                },
                "14": {
                    "verse_nr": "14",
                    "verse": "ginbihag niya in usa nga batan-on nga lalake nga taga-Socot ngan ginpakianhan hiya nira. Iginsurat hini nga batan-on para kan Gideon an mga ngaran han 77 nga dumagko nga mga tawo han Socot."
                },
                "15": {
                    "verse_nr": "15",
                    "verse": "Niyan kinmadto hi Gideon han mga tawo han Socot ngan nagsiring, \u201cNahinumdom pa ba kamo han diri niyo pagbulig ha akon? Nagsiring kamo nga diri kamo makakahatag hin pagkaon han akon kinakapoy na nga kasondalohan kay waray ko pa mabihag hira Zeba ug Zalmuna. Yana iini na hira!\u201d"
                },
                "16": {
                    "verse_nr": "16",
                    "verse": "Niyan kinmuha hiya hin mga tunok ngan mga sapinit tikang ha kamingawan ngan ginggamit ini hin pagkastigo han mga pangulo han Socot."
                },
                "17": {
                    "verse_nr": "17",
                    "verse": "Iya liwat ginrumpag an torre didto ha Penuel ngan pinamatay an kalalaken-an hito nga syudad."
                },
                "18": {
                    "verse_nr": "18",
                    "verse": "Niyan ginpakianhan ni Gideon hira Zeba ug Zalmuna, \u201cAno gud an iyo pagkita han pinamatay niyo nga kalalaken-an didto ha Tabor?\u201d\nBinmaton hira, \u201cSupo hira ha imo\u2014an tagsa-tagsa ha ira sugad han anak hin usa nga hadi.\u201d"
                },
                "19": {
                    "verse_nr": "19",
                    "verse": "Nagsiring hi Gideon, \u201cMga kabugtoan ko hira kay mga anak han akon kalugaringon nga iroy. Nagsusumpa ako nga kon waray niyo pamataya hira, diri ko unta kamo pamamatayon.\u201d"
                },
                "20": {
                    "verse_nr": "20",
                    "verse": "Niyan ginsiring niya hi Jeter nga suhag niya nga lalake, \u201cHala, pamataya hira!\u201d Kundi waray an bata humulbot han iya espada. Nag-alang hiya kay bata pa hiya."
                },
                "21": {
                    "verse_nr": "21",
                    "verse": "Niyan nagsiring hira Zeba ug Zalmuna kan Gideon, \u201cSigi na, ikaw ngahaw an pagpatay ha amon. Kay diri ini mahimo buhaton hin usa la nga bata.\u201d Sanglit ginpatay hira ni Gideon ngan ginkuha an mga sabong nga nakada ha liog han ira mga kamelyo."
                },
                "22": {
                    "verse_nr": "22",
                    "verse": "Katapos, nagsiring kan Gideon an mga Israelita, \u201cIkaw na an amon pangulo\u2014ikaw ngan an imo mga tulin nga masunod ha imo. Gintalwas mo kami ha mga Madianitanhon.\u201d"
                },
                "23": {
                    "verse_nr": "23",
                    "verse": "Binmaton hi Gideon, \u201cDiri ako o an akon anak an iyo mga pangulo. An GINOO amo an iyo pangulo.\u201d"
                },
                "24": {
                    "verse_nr": "24",
                    "verse": "Kundi nagsiring pa hiya, \u201cTugoti ako hin paghangyo hin usa nga butang ha iyo. Ihatag ha akon an mga ariyos nga iyo ginkuha.\u201d (Sugad han iba nga mga tawo ha kamingawan, nagsul-ot an mga Madianitanhon hin ariyos nga bulawan.)"
                },
                "25": {
                    "verse_nr": "25",
                    "verse": "Binmaton an mga tawo, \u201cMalilipay kami hin paghatag hini ha imo.\u201d Nagbitad hira hin dugnit ngan iginbutang dida hini han kada usa an mga ariyos nga iya ginkuha."
                },
                "26": {
                    "verse_nr": "26",
                    "verse": "Tinmimbang hin mga 20 ka kilo an mga ariyos nga bulawan nga nakuha ni Gideon, ngan labot la ini han mga rayandayan, mga kwentas, ngan granate nga mga panapton nga iginsul-ot han mga hadi nga Madianitanhon, ngan han mga sabong dida ha liog han ira mga kamelyo."
                },
                "27": {
                    "verse_nr": "27",
                    "verse": "Naghimo hi Gideon hin diyosdiyos nga bulawan ngan iginbutang ini didto han natawhan niya nga bungto han Ofra. Binmaya han Dyos an ngatanan nga mga Israelita ngan kinmadto hira hin pagsingba han diyosdiyos. Usa ini nga pagbitik kan Gideon ngan han iya panimalay."
                },
                "28": {
                    "verse_nr": "28",
                    "verse": "Sanglit ginpirde han mga Israelita an Madian ngan diri na ini hira kinahahadlokan. Nagkamay-ada kalinaw an tuna sulod hin 40 ka tuig, tubtob han kamatay ni Gideon."
                },
                "29": {
                    "verse_nr": "29",
                    "verse": "Binmalik hi Gideon ngadto han iya kalugaringon nga balay ngan didto hiya nag-ukoy."
                },
                "30": {
                    "verse_nr": "30",
                    "verse": "May-ada hiya 70 nga mga anak nga kalalaken-an, kay damo an iya asawa."
                },
                "31": {
                    "verse_nr": "31",
                    "verse": "May-ada liwat hiya babaye didto ha Sequim; nag-anak ini hiya hin lalake ngan ginngaranan niya nga Abimelec."
                },
                "32": {
                    "verse_nr": "32",
                    "verse": "Namatay hi Gideon nga anak ni Joas ha hitaas na gud nga panuigon ngan iginlubong hiya didto han lubnganan ni Joas nga iya amay ha Ofra nga bungto han banay ni Abiezer."
                },
                "33": {
                    "verse_nr": "33",
                    "verse": "Han kamatay na ni Gideon, waray na liwat magmatinumanon han Dyos an mga tawo han Israel ngan ginsingba nira an mga Baal. Ginhimo nira nga ira diyos hi Baal-han-Ginsabotan"
                },
                "34": {
                    "verse_nr": "34",
                    "verse": "ngan waray na hira mag-alagad han GINOO nga ira Dyos nga nagtalwas ha ira ha ngatanan nira nga mga kaaway nga hirani la ha ira."
                },
                "35": {
                    "verse_nr": "35",
                    "verse": "Bungalos hira han panimalay ni Gideon ngan hinngalimtan nira an ngatanan nga kaupayan nga iya nabuhat para han Israel."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Kinmadto hi Abimelec nga anak ni Gideon ha bungto han Siquem nga gin-ukyan han ngatanan nga kaurupdan han iroy niya, ngan"
                },
                "2": {
                    "verse_nr": "2",
                    "verse": "ginpakianhan niya an mga tawo han Siquem, \u201cHain an iyo karuyag hini nga duha? Nga paghahadian kamo han ngatanan nga 70 nga mga anak nga kalalaken-an ni Gideon o hin usa la ka tawo? Hinumdomi niyo nga hi Abemilec iyo gayud kadugo.\u201d"
                },
                "3": {
                    "verse_nr": "3",
                    "verse": "Iginhimangraw ini para ha iya han mga kaurupdan han iroy niya ngadto han mga tawo han Siquem, ngan nagkaurosa an mga tawo han Siquem hin pagsunod kan Abimelec kay urupod man hiya nira."
                },
                "4": {
                    "verse_nr": "4",
                    "verse": "Ira gintagan hiya hin 70 ka bug-os nga salapi tikang han templo hi Baal-han-Ginsabotan, ngan ginamit niya ini nga kwarta hin pagsuhol hin mga bugoy basi tumampo ha iya."
                },
                "5": {
                    "verse_nr": "5",
                    "verse": "Kinmadto hiya han balay han iya amay didto ha Ofra, ngan didto ha bawbaw hin usa nga bato pinamatay niya an iya 70 nga kabugtoan nga kalalaken-an nga mga anak ni Gideon. Kundi tinmago hi Jotam an gimamanghori nga anak ni Gideon, ngan waray hiya mamatay."
                },
                "6": {
                    "verse_nr": "6",
                    "verse": "Niyan nagtitirok an ngatanan nga mga tawo ha Siquem ug Betmilo ngan kinmadto hira han baraan nga kahoy nga tuog didto ha Siquem diin ginhimo nira nga hadi hi Abimelec."
                },
                "7": {
                    "verse_nr": "7",
                    "verse": "Han pakabati ni Jotam hiunong hini, kinmadto ngan tinmindog hiya ha sampaw han Bukid Gerizim ngan ginggoliatan hira, \u201cPamatii ako niyo, mga tawo han Siquem, ngan pamatian unta kamo han Dyos!"
                },
                "8": {
                    "verse_nr": "8",
                    "verse": "Usa hadto ka panahon nagkagawas an kakahoyan hin pagpili hin ira hadi. Ginsiring nira an kahoy nga olibo, \u2018Paghadii kami.\u2019"
                },
                "9": {
                    "verse_nr": "9",
                    "verse": "Binmaton an kahoy nga olibo, \u2018Basi ako makaghadi ha iyo, babayaan ko daw an paghimo han akon lana nga ginagamit hin pagpasidungog hin kadiyosan ngan mga tawo.\u2019"
                },
                "10": {
                    "verse_nr": "10",
                    "verse": "Niyan ginsiring han kakahoyan an kahoy nga igos, \u2018Kadi ngan paghadii kami.\u2019"
                },
                "11": {
                    "verse_nr": "11",
                    "verse": "Kundi binmaton an kahoy nga igos, \u2018Basi ako makaghadi ha iyo, diri na daw ako makakahatag han akon magrasa ngan magtam-is nga mga bunga.\u2019"
                },
                "12": {
                    "verse_nr": "12",
                    "verse": "Sanglit ginsiring han kakahoyan an ubas, \u2018Kadi ngan paghadii kami.\u2019"
                },
                "13": {
                    "verse_nr": "13",
                    "verse": "Kundi binmaton an ubas, \u2018Basi makaghadi ako ha iyo, uundangon ko daw an paghatag hin bino nga nakakalipay hin kadiyosan ngan mga tawo.\u2019"
                },
                "14": {
                    "verse_nr": "14",
                    "verse": "Sanglit ginsiring han ngatanan nga kakahoyan an tunukon nga kahoy, \u2018Kadi ngan paghadii kami.\u2019"
                },
                "15": {
                    "verse_nr": "15",
                    "verse": "Binmaton an tunukon nga kahoy, \u2018Kon tinuod nga karuyag niyo nga himoon ako nga iyo hadi, kadi ngan sirong kamo ha akon lindong. Kon dumiri kamo, maglalarab in kalayo tikang han akon tunukon nga mga sanga ngan pag-uugtangon an mga sidro han Libano.\u2019\u201d"
                },
                "16": {
                    "verse_nr": "16",
                    "verse": "Nagpadayon hi Jotam, \u201cSanglit yana, tinuod ngan kinasingkasing ba gud an paghimoa niyo kan Abimelec nga hadi? Gintahod ba niyo hi Gideon nga napahuway na ha kadayonan ngan ginpanimangno ba niyo hin maupay an iya panimalay, sumala han angay nga balos han iya mga binuhatan?"
                },
                "17": {
                    "verse_nr": "17",
                    "verse": "Hinumdomi nga nakig-away para ha iyo an akon amay. Igin-unong niya an iya kinabuhi hin pagtalwas ha iyo tikang han mga Madianitanhon."
                },
                "18": {
                    "verse_nr": "18",
                    "verse": "Kundi yana sinmupil kamo han panimalay han akon amay. Pinamatay niyo an iya mga anak nga kalalaken-an\u201470 ka tawo ha bawbaw hin usa la nga bato\u2014ngan tungod la nga hi Abimelec nga anak han iya surugoon nga babaye urupod niyo, iyo ginhimo hiya nga hadi han Siquem."
                },
                "19": {
                    "verse_nr": "19",
                    "verse": "Sanglit yana, kon kinasingkasing ngan tinuod an iyo ginbuhat kan Gideon ngan han iya panimalay yana nga adlaw, pagkalipay kamo upod kan Abimelec ngan maglipay hiya upod ha iyo."
                },
                "20": {
                    "verse_nr": "20",
                    "verse": "Kundi kon diri, maglarab unta in kalayo tikang kan Abimelec ngan pag-ugtangon an mga tawo han Siquem ug Betmilo. Maglarab unta in kalayo tikang han mga tawo han Siquem ug Betmilo ngan pag-ugtangon hi Abimelec.\u201d"
                },
                "21": {
                    "verse_nr": "21",
                    "verse": "Niyan tungod han iya kahadlok kan Abimelec nga iya bugto, kinmalagiw hi Jotam ngan didto nag-ukoy ha Beer."
                },
                "22": {
                    "verse_nr": "22",
                    "verse": "Naghadi han Israel hi Abimelec sulod hin tulo ka tuig."
                },
                "23": {
                    "verse_nr": "23",
                    "verse": "Niyan itinugot han Dyos nga magkaaway hi Abimelec ngan an mga tawo han Siquem; sanglit inmato hira kan Abimelec."
                },
                "24": {
                    "verse_nr": "24",
                    "verse": "Nahinabo ini basi magbayad han ira nabuhat nga sala hi Abimelec ngan an mga tawo han Siquem nga nag-aghat ha iya hin pagpatay han 70 nga mga anak nga kalalaken-an ni Gideon."
                },
                "25": {
                    "verse_nr": "25",
                    "verse": "Nagbutang an mga tawo ha Siquem hin mga tawo nga magama kan Abimelec, didto han mga sampaw han bukid ngan ira gintikasan an ngatanan nga naagi han ira dalan. Ginsumatan hi Abimelec hiunong hini."
                },
                "26": {
                    "verse_nr": "26",
                    "verse": "Niyan inmabot ha Siquem hi Gaal nga anak ni Ebed kaupod an iya kabugtoan nga kalalaken-an, ngan tinmapod ha iya an mga tawo han Siquem."
                },
                "27": {
                    "verse_nr": "27",
                    "verse": "Ginmawas hira ngatanan ngadto han ira mga urubasan ngan nanguha han mga ubas, ginhimo ini nga bino, ngan nagpyesta hira. Sinmulod hira ngadto han templo han ira diyos diin nangaon ngan nag-irignom hira ngan gin-intrimisan nira hi Abimelec."
                },
                "28": {
                    "verse_nr": "28",
                    "verse": "Nagsiring hi Gaal, \u201cAno ba kita nga mga tawo dinhe ha Siquem? Kay ano nga nag-aalagad kita kan Abimelec? Baga hin-o gud hiya? An anak ni Gideon! Ngan nagsusugot ha iya hi Zebul, kundi kay ano nga nag-aalagad kita ha iya? Unongi niyo hi Hamor nga iyo ginikanan, nga nagtukod han iyo banay!"
                },
                "29": {
                    "verse_nr": "29",
                    "verse": "Kon ako pa unta an nagpapangulo hini nga mga tawo! Papatayon ko hi Abimelec! Sisidngon ko hiya, \u2018Dugangi an imo kasondalohan, gawas, ngan pakig-away!\u2019\u201d"
                },
                "30": {
                    "verse_nr": "30",
                    "verse": "Nasina hi Zebul nga pangulo han syudad han pagsumati ha iya han ginsiring ni Gaal."
                },
                "31": {
                    "verse_nr": "31",
                    "verse": "Nagpasugo hiya ngadto kan Abimelec didto ha Aruma hin pagsiring, \u201cNagkaabot ha Siquem hira Gaal nga anak ni Ebed ngan an iya kabugtoan nga kalalaken-an, ngan diri ka nira pasusudlon han syudad."
                },
                "32": {
                    "verse_nr": "32",
                    "verse": "Sanglit yana, kinahanglan lumakat ka ha gab-i, ikaw ngan an imo mga tawo ngan tumago kamo ha kaumhan."
                },
                "33": {
                    "verse_nr": "33",
                    "verse": "Bangon kamo buwas han aga, ha pagsirang han adlaw ngan sulonga an syudad hin kalit. Niyan kon gumawas hi Gaal ngan an iya mga tawo hin pakig-away ha imo, awaya hira sugad han imo mahimo!\u201d"
                },
                "34": {
                    "verse_nr": "34",
                    "verse": "Sanglit nagkalakat ha gab-i hi Abimelec ngan an ngatanan niya nga mga tawo ngan tinmago hira ha gawas han Siquem ug gin-upat ka hugpo an iya mga tawo."
                },
                "35": {
                    "verse_nr": "35",
                    "verse": "Han pakakita ni Abimelec ngan han iya mga tawo nga ginmawas hi Gaal ngan tinmindog ha ganghaan han syudad, binmuhat hira tikang han ira tinatagoan nga mga dapit."
                },
                "36": {
                    "verse_nr": "36",
                    "verse": "Hinkit-an hira ni Gaal ngan nagsiring ini hiya kan Zebul, \u201cKitaa! May mga tawo nga nagkakalugsong tikang han mga sampaw han bukid.\u201d\nBinmaton hi Zebul, \u201cDiri ito mga tawo. Mga lambong la ito didto han kabukiran.\u201d"
                },
                "37": {
                    "verse_nr": "37",
                    "verse": "Nagsiring na liwat hi Gaal, \u201cKitaa! May mga tawo nga nagkakalugsong tikang han sampaw han bukid ngan may-ada usa nga hugpo nga nagsusulsog han dalan tikang han kahoy nga tuog han mga paratigo!\u201d"
                },
                "38": {
                    "verse_nr": "38",
                    "verse": "Niyan nagsiring ha iya hi Zebul, \u201cHain na man yana an imo paghinambog? Ikaw an nagpakiana kay ano nga nag-aalagad kita hini nga tawo nga Abimelec. Amo ini nga mga tawo nga imo gin-inintrimisan. Gawas na ngan pakiawayi hira.\u201d"
                },
                "39": {
                    "verse_nr": "39",
                    "verse": "Gin-unhan ni Gaal hin paggawas an mga tawo han Siquem ngan nakig-away hira kan Abimelec."
                },
                "40": {
                    "verse_nr": "40",
                    "verse": "Ginlanat hi Gaal ni Abimelec ngan pinmalagiw hi Gaal. Damo an nagkasasamad bisan didto han ganghaan han syudad."
                },
                "41": {
                    "verse_nr": "41",
                    "verse": "Nag-ukoy hi Abimelec didto ha Aruma ngan ginpaiwas ni Zebul hi Gaal ngan an iya kabugtoan nga kalalaken-an, ha Siquem, basi diri na hira makag-ukoy didto."
                },
                "42": {
                    "verse_nr": "42",
                    "verse": "Han pagkabuwas hinbaroan ni Abimelec nga naglarang an mga tawo han Siquem hin paggawas ngadto ha kaumhan"
                },
                "43": {
                    "verse_nr": "43",
                    "verse": "sanglit gindara niya an iya mga tawo, gintulo niya kahugpo ngan tinmago hira hin paggawas didto han kaumhan. Han pagkakita niya han mga tawo nga nagkakagawas tikang han syudad, ginmawas hiya tikang han taragoan hin pamatay ha ira."
                },
                "44": {
                    "verse_nr": "44",
                    "verse": "Samtang nagdadali hi Abimelec ngan an iya hugpo ngadto ha unhan hin pagbantay han ganghaan han syudad, ginsulong han duha nga mga hugpo an mga tawo didto han kaumhan ngan pinamatay hira ngatanan."
                },
                "45": {
                    "verse_nr": "45",
                    "verse": "Nagpadayon an araway ha bug-os nga adlaw. Ginrikopohan ni Abimelec an syudad, pinamatay an mga tawo hini, ginwakay ini, ngan gintahoban hin asin an tuna."
                },
                "46": {
                    "verse_nr": "46",
                    "verse": "Han pakabati hiunong hini han ngatanan nga dumagko nga mga tawo nga nakadto han arayopan didto ha Siquem, inmayop hira didto han arayopan han templo ni Baal-han-Ginsabotan."
                },
                "47": {
                    "verse_nr": "47",
                    "verse": "Ginsumatan hi Abimelec nga nagtitirok hira didto"
                },
                "48": {
                    "verse_nr": "48",
                    "verse": "sanglit sinmagka hiya han Bukid Salmon upod an iya mga tawo. Didto kinmuha hiya hin parakol, nag-pulod hin sanga hin kahoy, ngan ginpas-an ini niya. Ginpadagmit niya an iya mga tawo hin pamulod han mga sanga."
                },
                "49": {
                    "verse_nr": "49",
                    "verse": "Sanglit nag-utod hin sanga an tagsa ka tawo, sinmunod hira kan Abimelec ngan gintambak nira an mga kahoy sapit han arayopan. Ira ini gindagkotan, nga nakadto ha sakob an mga tawo, ngan nagkamatay an ngatanan nga mga tawo didto han arayopan\u2014mga usa ka yukot nga kalalaken-an ug kababayen-an."
                },
                "50": {
                    "verse_nr": "50",
                    "verse": "Niyan kinmadto ha Tebez hi Abimelec, ginpalibotan niya ang syudad, ngan iya nabihag."
                },
                "51": {
                    "verse_nr": "51",
                    "verse": "May-ada marig-on nga torre didto, ngan namalagiw ngadto hini an ngatanan nga kalalaken-an ug kababayen-an han syudad, lakip an mga pangulo. Nagtrangka hira ha sakob ngan sinmaka hira ngadto han atop."
                },
                "52": {
                    "verse_nr": "52",
                    "verse": "Han pag-abot ni Abimelec hin pagsulong han torre, kinmadto hiya ha porta hin pagsurit han torre."
                },
                "53": {
                    "verse_nr": "53",
                    "verse": "Kundi ginhulogan hiya hin usa nga babaye hin gilingan nga bato ngan nabasag an iya ulo."
                },
                "54": {
                    "verse_nr": "54",
                    "verse": "Niyan ha kadagmitan gintawag niya an batan-on nga lalake nga nagdadara han iya mga hinganiban ngan ginsiring hiya, \u201cHulbota an imo espada ngan pataya ako. Diri ko karuyag nga mahibantog nga ginpatay ako hin usa la nga babaye.\u201d Sanglit ginbuno hiya han batan-on ngan namatay hiya."
                },
                "55": {
                    "verse_nr": "55",
                    "verse": "Han paghikit-i han mga Israelita nga patay na hi Abimelec, nanguli hira ngatanan."
                },
                "56": {
                    "verse_nr": "56",
                    "verse": "Sanglit amo ini nga ginbulos han Dyos hi Abimelec tungod han sala nga iya ginbuhat kontra han iya amay han pagpataya niya han 70 nga iya kabugtoan nga kalalaken-an."
                },
                "57": {
                    "verse_nr": "57",
                    "verse": "Ginpaantos liwat han Dyos an mga tawo han Siquem tungod han ira pagkamaraot, sumala han iginsiring ni Jotam nga anak ni Gideon, han pagtungloha niya ha ira."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Han kamatay ni Abimelec, hi Tola nga anak ni Pua ngan apo ni Dodo amo an nagpangulo hin pagtalwas han Israel. Sakop hiya han tribo ni Isacar ngan nag-ukoy hiya didto ha Samir ha sagkahon nga nasod han Efraim."
                },
                "2": {
                    "verse_nr": "2",
                    "verse": "Pangulo hiya han Israel sulod hin 23 ka tuig. Katapos namatay hiya ngan ginlubong didto ha Samir."
                },
                "3": {
                    "verse_nr": "3",
                    "verse": "Katapos ni Tola inmabot hi Jair nga taga-Galaad. Nangulo hiya han Israel sulod hin 22 ka tuig."
                },
                "4": {
                    "verse_nr": "4",
                    "verse": "May-ada hiya 30 nga mga anak nga kalalaken-an nga an tagsa may-ada asno nga sarakyan. May-ada hira 30 nga mga syudad didto han tuna han Galaad, nga gintatawag pa gihapon ngada yana nga kabaryohan ni Jair."
                },
                "5": {
                    "verse_nr": "5",
                    "verse": "Namatay hi Jair ngan iginlubong didto ha Camon."
                },
                "6": {
                    "verse_nr": "6",
                    "verse": "Nakasala na liwat han GINOO an mga Israelita pinaagi hin pagsingba han mga Baal ngan han mga Astarte, sugad man han kadiyosan han Siria, han Sidon, han Moab, han Amon, ngan han Filistia. Ginsikway nira an GINOO ngan waray na hira magsingba ha iya."
                },
                "7": {
                    "verse_nr": "7",
                    "verse": "Sanglit nasina han mga Israelita an GINOO, ngan ginpasakop hira han mga Filisteohanon ngan han mga Amonitanhon."
                },
                "8": {
                    "verse_nr": "8",
                    "verse": "Sulod hin 18 ka tuig ginraogdaog nga ginpakurian nira an ngatanan nga mga Israelita nga nag-ukoy didto han Amoreohanon nga tuna ha sinirangan han Salog Jordan didto ha Galaad."
                },
                "9": {
                    "verse_nr": "9",
                    "verse": "Tinmabok pa ngani han Jordan an mga Amonitanhon hin pakig-away han mga tribo han Juda, Benjamin, ug Efraim. Makuri an kamutangan han Israel."
                },
                "10": {
                    "verse_nr": "10",
                    "verse": "Niyan nagsangpit han GINOO an mga Israelita ngan nagsiring, \u201cNakasala kami kontra ha imo kay ginsalikway ka namon nga amon Dyos ngan ginsingba namon an mga Baal.\u201d"
                },
                "11": {
                    "verse_nr": "11",
                    "verse": "Ginhatag ha ira han GINOO ini nga baton: \u201cHadto nga panahon ginraogdaog kamo han mga Ehiptohanon, mga Amoreohanon, mga Amonitanhon, mga Filisteohanon"
                },
                "12": {
                    "verse_nr": "12",
                    "verse": "mga Sidonianhon, mga Amalekanhon, nga han mga Moanitanhon, ngan nagtawag kamo ha akon. Waray ko ba kamo pagtalwasa tikang ha ira?"
                },
                "13": {
                    "verse_nr": "13",
                    "verse": "Kundi iyo ako gihapon ginbayaan ngan ginsingba niyo an iba nga kadiyosan, sanglit diri ko na kamo pagtatalwason liwat."
                },
                "14": {
                    "verse_nr": "14",
                    "verse": "Kadto ngan tawga niyo an kadiyosan nga iyo ginpili. Hira an patalwasa ha iyo kon magkukuri kamo.\u201d"
                },
                "15": {
                    "verse_nr": "15",
                    "verse": "Kundi nagsiring ha GINOO an mga tawo han Israel, \u201cNakasala kami. Buhata an imo karuyag, kundi talwasa gad kami yana nga adlaw.\u201d"
                },
                "16": {
                    "verse_nr": "16",
                    "verse": "Sanglit iginsikway nira an ira langyaw nga kadiyosan ngan gin-alagad nira an GINOO; ngan iginmasakit han GINOO tungod han kakurian han Israel."
                },
                "17": {
                    "verse_nr": "17",
                    "verse": "Niyan nag-andam hin pakig-away an kasondalohan nga Amonitanhon ngan nagkampo hira didto ha Galaad. Nagtitirok an mga tawo han Israel ngan nagkampo hira didto ha Mizpa ha Galaad."
                },
                "18": {
                    "verse_nr": "18",
                    "verse": "Didto naggiparupakiana an mga tawo ngan an mga pangulo han mga tribo nga Israelita, \u201cHin-o an mangungulo han araway kontra han mga Amonitanhon? An magpangulo ha aton, amo an magigin pangulo han ngatanan didto ha Galaad.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Hi Jefte an maisog nga sondalo nga taga-Galaad amo an anak hin usa nga mahugaw nga babaye. Hi Galaad nga iya amay"
                },
                "2": {
                    "verse_nr": "2",
                    "verse": "may-ada iba nga mga anak nga kalalaken-an han iya tinuod nga asawa. Han dagko na hira, ginpaiwas nira ha balay hi Jefte. Ginsiring hiya nira, \u201cDiri ka makakapanunod hin bisan ano tikang han amon amay; anak ka hin lain nga babaye.\u201d"
                },
                "3": {
                    "verse_nr": "3",
                    "verse": "Pinmalagiw hi Jefte tikang han iya kabugtoan nga kalalaken-an ngan nag-ukoy hiya didto han tuna han Tob. Didto nakakabig hiya hin mga bugoy ngan nagsudoysudoy hira upod ha iya."
                },
                "4": {
                    "verse_nr": "4",
                    "verse": "Linmabay anay in panahon san-o makig-away an mga Amonitanhon kontra han Israel."
                },
                "5": {
                    "verse_nr": "5",
                    "verse": "Han paghinabo hini, kinmadto an mga pangulo han Galaad hin pagpabalik kan Jefte tikang ha tuna han Tob."
                },
                "6": {
                    "verse_nr": "6",
                    "verse": "Ginsiring hiya nira, \u201cKadi ngan pagpangulohi kami basi makaaway kami kontra han mga Amonitanhon.\u201d"
                },
                "7": {
                    "verse_nr": "7",
                    "verse": "Kundi binmaton hi Jefte, \u201cNapungot kamo hin duro ha akon nga ginpirit ako niyo hin pag-iwas ha balay han akon amay. Kay ano nga napakanhi kamo ha akon yana nga aada na kamo ha kakurian?\u201d"
                },
                "8": {
                    "verse_nr": "8",
                    "verse": "Nagsiring hira kan Jefte, \u201cNabalik kami ngada ha imo yana kay karuyag namon nga umupod ka ha amon hin pakig-away han mga Amonitanhon ngan pangulohan mo an ngatanan nga mga tawo ha Galaad.\u201d"
                },
                "9": {
                    "verse_nr": "9",
                    "verse": "Nagsiring ha ira hi Jefte, \u201cKon paulion ako niyo hin pakig-away han mga Amonitanhon ngan padag-on ako han GINOO, ako an iyo magigin punoan.\u201d"
                },
                "10": {
                    "verse_nr": "10",
                    "verse": "Binmaton hira, \u201cNauyon kami. An GINOO amo an aton testigo.\u201d"
                },
                "11": {
                    "verse_nr": "11",
                    "verse": "Sanglit inmupod hi Jefte han mga pangulo han Galaad, ngan ginhimo hiya han mga tawo nga ira hadi ngan pangulo. Iginsaysay ni Jefte an iya mga karuyag ipatuman didto ha Mispa ha atubangan han GINOO."
                },
                "12": {
                    "verse_nr": "12",
                    "verse": "Niyan nagsugo hi Jefte hin mga magsarangyaw ngadto han hadi han Amon hin pagsiring, \u201cAno in iyo pakiaway ha amon? Kay ano nga ginsulong niyo an akon nasod?\u201d"
                },
                "13": {
                    "verse_nr": "13",
                    "verse": "Ginbaton han hadi han Amon an ginsugo ni Jefte, \u201cHan paggawas han mga Israelita tikang ha Ehipto, ginkuha nira an akon tuna tikang han Salog Arnon ngadto han Salog Jaboc ngan han Salog Jordan. Yana kinahanglan ig-uli ini niyo hin maupay nga kaburot-on.\u201d"
                },
                "14": {
                    "verse_nr": "14",
                    "verse": "Ginpabalik ni Jefte in mga magsarangyaw ngadto han hadi han Amon"
                },
                "15": {
                    "verse_nr": "15",
                    "verse": "dara ini nga baton: \u201cDiri ini matuod nga ginkuha han Israel an tuna han Moab o an tuna han Amon."
                },
                "16": {
                    "verse_nr": "16",
                    "verse": "Amo ini an nahinabo: han pagbaya han mga Israelita han Ehipto, nagbaktas hira han kamingawan ngadto han dagat han Aqaba ngan inmabot hira ha Cades."
                },
                "17": {
                    "verse_nr": "17",
                    "verse": "Niyan nagsugo hira hin mga magsarangyaw ngadto han hadi han Edumea hin pagsarit nga tugotan hira hin pag-agi han iya tuna. Kundi waray tumugot ha ira an hadi han Edumea. Nagsarit liwat hira han hadi han Moab, kundi waray liwat hiya tumugot ha ira hin pag-agi han iya tuna. Sanglit nagpabilin an mga Israelita didto ha Cades."
                },
                "18": {
                    "verse_nr": "18",
                    "verse": "Niyan nagpadayon hira hin pagbaktas han kamingawan ngan nagpalibot hira han tuna han Edumea ngan han tuna han Moab tubtob han pag-abot nira ngadto ha sinirangan han Moab didto ha luyo han Salog Arnon. Nagkampo hira didto, kundi waray hira tumabok han Arnon kay pag-ultan man ini han Moab."
                },
                "19": {
                    "verse_nr": "19",
                    "verse": "Niyan nagsugo an mga Israelita hin mga magsarangyaw ngadto kan Sihon nga Amoreohanon nga hadi han Hesebon, ngan nagsarit ha iya nga tugotan hira hin pag-agi han iya nasod ngadto han ira kalugaringon nga tuna."
                },
                "20": {
                    "verse_nr": "20",
                    "verse": "Kundi waray tumugot hi Sihon nga pagbuhaton ini han Israel. Iya lugod gintirok an ngatanan niya nga kasondalohan, nagkampo hira didto ha Jahaz, ngan ginsulong an Israel."
                },
                "21": {
                    "verse_nr": "21",
                    "verse": "Kundi ginpadaog han GINOO nga Dyos han Israel an mga Israelita kontra kan Sihon ngan han iya kasondalohan. Sanglit gintag-iya han mga Israelita an ngatanan nga katunaan han mga Amoreohanon nga nag-ukoy didto hito nga nasod."
                },
                "22": {
                    "verse_nr": "22",
                    "verse": "Gintag-iya nira an ngatanan nga Amoreohanon nga katunaan tikang ha Arnon didto ha timogan ngadto ha Jaboc didto ha amihanan, ngan tikang han kamingawan didto ha sinirangan ngadto ha Jordan didto ha katundan."
                },
                "23": {
                    "verse_nr": "23",
                    "verse": "Sanglit an GINOO nga Dyos han Israel amo an nagpaiwas han mga Amoreohanon para han mga Israelita nga iya mga tawo."
                },
                "24": {
                    "verse_nr": "24",
                    "verse": "Nagtitinguha ka ba hin pagbawi hini? Iyoha na la an bisan ano nga iginhatag ha imo ni Camos nga iyo diyos. Kundi aangkonon namon an ngatanan nga ginkuha han GINOO nga amon Dyos para ha amon."
                },
                "25": {
                    "verse_nr": "25",
                    "verse": "Naghuhunahuna ka ba nga mauruupay ka pa kay kan Balac nga anak ni Sefor, nga hadi han Moab? Waray gud hiya umato han Israel, diri ba? Nakig-away ba hiya kontra ha amon?"
                },
                "26": {
                    "verse_nr": "26",
                    "verse": "Sulod hin 300 ka tuig gin-ukyan han Israel an Hesebon ug Aroer, ngan an higrani nga mga bungto, ngan an ngatanan nga mga syudad dida han mga pangpang han Salog Arnon. Kay ano nga waray niyo pagbawia ini hadto nga panahon?"
                },
                "27": {
                    "verse_nr": "27",
                    "verse": "Waray, waray gud ako magbuhat ha imo hin bisan ano nga sayop. Ikaw an nagsasayop pinaagi hin pakig-away ha akon. An GINOO amo an maghurukom. Hiya an maghuhukom yana nga adlaw han mga Israelita ngan han mga Amonitanhon.\u201d"
                },
                "28": {
                    "verse_nr": "28",
                    "verse": "Kundi waray gud bumali an hadi han Amon hini nga mensahe tikang kan Jefte."
                },
                "29": {
                    "verse_nr": "29",
                    "verse": "Niyan kinmunsad ngada kan Jefte an Espiritu han GINOO. Nagbaktas hiya han Galaad ug Manases ngan binmalik ngadto ha Mispa didto ha Galaad ngan nagpadayon ngadto ha Amon."
                },
                "30": {
                    "verse_nr": "30",
                    "verse": "Nagsaad han GINOO hi Jefte: \u201cKon padag-on mo ako han mga Amonitanhon"
                },
                "31": {
                    "verse_nr": "31",
                    "verse": "tutuboron ko an syahan nga tawo nga magawas han akon balay hin pagtapo ha akon sugad nga usa nga halad kon bumalik na ako tikang ha pagdarag-an. Ighahalad ko ha imo ito nga tawo sugad nga usa nga halad nga tinubod.\u201d"
                },
                "32": {
                    "verse_nr": "32",
                    "verse": "Sanglit tinmabok han salog hi Jefte hin pakig-away han mga Amonitanhon, ngan ginpadaog hiya han GINOO."
                },
                "33": {
                    "verse_nr": "33",
                    "verse": "Iya ginhampak hira tikang ha Aroer ngadto han dapit nga palibot han Menit, 20 nga mga syudad ngatanan, ngan tubtob ha Abel-keramim. Damo hin duro an pinamatay, ngan ginpirde han Israel an mga Amonitanhon."
                },
                "34": {
                    "verse_nr": "34",
                    "verse": "Han pag-uli na ni Jefte ngadto ha Mispa, ginmawas pagtapo ha iya an iya anak nga babaye, nga nagsisinayaw sinabayan hin tamborin. Usa gud la hiya nga iya anak."
                },
                "35": {
                    "verse_nr": "35",
                    "verse": "Han pakakita niya han iya anak, ginggisi niya an iya panapton tungod hin kabido ngan nagsiring, \u201cPastilan, anak ko! Ginsasamad mo an akon kasingkasing! Kay ano nga ikaw pa man an magsasakit ha akon! Nagsumpa ako han GINOO ngan diri ko na ini mababakwi!\u201d"
                },
                "36": {
                    "verse_nr": "36",
                    "verse": "Nagsiring an iya anak ha iya, \u201cKon nagsaad ka man han GINOO, buhata an imo iginsaad nga bubuhaton mo ha akon, kay iginhatag ha imo han GINOO an pagbulos han imo mga kaaway nga mga Amonitanhon.\u201d"
                },
                "37": {
                    "verse_nr": "37",
                    "verse": "Kundi ginsiring niya an iya amay, \u201cUusa la an akon hinahangyo ha imo para ha akon: Pabay-i ako sulod hin duha ka bulan, basi makagsudoysudoy ako didto han kabukiran kaupod han akon kasangkayan ngan magmabidoon kami han akon pagkauray nga akon kamamatyan.\u201d"
                },
                "38": {
                    "verse_nr": "38",
                    "verse": "Gintugotan niya an iya anak ngan ginpalakat niya sulod hin duha ka bulan. Sinmagka hiya ngan han iya kasangkayan ngadto han kabukiran ngan nagmabidoon hira tungod han iya pagkauray, nga mamamatay hiya nga waray asawa ngan waray anak."
                },
                "39": {
                    "verse_nr": "39",
                    "verse": "Katapos hin duha ka bulan binmalik hiya ngadto han iya amay. Gintuman han amay an iya iginsaad han GINOO ngan namatay an iya anak nga uray pa.\nAmo ini an tinikangan han batasan didto ha Israel"
                },
                "40": {
                    "verse_nr": "40",
                    "verse": "nga nagawas an kababayen-an nga Israelita sulod hin upat ka adlaw ha kada tuig hin pagmabidoon tungod han anak nga babaye ni Jefte nga taga-Galaad."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Nag-andam hin pakig-away an mga tawo han Efraim. Tinmabok hira han Salog Jordan ngadto ha Zafron ngan nagsiring kan Jefte, \u201cKay ano hin pagtabok mo han pag-ultan hin pakig-away han Amonitanhon nga waray mo kami tawga hin pag-upod ha imo? Iuupod ka namon pagsunog han imo balay!\u201d"
                },
                "2": {
                    "verse_nr": "2",
                    "verse": "Kundi ginsiring hira ni Jefte, \u201cMay dako nga pagkabalingkot nakon ngan an akon mga tawo kontra han mga Amonitanhon. Gintawag ko man ngani kamo, kundi waray ako niyo pagtalwasa tikang ha ira."
                },
                "3": {
                    "verse_nr": "3",
                    "verse": "Han pakakita ko nga diri man kamo mabulig ha akon, gin-unong ko an akon kinabuhi ngan tinmabok ako han pag-ultan hin pakig-away ha ira, ngan ginpadaog ako han GINOO kontra ha ira. Sanglit kay ano nga nakanhi kamo hin pakig-away ha akon yana?\u201d"
                },
                "4": {
                    "verse_nr": "4",
                    "verse": "Niyan gintirok ni Jefte an ngatanan nga kalalaken-an han Galaad, gin-away nira an mga tawo han Efraim, ngan ginpirde nira. (Nagsiring an mga taga-Efraim, \u201cMga kalagiw kamo tikang ha Efraim, kamo nga mga taga-Galaad dida ha Efraim ug Manases.\u201d)"
                },
                "5": {
                    "verse_nr": "5",
                    "verse": "Basi diri makapalagiw an mga taga-Efraim, ginrikopohan han mga taga-Galaad an mga dapit nga tarabokan han Jordan. Kon may naiparalagiw nga taga-Efraim nga nasarit hin pagtabok han salog, pinapakianhan hiya han mga tawo han Galaad, \u201cTaga-Efraim ka ba?\u201d Kon nabaton hiya, \u201cDiri,\u201d"
                },
                "6": {
                    "verse_nr": "6",
                    "verse": "ginpapasiring hiya, \u201cShibolet.\u201d Kundi kon diri ini hiya makaluwas hin maupay, kinakaptan ngan pinapatay ini hiya nira didto hin usa han mga tarabokan han Salog Jordan. Hito nga panahon 42,000 han mga taga-Efraim an pinamatay."
                },
                "7": {
                    "verse_nr": "7",
                    "verse": "Nangulo hi Jefte han Israel sulod hin unom ka tuig. Katapos namatay hiya ngan iginlubong didto han iya natawhan nga bungto ha Galaad."
                },
                "8": {
                    "verse_nr": "8",
                    "verse": "Sunod kan Jefte nangulo han Israel hi Ibzan nga taga-Betlehem."
                },
                "9": {
                    "verse_nr": "9",
                    "verse": "May-ada hiya 30 nga mga anak nga kalalaken-an ngan 30 nga mga anak nga kababayen-an. Iginpaasawa niya an iya mga anak nga kababayen-an ha gawas han iya banay, ngan nagdara hiya hin 30 nga kababayen-an nga tikang ha gawas han iya banay hin pagpaasawa han iya mga anak nga kalalaken-an. Nangulo hi Ibzan han Israel sulod hin pito ka tuig"
                },
                "10": {
                    "verse_nr": "10",
                    "verse": "katapos namatay hiya ngan iginlubong didto ha Betlehem."
                },
                "11": {
                    "verse_nr": "11",
                    "verse": "Sunod kan Ibzan nangulo han Israel hi Elon nga taga-Zabulon sulod hin napulo ka tuig."
                },
                "12": {
                    "verse_nr": "12",
                    "verse": "Katapos namatay hiya ngan iginlubong didto ha Ayalon, ha katunaan han Zabulon."
                },
                "13": {
                    "verse_nr": "13",
                    "verse": "Sunod kan Elon nangulo han Israel hi Abdon nga anak ni Ilel nga taga-Faraton."
                },
                "14": {
                    "verse_nr": "14",
                    "verse": "May-ada hiya 40 nga mga anak nga kalalaken-an ngan hin 30 nga mga apo nga kalalaken-an nga may-ada 70 nga mga sarakyan nga asno. Nangulo hi Abdon han Israel sulod hin walo ka tuig"
                },
                "15": {
                    "verse_nr": "15",
                    "verse": "katapos namatay hiya ngan iginlubong didto ha Faraton, ha katunaan han Efraim, didto han sagkahon nga nasod han mga Amalekanhon."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Nakasala na liwat han GINOO an mga Israelita ngan itinugot han GINOO nga maghadi ha ira an mga Filisteohanon sulod hin 40 ka tuig."
                },
                "2": {
                    "verse_nr": "2",
                    "verse": "Hito nga panahon may-ada usa ka tawo nga ginngaranan kan Manoa nga taga bungto han Zora. Sakop hiya han tribo ni Dan. Baw-as an iya asawa ngan waray gud mag-anak."
                },
                "3": {
                    "verse_nr": "3",
                    "verse": "Pinmakita an anghel han GINOO han babaye ngan nagsiring, \u201cWaray ka gud mag-anak, kundi diri maiha magbuburod ka ngan mag-aanak hin lalake."
                },
                "4": {
                    "verse_nr": "4",
                    "verse": "Ayaw gud pag-inom hin bino o irimnon nga makahurobog o pagkaon hin bisan ano nga igindidiri nga pagkaon"
                },
                "5": {
                    "verse_nr": "5",
                    "verse": "ngan kon matawo na an imo anak nga lalake, kinahanglan diri mo gud hiya pag-arotan, kay tikang han adlaw han iya katawo ighahalad hiya ngadto sa Dyos usa nga Nazareo. Hiya an magtitikang hin pagtalwas han Israel tikang han mga Filisteohanon.\u201d"
                },
                "6": {
                    "verse_nr": "6",
                    "verse": "Niyan kinmadto an babaye ngan ginsiring an iya bana, \u201cKinmanhi ha akon in usa nga tawo han Dyos ngan sugad hiya han anghel han Dyos hin kamakaaramdok pagkit-on. Waray ko hiya pagpakianhi kon diin hiya tikang, ngan waray hiya magsumat ha akon han iya ngaran."
                },
                "7": {
                    "verse_nr": "7",
                    "verse": "Kundi ginsumatan ako niya nga magbuburod ngan mag-aanak ako hin lalake. Ginsiring ako niya nga diri ako uminom hin bino o makahurobog nga irimnon o kumaon hin bisan ano nga igindidiri nga pagkaon, kay ighahalad ngadto sa Dyos an bata, nga usa nga Nazareo samtang buhi pa hiya.\u201d"
                },
                "8": {
                    "verse_nr": "8",
                    "verse": "Niyan nag-ampo hi Manoa ngadto han GINOO, \u201cO GINOO, pabalika gad nganhi ha amon an tawo han Dyos nga imo ginsugo ngan sumatan kami niya kon ano an kinahanglan namon buhaton han bata kon matawo na hiya.\u201d"
                },
                "9": {
                    "verse_nr": "9",
                    "verse": "Gintuman han Dyos an hangyo ni Manoa ngan binmalik an iya anghel ngadto han babaye samtang nalingkod ini hiya didto han uma. Diri upod niya hi Manoa nga iya bana"
                },
                "10": {
                    "verse_nr": "10",
                    "verse": "sanglit dinmalagan hiya dayon ngan ginsiring an iya bana, \u201cKitaa! Pinmakita na liwat ha akon an tawo nga kinmanhi ha akon hadton usa ka adlaw.\u201d"
                },
                "11": {
                    "verse_nr": "11",
                    "verse": "Binmuhat hi Manoa ngan sinmunod han iya asawa. Kinmadto hiya han tawo ngan nagpakiana, \u201cIkaw ba an tawo nga nakighimangraw han akon asawa?\u201d\n\u201cOo,\u201d binmaton hiya."
                },
                "12": {
                    "verse_nr": "12",
                    "verse": "Niyan nagsiring hi Manoa, \u201cTa yana, kon matuman na an imo mga pulong, ano man an kinahanglan buhaton namon han bata? Ano nga kinabuhi an kinahanglan niya pagsundon?\u201d"
                },
                "13": {
                    "verse_nr": "13",
                    "verse": "Binmaton an anghel han GINOO, \u201cKinahanglan buhaton han imo asawa an ngatanan nga akon iginsiring ha iya."
                },
                "14": {
                    "verse_nr": "14",
                    "verse": "Kinahanglan diri gud hiya kumaon hin bisan ano nga natikang han puno han ubas; kinahanglan diri hiya uminom hin bino o makahurobog nga irimnon o kumaon hin bisan ano nga igindidiri nga pagkaon. Kinahanglan tumanon gud niya an ngatanan nga iginsiring ko ha iya.\u201d"
                },
                "15": {
                    "verse_nr": "15",
                    "verse": "Tungod nga diri man hi Manoa maaram nga anghel ini han GINOO, ginsiring niya an tawo, \u201cAyaw gad anay paglakat. Igluluto ka namon hin nati nga kanding.\u201d\nKundi nagsiring an anghel, \u201cKon pumabilin ako, diri ako makaon han iyo pagkaon. Kundi kon karuyag niyo mag-andam hini, tubora ini nga usa nga halad ngadto han GINOO.\u201d"
                },
                "16": {
                    "verse_nr": "16",
                    "verse": "Tungod nga diri man hi Manoa maaram nga anghel ini han GINOO, ginsiring niya an tawo, \u201cAyaw gad anay paglakat. Igluluto ka namon hin nati nga kanding.\u201d\nKundi nagsiring an anghel, \u201cKon pumabilin ako, diri ako makaon han iyo pagkaon. Kundi kon karuyag niyo mag-andam hini, tubora ini nga usa nga halad ngadto han GINOO.\u201d"
                },
                "17": {
                    "verse_nr": "17",
                    "verse": "Binmaton hi Manoa, \u201cSumati kami han imo ngaran, basi makagpasidungog kami ha imo kon matuman na an imo mga pulong.\u201d"
                },
                "18": {
                    "verse_nr": "18",
                    "verse": "Pinmakiana an anghel, \u201cKay ano nga karuyag niyo mahibaro han akon ngaran? Makatitingala ini nga ngaran.\u201d"
                },
                "19": {
                    "verse_nr": "19",
                    "verse": "Sanglit kinmuha hi Manoa hin nati nga kanding ngan hin trigo ngan iginhalad ini ha bawbaw han altar nga bato ngadto han GINOO nga magburuhat hin makatitingala nga mga butang."
                },
                "20": {
                    "verse_nr": "20",
                    "verse": "Samtang nagtitipaigbaw an kalayo tikang ha altar, hinkit-an ni Manoa ngan han iya asawa an anghel han GINOO nga nasaka tipakadto ha langit dida han kalayo. Sanglit nakasabot hi Manoa nga anghel han GINOO adto nga tawo, ngan hinmapa ha tuna hiya ngan han iya asawa. Waray na gud nira hikit-i an anghel."
                },
                "21": {
                    "verse_nr": "21",
                    "verse": "Samtang nagtitipaigbaw an kalayo tikang ha altar, hinkit-an ni Manoa ngan han iya asawa an anghel han GINOO nga nasaka tipakadto ha langit dida han kalayo. Sanglit nakasabot hi Manoa nga anghel han GINOO adto nga tawo, ngan hinmapa ha tuna hiya ngan han iya asawa. Waray na gud nira hikit-i an anghel."
                },
                "22": {
                    "verse_nr": "22",
                    "verse": "Ginsiring ni Manoa an iya asawa, \u201cMamamatay gud kita kay kinita kita han Dyos!\u201d"
                },
                "23": {
                    "verse_nr": "23",
                    "verse": "Kundi binmaton an iya asawa, \u201cKon karuyag han Dyos hin pagpatay ha aton, diri unta niya kinakawarat an aton mga halad; diri unta niya ipinapakita ha aton ini ngatanan o sinusumatan kita hin sugad nga mga butang hini nga panahon.\u201d"
                },
                "24": {
                    "verse_nr": "24",
                    "verse": "Nag-anak hin lalake an asawa ni Manoa ngan ginngaranan niya nga Samson. Tinmubo an bata ngan ginbendisyonan hiya han GINOO."
                },
                "25": {
                    "verse_nr": "25",
                    "verse": "Ngan nagtikang an espiritu han GINOO hin pagpakusog ha iya samtang nakadto hiya ha butnga han Zora ug Estaol didto han kampo ni Dan."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Usa ka adlaw linmugsong hi Samson ngadto ha Timna diin hinkit-an niya in usa nga babaye nga Filisteohanon."
                },
                "2": {
                    "verse_nr": "2",
                    "verse": "Inmoli hiya ngan ginsiring niya an iya amay ug iroy, \u201cMay babaye nga Filisteohanon didto ha Timna nga naruruyagan ko. Kuhaa hiya para ha akon; karuyag ko mangasawa ha iya.\u201d"
                },
                "3": {
                    "verse_nr": "3",
                    "verse": "Kundi ginpakianhan hiya han iya amay ug iroy, \u201cKay ano nga mapakadto ka pa hito nga pagano nga mga Filisteohanon hin pangasawa? Diri ka ba makakaagi hin babaye ha aton kalugaringon nga banay dida han ngatanan ta nga mga tawo?\u201d\nKundi ginsiring ni Samson an iya amay, \u201cAmo hiya an karuyag ko nga iyo kuhaon para ha akon. Naruruyag ako ha iya.\u201d"
                },
                "4": {
                    "verse_nr": "4",
                    "verse": "Diri maaram an iya mga kag-anak nga an GINOO amo an nagtutdo kan Samson hin pagbuhat hini, kay nangingita an GINOO hin higayon hin pakig-away han mga Filisteohanon. Hini nga panahon an mga Filisteohanon amo an naghahadi han Israel."
                },
                "5": {
                    "verse_nr": "5",
                    "verse": "Sanglit linmugsong hi Samson ngadto ha Timna upod an iya amay ug iroy. Han nagbabaktas hira han mga urubasan didto, hinbatian ni Samson in ngurob hin usa nga batan-on nga liyon."
                },
                "6": {
                    "verse_nr": "6",
                    "verse": "Ha kadagmitan ginpakusog hi Samson han gahom han GINOO, ngan iya ginpikas an liyon han iya mga kamot sugad la ini hin nati nga kanding. Kundi waray niya sumati an iya mga kag-anak han iya ginbuhat."
                },
                "7": {
                    "verse_nr": "7",
                    "verse": "Niyan kinmadto hiya ngan nakighimangraw hiya han babaye ngan naruyagan niya an babaye."
                },
                "8": {
                    "verse_nr": "8",
                    "verse": "Paglabay hin pira ka adlaw binmalik hi Samson hin pangasawa ha iya. Han naglalakat hiya, binmulag hiya han dalan panginano han liyon nga iya ginpatay, ngan nahipausa hiya nga ginbalayan hin putyukan ngan damo na an dugos dida han patay nga lawas han liyon."
                },
                "9": {
                    "verse_nr": "9",
                    "verse": "Ginkudkod niya an dugos upod an ginbalayan ngan kinaon ini niya samtang naglalakat hiya. Niyan kinmadto hiya han iya amay ug iroy ngan gintagan hira han dugos. Kinaon ini nira, kundi waray hira pagsumati ni Samson nga kinuha niya an dugos tikang han patay nga lawas han liyon."
                },
                "10": {
                    "verse_nr": "10",
                    "verse": "Kinmadto an iya amay ha balay han babaye ngan didto naghatag hi Samson hin panagtawo. Batasan ini han mga batan-on nga kalalaken-an didto."
                },
                "11": {
                    "verse_nr": "11",
                    "verse": "Han pakakita ha iya han mga Filisteohanon, nagsugo hira hin 30 nga mga batan-on nga kalalaken-an hin pagpaupod ha iya."
                },
                "12": {
                    "verse_nr": "12",
                    "verse": "Nagsiring ha ira hi Samson, \u201cSusumatan ko kamo hin usa nga tirigohon. Makikigpusta ako han kada usa ha iyo hin tag usa ka badoon nga madig-on nga lino ngan hin tag usa ka liliwanan nga magtahom nga mga panapton, nga diri kamo makakatigo hini nga diri pa matatapos an pito ka adlaw nga kombite han kasal.\u201d\n\u201cSumati kami han imo tirigohon,\u201d nagsiring hira, \u201cPabatia kami hini.\u201d"
                },
                "13": {
                    "verse_nr": "13",
                    "verse": "Nagsiring ha ira hi Samson, \u201cSusumatan ko kamo hin usa nga tirigohon. Makikigpusta ako han kada usa ha iyo hin tag usa ka badoon nga madig-on nga lino ngan hin tag usa ka liliwanan nga magtahom nga mga panapton, nga diri kamo makakatigo hini nga diri pa matatapos an pito ka adlaw nga kombite han kasal.\u201d\n\u201cSumati kami han imo tirigohon,\u201d nagsiring hira, \u201cPabatia kami hini.\u201d"
                },
                "14": {
                    "verse_nr": "14",
                    "verse": "Nagsiring hiya,\n\u201cTikang han nakaon ginmawas in karaonon;\nTikang han makusog ginmawas in matam-is.\u201d\nPaglabay hin tulo ka adlaw waray pa gihapon hira pakakasupat han tirigohon."
                },
                "15": {
                    "verse_nr": "15",
                    "verse": "Dida han kaupat ka adlaw ginsiring nira an asawa ni Samson, \u201cHugaya an imo bana hin pagsumat ha amon han kahulogan han tirigohon. Kon dumiri ka, susunogon namon an balay han imo amay ngan mahiuupod ka hin kasunog. Gindapit kami niyo nga duha basi la pagtikasan kami niyo, di ba?\u201d"
                },
                "16": {
                    "verse_nr": "16",
                    "verse": "Sanglit kinmadto kan Samson an iya asawa nga nagtatangis ngan nagsiring, \u201cDiri ka gad nahigugma ha akon! Nasisina ka ha akon! Nagpatigo ka han akon kasangkayan kundi waray mo ako pagsumati han kahulogan hini!\u201d\nNagsiring hiya, \u201cKitaa daw, waray ko ngani pagsumati an akon amay ug iroy. Kay ano nga pagsusumatan ko ikaw?\u201d"
                },
                "17": {
                    "verse_nr": "17",
                    "verse": "Nagtinangis hiya sulod han pito ka adlaw han kombite. Kundi dida han ikapito ka adlaw ginsumatan hiya ni Samson han kahulogan han tirigohon, kay sinasamokan na ha iya hi Samson. Niyan ginsumatan niya an mga Filisteohanon."
                },
                "18": {
                    "verse_nr": "18",
                    "verse": "Sanglit dida han ikapito ka adlaw, han waray pa susulod hi Samson han kwarto nga katurogan, nagsiring ha iya an mga tawo han syudad,\n\u201cAno an matarutam-is kay hin dugos?\nAno an makurukusog kay hin usa nga liyon?\u201d\nBinmaton hi Samson,\n\u201cKon waray niyo gamita hin pag-arado an akon baka,\nDiri gud niyo hinbabaroan an kahulogan yana.\u201d"
                },
                "19": {
                    "verse_nr": "19",
                    "verse": "Ha gilayon ginpakusog hiya han gahom han GINOO, ngan linmugsong hiya ngadto ha Ascalon diin ginpatay niya in 30 ka tawo, ginhuboan niya hira, ngan iginhatag an ira magtahom nga mga panapton ngadto han mga tawo nga nakasupat han tirigohon. Katapos, inmoli hiya nga duro an kasina tungod han nahinabo"
                },
                "20": {
                    "verse_nr": "20",
                    "verse": "ngan iginhatag an iya asawa ngadto han tawo nga iya abay dida han pagkasal."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Naglabay hin panahon kinmadto hi Samson hin pagduaw han iya asawa ha panahon han kat-ani hin trigo ngan iya gindad-an hin usa nga nati nga kanding. Ginsiring niya an iya ugangan nga lalake, \u201cKaruyag ko sumulod han kwarto han akon asawa.\u201d\nKundi waray hiya pasudla."
                },
                "2": {
                    "verse_nr": "2",
                    "verse": "Ginsiring niya hi Samson, \u201cKasiring ko gud nga nasina ka ha iya, sanglit iginhatag ko hiya han imo sangkay. Kundi mahuruhusay pa kay ha iya an iya manghod. Hiya na an imo asawaha.\u201d"
                },
                "3": {
                    "verse_nr": "3",
                    "verse": "Nagsiring hi Samson, \u201cHini nga higayon diri na ako manginginlabot han akon bubuhaton han mga Filisteohanon!\u201d"
                },
                "4": {
                    "verse_nr": "4",
                    "verse": "Sanglit linmakat hiya ngan nagdakop hin tulo ka gatos nga mga miro. Ginpadispadis niya paghigti an mga ikog han mga miro ngan gintaoran niya hin mga sulo dida han mga hinigtan."
                },
                "5": {
                    "verse_nr": "5",
                    "verse": "Niyan iya gindagkotan an mga sulo ngan ginbuhian an mga miro didto han kaumhan hin trigo han mga Filisteohanon. Nasunog diri la an mga binari na nga mga trigo, kundi upod pa an mga trigo nga aranihon. Nasunog liwat an kakahoyan nga olibo."
                },
                "6": {
                    "verse_nr": "6",
                    "verse": "Han pagpakiana han mga Filisteohanon kon hin-o an nagbuhat hini, nahibaroan nira nga ginbuhat ini ni Samson, kay iginhatag han iya ugangan nga lalake nga taga-Timna an asawa ni Samson ngadto han sangkay ni Samson. Sanglit kinmadto an mga Filisteohanon ngan ginsunog nira an babaye ngan an balay han iya amay."
                },
                "7": {
                    "verse_nr": "7",
                    "verse": "Ginsiring hira ni Samson, \u201cAmo ngay-an ini an iyo ginbubuhat! Nagsusumpa ako nga diri ako maundang tubtob han pakabulos ko ha iyo!\u201d"
                },
                "8": {
                    "verse_nr": "8",
                    "verse": "Iya ginsulong hira hin waray kalooy ngan ginpatay in damo ha ira. Katapos kinmadto hiya ngan nagpabilin didto han lungib ha pangpang han kababto-an han Etam."
                },
                "9": {
                    "verse_nr": "9",
                    "verse": "Nagkaabot an mga Filisteohanon ngan nagkampo hira didto ha Juda. Ginsulong nira an bungto han Lehi."
                },
                "10": {
                    "verse_nr": "10",
                    "verse": "Nagpakiana ha ira an mga tawo han Juda, \u201cKay ano nga ginsulong kami niyo?\u201d\nBinmaton hira, \u201cKinmanhi kami hin pagbihag kan Samson ngan pagbulos ha iya han ginbuhat niya ha amon.\u201d"
                },
                "11": {
                    "verse_nr": "11",
                    "verse": "Sanglit ini nga tulo ka yukot nga mga tawo han Juda kinmadto han lungib ha pangpang han kababtoan han Etam, ngan nagsiring kan Samson, \u201cDiri ka ba maaram nga aton na mga punoan an mga Filisteohanon? Ano ini nga imo ginbuhat ha amon?\u201d\nBinmaton hiya, \u201cGinbuhat ko ha ira sumala han ginbuhat nira ha akon.\u201d"
                },
                "12": {
                    "verse_nr": "12",
                    "verse": "Ginsiring hiya nira, \u201cKinmanhi kami hin paggapos ha imo basi igtubyan ka namon ha ira.\u201d\nNagsiring hi Samson, \u201cPagsumpa kamo nga diri kamo ngahaw an magpapatay ha akon.\u201d"
                },
                "13": {
                    "verse_nr": "13",
                    "verse": "\u201cDiri,\u201d binmaton hira, \u201cgagaposon ka la namon ngan igtutubyan ka namon ha ira. Diri kami magpapatay ha imo.\u201d Sanglit ira ginggapos hi Samson hin duha nga bag-o nga mga pisi ngan gindara hiya nira."
                },
                "14": {
                    "verse_nr": "14",
                    "verse": "Han pag-abot niya ngadto ha Lehi, nagdadlagan an mga Filisteohanon tipakadto ha iya nga naggogogliat. Ha kadagmitan ginpakusog hiya han gahom han GINOO, ngan iya pinanrugtas an mga pisi ha iya mga butkon ngan mga kamot ngan sugad la ini hin sunog nga inulang."
                },
                "15": {
                    "verse_nr": "15",
                    "verse": "Niyan hin-agian niya in tul-an nga sulang hin asno nga bag-o pa la nga namatay. Iya ginpurot, ngan pinaagi hini ginpatay niya in 1,000 nga mga tawo."
                },
                "16": {
                    "verse_nr": "16",
                    "verse": "Sanglit nagkanta hi Samson,\n\u201cPinaagi hin usa nga tul-an nga sulang hin asno;\npinatay ko in usa ka yukot nga mga tawo;\nPinaagi hin tul-an nga sulang hin\nasno hira ginpurupundok ko.\u201d"
                },
                "17": {
                    "verse_nr": "17",
                    "verse": "Katapos hito iginlabog niya an tul-an nga sulang. Ginngaranan nga Ramat-lehi an dapit diin ini nahinabo."
                },
                "18": {
                    "verse_nr": "18",
                    "verse": "Niyan inuhaw hin duro hi Samson, sanglit nagtawag hiya han GINOO ngan nagsiring, \u201cIginhatag mo ha akon ini nga dako nga pagdarag-an; ngan mapatay na ba ako hin uhaw yana ngan bihagon ako hini nga pagano nga mga Filisteohanon?\u201d"
                },
                "19": {
                    "verse_nr": "19",
                    "verse": "Niyan pinagutak han Dyos in usa nga dapit han tuna didto ha Lehi, ngan tinmubod in tubig. Inminom hi Samson ngan nagmalaksi an iya lawas. Sanglit ginngaranan an burabod nga Enhacore; aadto pa ini ha Lehi yana."
                },
                "20": {
                    "verse_nr": "20",
                    "verse": "Ginpangulohan ni Samson an Israel sulod hin 20 ka tuig samtang an mga Filisteohanon naghahadi han tuna."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Usa ka adlaw kinmadto hi Samson han Filisteohanon nga syudad han Gasa, diin iginkakita hiya hin usa nga maraot in bantog nga babaye ngan nakighilawas hiya hini nga babaye."
                },
                "2": {
                    "verse_nr": "2",
                    "verse": "Hinbaroan han mga tawo han Gasa nga nakadto hi Samson, sanglit ira ginpalibotan an dapit ngan naghulat hira ha iya ha bug-os nga gab-i didto han ganghaan han syudad. Waray hira aringasa ha bug-os nga gab-i nga naghuhunahuna ha ira ngahaw, \u201cMaghuhulat kita ngada han pagmalasibas han adlaw ngan papatayon ta hiya.\u201d"
                },
                "3": {
                    "verse_nr": "3",
                    "verse": "Kundi nagpabilin hi Samson ha higdaan tubtob la han pagkatutnga han gab-i. Niyan binmangon hiya ngan gin-alsa niya an ganghaan han syudad ngan ginggabot ini\u2014an mga sada, an mga harigi, an trangka, ngan an ngatanan. Ginpas-an ini niya ngan gindara ngadto ha sampaw han pungtod nga natangbo han Hebron."
                },
                "4": {
                    "verse_nr": "4",
                    "verse": "Katapos hini hinmigugma hi Samson hin usa nga babaye nga ginngaranan kan Dalila nga nag-ukoy didto ha Kahamub-an han Sorec."
                },
                "5": {
                    "verse_nr": "5",
                    "verse": "Kinmadto ha iya an lima nga Filisteohanon nga kahadian ngan nagsiring, \u201cHugaya hi Samson basi magsumat ha imo kay ano nga makusog hiya hin duro ngan kon uunanhon nga madoag hiya namon, magapos hiya, ngan malupigan gud hiya. Kada usa ha amon mahatag ha imo hin 1,100 ka bug-os nga salapi.\u201d"
                },
                "6": {
                    "verse_nr": "6",
                    "verse": "Sanglit nagsiring hi Dalila kan Samson, \u201cSumati gad ako kon ano an nakakapakusog hin duro ha imo. Kon may tawo nga karuyag maggapos ngan magbihag ha imo, uunanhon niya hin pagbuhat hini?\u201d"
                },
                "7": {
                    "verse_nr": "7",
                    "verse": "Binmaton hi Samson, \u201cKon gaposon ako nira hin pito nga bag-o pa nga mga higot hin pana, nga diri pa uga, magmamaluya ako sugad han iba.\u201d"
                },
                "8": {
                    "verse_nr": "8",
                    "verse": "Sanglit gindad-an hi Dalila han kahadian nga Filisteohanon hin pito nga bag-o pa nga mga higot hin pana, nga diri uga, ngan ginggapos ni Dalila hi Samson."
                },
                "9": {
                    "verse_nr": "9",
                    "verse": "May niya mga tawo nga naghuhulat ha luyo nga kwarto, sanglit ginmoliat hiya, \u201cSamson! Aadi na an mga Filisteohanon!\u201d Kundi pinanrugtas ni Samson an mga higot hin pana sugad la hin inulang nga nauutod kon dinadapatan ini hin kalayo. Sanglit waray gihapon hira mahibaro han sekreto han iya kamakusog."
                },
                "10": {
                    "verse_nr": "10",
                    "verse": "Ginsiring ni Dalila hi Samson, \u201cKitaa, imo la ako ginlulurong ngan diri ka nagsusumat han kamatuoran. Sumati gad ako kon uunanhon hin paggapos ha imo.\u201d"
                },
                "11": {
                    "verse_nr": "11",
                    "verse": "Ginsiring hiya ni Samson, \u201cKon gaposon ako nira hin bag-o pa nga mga pisi nga waray pa gud gamita, magmamaluya ako sugad han iba.\u201d"
                },
                "12": {
                    "verse_nr": "12",
                    "verse": "Sanglit kinmuha hi Dalila hin bag-o nga mga pisi ngan ginggapos hiya. Kahuman ginmoliat hiya, \u201cSamson! Aadi na an mga Filisteohanon!\u201d Naghihinulat an mga tawo didto han luyo nga kwarto. Kundi pinanrugtas la ni Samson an mga pisi dida han iya mga butkon sugad hin inulang."
                },
                "13": {
                    "verse_nr": "13",
                    "verse": "Nagsiring hi Dalila kan Samson, \u201cGinlulurong mo gudla ako gihapon ngan diri ka nagsusumat ha akon han kamatuoran. Sumati gad ako kon uunanhon hin paggapos ha imo.\u201d\nGinsiring hiya ni Samson, \u201cKon talunayon mo an akon pito nga mga purikay hin buhok ngan hugton mo ini pinaagi hin sisip, magmaluya ako sugad han iba.\u201d"
                },
                "14": {
                    "verse_nr": "14",
                    "verse": "Sanglit ginliaw hiya ni Dalila hin pagpakaturog, kinaptan an iya pito nga mga purikay hin buhok, ngan gintalunay ini niya. Ginhugtan ini niya pinaagi hin sisip ngan ginmoliat hiya, \u201cSamson! Aadi na an mga Filisteohanon!\u201d Kundi nagmata hiya ngan ginbutong an iya tinalunay ngan ginsisipan nga buhok."
                },
                "15": {
                    "verse_nr": "15",
                    "verse": "Sanglit nagsiring ha iya hi Dalila, \u201cUunanhon mo hin pagsiring nga hinihigugma mo ako nga diri man ngay-an ini nimo kinasingkasing? Nakatulo mo na ako pagluronga ngan waray mo la gihapon ako sumati kon ano an nakakapakusog hin duro ha imo.\u201d"
                },
                "16": {
                    "verse_nr": "16",
                    "verse": "Waray hunong an iya pagpinakiana ha iya adlaw-adlaw. Inuyaman ngan ginul-an na hi Samson han duro nga iya pagsinamok hiunong hini"
                },
                "17": {
                    "verse_nr": "17",
                    "verse": "sanglit ha kataposan ginsumatan na la niya han kamatuoran. Nagsiring hiya, \u201cWaray pa gud pag-aroti an akon buhok. Iginhalad ako sa Dyos sugad nga usa nga Nazareo tikang han akon katawo. Kon pag-arotan ako, mawawad-an ako han akon kusog ngan magmamaluya ako sugad na la han iba.\u201d"
                },
                "18": {
                    "verse_nr": "18",
                    "verse": "Han pakasabot ni Dalila nga ginsumatan hiya han kamatuoran, nagpatugon hiya han Filisteohanon nga kahadian ngan nagsiring, \u201cBalik kamo ngadi makausa pa. Ginsumatan na ako niya han kamatuoran.\u201d Niyan nagkaabot hira dara an ira kwarta."
                },
                "19": {
                    "verse_nr": "19",
                    "verse": "Ginliaw ni Dalila hi Samson ngadto hin pagkaturog ha iya paa, ngan nagtawag hiya hin tawo nga mag-aarot han kan Samson pito nga mga purikay hin buhok. Niyan iya ginpinaantos hi Samson kay nawad-an na hiya han iya kusog."
                },
                "20": {
                    "verse_nr": "20",
                    "verse": "Niyan ginmoliat hiya, \u201cSamson! Aadi na an mga Filisteohanon!\u201d Nagmata hiya ngan waray hiya bumuhat kay maluya na hiya. Nagsiring hiya, \u201cDiri ako mabuhat yana, hin pagtalwas ha akon; ha iba na la nga adlaw.\u201d Waray hiya kalibutan nga binmaya na ha iya an GINOO."
                },
                "21": {
                    "verse_nr": "21",
                    "verse": "Ginbihag hiya han mga Filisteohanon ngan ginlukat an iya mga mata. Gindara hiya ngadto ha Gasa, ginkadenahan hiya hin bronse nga mga kadena, ngan ginpatrabaho hiya hin paggiling didto han prisohan."
                },
                "22": {
                    "verse_nr": "22",
                    "verse": "Kundi nagtikang na liwat hin pagtubo an iya buhok."
                },
                "23": {
                    "verse_nr": "23",
                    "verse": "Nagkatirok an Filisteohanon nga kahadian hin pagsaurog ngan paghalad hin mga hayop nga tutuboron ngadto kan Dagon nga ira diyos. Nagkaranta hira, \u201cGinpadaog kita han aton diyos kontra kan Samson nga aton kaaway!\u201d"
                },
                "24": {
                    "verse_nr": "24",
                    "verse": "Duro an ira kalipay, sanglit ginpatawag nira hi Samson basi magliaw ha ira. Han pagpagawsa na nira kan Samson ha prisohan, ginliaw niya hira ngan didto hiya patindoga ha butnga han mga harigi. Han paghikit-i ha iya han mga tawo, nagkaranta hira hin pagdayaw han ira diyos: \u201cGinpadaog kita han aton diyos kontra han aton kaaway nga nagbungkag han aton tuna ngan nagpatay hin damo ha aton!\u201d"
                },
                "25": {
                    "verse_nr": "25",
                    "verse": "Duro an ira kalipay, sanglit ginpatawag nira hi Samson basi magliaw ha ira. Han pagpagawsa na nira kan Samson ha prisohan, ginliaw niya hira ngan didto hiya patindoga ha butnga han mga harigi. Han paghikit-i ha iya han mga tawo, nagkaranta hira hin pagdayaw han ira diyos: \u201cGinpadaog kita han aton diyos kontra han aton kaaway nga nagbungkag han aton tuna ngan nagpatay hin damo ha aton!\u201d"
                },
                "26": {
                    "verse_nr": "26",
                    "verse": "Ginsiring ni Samson an bata nga nagtutugway ha iya, \u201cPakapta ako han mga harigi nga nahawid han balay. Karuyag ko sumandig dida han mga harigi.\u201d"
                },
                "27": {
                    "verse_nr": "27",
                    "verse": "Puno an balay hin kalalaken-an ngan kababayen-an. Nakadto an lima nga Filisteohanon nga kahadian ngan may-ada mga 3,000 nga kalalaken-an ngan kababayen-an didto han atop, nga nagkikita kan Samson nga nagliliaw ha ira."
                },
                "28": {
                    "verse_nr": "28",
                    "verse": "Niyan nag-ampo hi Samson, \u201cO GINOO nga Dyos, hinumdomi gad ako; ighatag gad ha akon, O Dyos, an akon kusog bisan hini nala nga takna, basi pinaagi hini nga usa nga paghampak, makabulos ako han mga Filisteohanon han paglukata nira han akon duha nga mga mata.\u201d"
                },
                "29": {
                    "verse_nr": "29",
                    "verse": "Sanglit kinaptan ni Samson an duha nga butnga nga mga harigi nga nahawid han balay. An usa nga harigi kinaptan han iya wala nga kamot ngan an usa han iya too nga kamot. Gintuwal niya ha bug-os nga kusog"
                },
                "30": {
                    "verse_nr": "30",
                    "verse": "ngan ginmoliat, \u201cTugoti ako nga mamatay ako upod han mga Filisteohanon!\u201d Narumpag an balay ngan nahipusdak ngada han lima nga kahadian ngan han ngatanan nga mga tawo nga nakadto. Ginpatay ni Samson in darudamo pa nga mga tawo dida han iya kamatay kay han buhi pa lugod hiya."
                },
                "31": {
                    "verse_nr": "31",
                    "verse": "Linmugsong an iya kabugtoan nga kalalaken-an ngan an iba pa han iya panimalay hin pagkuha han iya lawas. Iginbalik hiya nira ngan iginlubong ha butnga han Zora ug Estaol, didto han lubnganan ni Manoa nga iya amay. Nagin pangulo hiya han Israel sulod hin 20 ka tuig."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "May-ada hadto usa ka tawo nga ginngaranan kan Miqueas, nga nag-ukoy didto han sagkahon nga nasod han Efraim."
                },
                "2": {
                    "verse_nr": "2",
                    "verse": "Ginsiring niya an iroy niya, \u201cHan pagkawata ha imo han 1,100 ka bug-os nga salapi, gintunglo mo an mga tawo. Hinbatian ko ikaw han pagbuhat mo hini. Kitaa, aadi ha akon an kwarta. Ako an nagkuha hini.\u201d\nNagsiring an iroy niya, \u201cBendisyonan ka unta han GINOO, anak ko!\u201d"
                },
                "3": {
                    "verse_nr": "3",
                    "verse": "Igin-oli niya an kwarta ngadto han iroy niya ngan nagsiring an iroy niya, \u201cBasi diri mahingadto han akon anak an pagtunglo, akon ighahalad an salapi ngadto han GINOO. Gagamiton ini hin paghimo hin diyosdiyos nga kahoy nga pinutos hin salapi.\u201d"
                },
                "4": {
                    "verse_nr": "4",
                    "verse": "Niyan iginbalik liwat han anak an salapi ngadto han iroy niya. Kinuha niya in 200 ka bug-os han salapi ngan iginhatag ini han platero nga naghimo hin usa nga diyosdiyos nga kahoy ngan ginputos ini han salapi. Iginbutang ini didto han balay ni Miqueas."
                },
                "5": {
                    "verse_nr": "5",
                    "verse": "May-ada kalugaringon nga dapit hin pagsingba ini nga tawo nga hi Miqueas. Naghimo hiya hin mga diyosdiyos ngan hin usa nga efod, ngan gintudlok niya nga padi in usa han iya mga anak nga kalalaken-an."
                },
                "6": {
                    "verse_nr": "6",
                    "verse": "Waray hadi didto ha Israel hito nga panahon; nagbuhat an kada tawo han bisan ano nga iya karuyag."
                },
                "7": {
                    "verse_nr": "7",
                    "verse": "Hito ngahaw nga panahon may-ada usa nga batan-on nga Levita nga nag-ukoy anay didto han bungto han Betlehem ha Juda."
                },
                "8": {
                    "verse_nr": "8",
                    "verse": "Binmaya hiya han Betlehem hin pagbiling hin lain nga urokyan. Han naglilinakat hiya, nahingadto hiya han balay ni Miqueas, didto han sagkahon nga nasod han Efraim."
                },
                "9": {
                    "verse_nr": "9",
                    "verse": "Ginpakianhan hiya ni Miqueas, \u201cTaga diin ka?\u201d\nBinmaton hiya, \u201cUsa ako nga Levita nga taga-Betlehem han Juda. Namimiling ako hin dapit nga akon uokyan.\u201d"
                },
                "10": {
                    "verse_nr": "10",
                    "verse": "Nagsiring hi Miqueas, \u201cPabilin dinhe ha akon. Hihimoon ko ikaw nga akon magsaragdon ug padi, ngan tatagan ko ikaw hin napulo ka bug-os nga salapi kada tuig, mga panapton, ngan imo pagkaon.\u201d"
                },
                "11": {
                    "verse_nr": "11",
                    "verse": "Inmuyon an batan-on nga Levita hin pagpabilin upod kan Miqueas ngan nahimo hiya nga sugad hin usa han iya mga anak."
                },
                "12": {
                    "verse_nr": "12",
                    "verse": "Gintudlok hiya nga padi ni Miqueas ngan nag-ukoy hiya didto han balay ni Miqueas."
                },
                "13": {
                    "verse_nr": "13",
                    "verse": "Nagsiring hi Miqueas, \u201cYana nga may-ada ko na Levita nga akon padi, maaram ako nga pagpapakaupayon na ako han GINOO.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Waray hadi didto ha Israel hadto nga panahon. Hadto nga mga adlaw nagpinamiling an tribo ni Dan hin katunaan nga ira maaangkon ug mauokyan, kay waray pa hira kamaloni hin tuna dida han mga tribo han Israel."
                },
                "2": {
                    "verse_nr": "2",
                    "verse": "Sanglit nagpili an mga tawo han Dan hin lima nga may-ada gud hibaro nga kalalaken-an tikang han ngatanan nga mga panimalay han tribo ngan ginsugo hira tikang han mga bungto han Sora ug Estaol hin pag-usisa ngan pag-inaw han tuna. Han pag-abot nira didto han sagkahon nga nasod han Efraim, nagpabilin hira didto han balay ni Miqueas."
                },
                "3": {
                    "verse_nr": "3",
                    "verse": "Han nakadto hira, nakilal-an nira an yinaknan han batan-on nga Levita, sanglit gindaop nira ngan ginpakianhan, \u201cNag-aano ka dinhe? Hin-o an nagdara ha imo nganhi?\u201d"
                },
                "4": {
                    "verse_nr": "4",
                    "verse": "Binmaton hiya, \u201cMay-ada kami ginkasabotan ngan hi Miqueas nga nagsusuhol ha akon ha pag-alagad ko nga padi para ha iya.\u201d"
                },
                "5": {
                    "verse_nr": "5",
                    "verse": "Nagsiring hira ha iya, \u201cAlayon hin pagpakiana han Dyos kon magmamainuswagon ba kami han amon paglakaton.\u201d"
                },
                "6": {
                    "verse_nr": "6",
                    "verse": "Binmaton an padi, \u201cWaray niyo sadang kabarak-an. Ginmamangnoan kamo han GINOO dida hini nga iyo paglakaton.\u201d"
                },
                "7": {
                    "verse_nr": "7",
                    "verse": "Sanglit nagkalakat an lima nga kalalaken-an ngan kinmadto hira han bungto han Lais. Hinkit-an nira an himyang nga pag-ukoy han mga tawo didto sugad han mga Sidoneanhon. Malinaw ngan mamingaw hira nga mga tawo, ngan waray mga lantogi didto. May-ada nira han ngatanan nga ira ginkikinahanglan. Harayo an ira gin-uokyan tikang han mga Sidoneanhon ngan waray nira panginlabot hin iba nga mga tawo."
                },
                "8": {
                    "verse_nr": "8",
                    "verse": "Han pagbalik na han lima nga kalalaken-an ngadto ha Sora ug Estaol, ginpakianhan hira han ira igkasi mga taga nasod kon ano an ira hinkit-an."
                },
                "9": {
                    "verse_nr": "9",
                    "verse": "Binmaton hira, \u201cTana, sulonga ta an Lais. Amon hinkit-an an tuna ngan maupay ini pag-okyan. Ayaw kamo pag-inukoy dinhe nga waray niyo buhat; pagdagmit kamo! Sudla ngan pagtag-iyaha niyo ini nga tuna."
                },
                "10": {
                    "verse_nr": "10",
                    "verse": "Pag-abot niyo didto, iyo hisasabotan nga an mga tawo diri matinahapon hin bisan ano. Dako ini nga nasod; may-ada ini han ngatanan nga karuruyagon hin usa ka tawo, ngan iginhatag ini ha iyo han Dyos.\u201d"
                },
                "11": {
                    "verse_nr": "11",
                    "verse": "Sanglit linmakat tikang ha Sora ug Estaol in 600 nga kalalaken-an nga sakop han tribo ni Dan, nga andam hin pakig-away."
                },
                "12": {
                    "verse_nr": "12",
                    "verse": "Sinmagka hira ngan nagkampo ha katundan han Kiriat Jearim han Juda. Amo ito nga gintatawag la gihapon ini nga dapit nga Kampo ni Dan."
                },
                "13": {
                    "verse_nr": "13",
                    "verse": "Tikang didto nagpadayon hira ngan inmabot hira ha balay ni Miqueas didto han sagkahon nga nasod han Efraim."
                },
                "14": {
                    "verse_nr": "14",
                    "verse": "Niyan nagsiring an lima nga kalalaken-an nga nag-inaw han tuna palibot han Lais, ngadto han ira mga kaupod, \u201cMaaram ba kamo nga dinhe hin usa hini nga kabablayan may-ada diyosdiyos nga kahoy nga pinutos hin salapi? May-ada liwat lain nga mga diyosdiyos ngan hin usa nga efod. Ano ha iyo paghunahuna an angay naton buhaton?\u201d"
                },
                "15": {
                    "verse_nr": "15",
                    "verse": "Sanglit sinmulod hira ngadto han balay hi Miqueas, nga inuokyan han batan-on nga Levita, ngan pinangumosta nira an Levita."
                },
                "16": {
                    "verse_nr": "16",
                    "verse": "Hini nga takna nagkatukdaw didto ha ganghaan an 600 nga Danitanhon nga mga sondalo nga andam hin pakig-away."
                },
                "17": {
                    "verse_nr": "17",
                    "verse": "Sinmulod dayon han balay an lima nga mga mag-irinaw ngan ginkuha an diyosdiyos nga kahoy nga pinutos hin salapi, an iba nga mga diyosdiyos, ngan an efod, samtang nakadto ha ganghaan an padi kaupod han 600 nga mga tawo."
                },
                "18": {
                    "verse_nr": "18",
                    "verse": "Han pagsulod han mga tawo ngadto han balay ni Miqueas ngan pagkuha han baraan nga mga butang, ginpakianhan hira han padi, \u201cAno an iyo ginbubuhat?\u201d"
                },
                "19": {
                    "verse_nr": "19",
                    "verse": "Ginsiring hiya nira, \u201cHilom. Ayaw hin aringasa. Upod ha amon ngan amon ka padi ug magsaragdon. Diri ba mauruupay ha imo nga padi ka hin bug-os nga tribo nga Israelita kay ha panimalay hin usa la ka tawo?\u201d"
                },
                "20": {
                    "verse_nr": "20",
                    "verse": "Nakalipay ini han padi, sanglit kinuha niya an baraan nga mga butang ngan inmupod hiya ha ira."
                },
                "21": {
                    "verse_nr": "21",
                    "verse": "Binmalik hira ngan nagkalakat hira. Nag-una ha ira an ira kabataan, ira kabakahan, ngan an ira mga higamit."
                },
                "22": {
                    "verse_nr": "22",
                    "verse": "Hirayo na an ira ginlaktan tikang han balay nga tawagon ni Miqueas an iya mga kahigrani para hin pakig-away. Hin-abtan nira an mga Danitanhon"
                },
                "23": {
                    "verse_nr": "23",
                    "verse": "ngan gingoliatan hira. Linmingi an mga Danitanhon ngan ginpakianhan hi Miqueas, \u201cAno ini? Kay ano nga upod man nimo ini nga mag-aringasa nga mga tawo?\u201d"
                },
                "24": {
                    "verse_nr": "24",
                    "verse": "Binmaton hi Miqueas, \u201cKay ano nga nasiring kamo, \u2018Ano ini?\u2019 Ginkuha niyo an akon padi ngan an kadiyosan nga akon ginhimo ngan nagkalakat kamo! Ano pa man an nahibilin ha akon?\u201d"
                },
                "25": {
                    "verse_nr": "25",
                    "verse": "Ginsiring hiya han mga Danitanhon, \u201cMaupay pa nga humilom ka na la, gawas kon karuyag mo nga masina ini nga mga tawo ngan sulongon kamo. Mamamatay ka ngan an bug-os mo nga panimalay.\u201d"
                },
                "26": {
                    "verse_nr": "26",
                    "verse": "Niyan nagpadayon hin pagkalakat an mga Danitanhon. Hinsabotan ni Miqueas nga makusog hira ngan diri hiya makakaato, sanglit binmalik na la hiya ngan inmoli."
                },
                "27": {
                    "verse_nr": "27",
                    "verse": "Katapos han mga Danitanhon pagkuhaa han padi ngan han mga butang nga ginhimo ni Miqueas, ginsulong nira an Lais nga bungto hin malinawon ngan mamingaw nga mga tawo, nga sugad han Bet-rehob nakada han amo ngahaw nga kahamub-an. Pinamatay nira an mga umurokoy ngan ginsunog an bungto. Waray may nagtalwas ha ira, kay harayo hin duro an Lais tikang han Sidon, ngan waray nira panginlabot han iba nga mga tawo. Ginbag-o pagtindog han mga Danitanhon an bungto ngan nag-ukoy hira didto."
                },
                "28": {
                    "verse_nr": "28",
                    "verse": "Katapos han mga Danitanhon pagkuhaa han padi ngan han mga butang nga ginhimo ni Miqueas, ginsulong nira an Lais nga bungto hin malinawon ngan mamingaw nga mga tawo, nga sugad han Bet-rehob nakada han amo ngahaw nga kahamub-an. Pinamatay nira an mga umurokoy ngan ginsunog an bungto. Waray may nagtalwas ha ira, kay harayo hin duro an Lais tikang han Sidon, ngan waray nira panginlabot han iba nga mga tawo. Ginbag-o pagtindog han mga Danitanhon an bungto ngan nag-ukoy hira didto."
                },
                "29": {
                    "verse_nr": "29",
                    "verse": "Ginliwanan nira an ngaran nga Lais. Ginngaranan nira hin Dan, kay amo ini an ngaran han ira ginikanan nga anak ni Jacob."
                },
                "30": {
                    "verse_nr": "30",
                    "verse": "Iginpahamutang han mga Danitanhon an mga diyosdiyos basi pagsingbahon, ngan nag-alagad nga padi hi Jonatan nga anak ni Gerson ngan apo ni Moises para han mga Danitanhon, ngan nag-alagad nga ira kapadian an iya mga tulin tubtob han kabihag han mga tawo."
                },
                "31": {
                    "verse_nr": "31",
                    "verse": "Nagpabilin didto an diyosdiyos ni Miqueas samtang nakadto pa ha Silo an Tulda diin ginsingba an Dyos."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Hadto nga mga adlaw han waray pa hadi han Israel, may-ada usa nga Levita nga nag-ukoy didto hin harayo nga dapit han sagkahon nga nasod han Efraim. Nagdara hiya hin usa nga babaye nga taga-Betlehem han Juda nga iya gin-aruasawa."
                },
                "2": {
                    "verse_nr": "2",
                    "verse": "Kundi nasina ha iya an babaye ngan inmoli hiya ngadto han balay han iya amay didto ha Betlehem, ngan nagpabilin ini hiya didto hin upat ka bulan."
                },
                "3": {
                    "verse_nr": "3",
                    "verse": "Niyan naglanat an lalake ha iya ngan gin-aram-araman an babaye nga umoli ha iya. Gindara niya an iya surugoon ngan hin duha nga asno. Ginpauswag han babaye an Levita ngadto han balay, ngan han paghikit-i ha iya han amay han babaye, gin-abiabi hiya hin maupay."
                },
                "4": {
                    "verse_nr": "4",
                    "verse": "Ginhawiran hiya han amay, sanglit nagpabilin hiya sulod hin tulo ka adlaw. Didto an magtiayon pangaon ngan pagpalabay han mga gab-i."
                },
                "5": {
                    "verse_nr": "5",
                    "verse": "Dida han pagkaaga na han ikaupat ka adlaw nagmata hira hin temprano pa ngan nag-andam hin paglakat. Kundi nagsiring han Levita an amay han babaye, \u201cPangaon anay kamo basi diri kamo gutomon ha dalan. Niruniyan na kamo pagkalakat.\u201d"
                },
                "6": {
                    "verse_nr": "6",
                    "verse": "Sanglit nagkalingkod, nangaon, ngan nag-inom an Levita ug an amay han babaye. Niyan ginsiring hiya han amay han babaye, \u201cPagpalabay gad anay han gab-i dinhe ngan pagpakalipay ikaw.\u201d"
                },
                "7": {
                    "verse_nr": "7",
                    "verse": "Binmuhat an Levita hin pag-ilalakat, kundi ginhawiran hiya han amay, sanglit ginpalabay na liwat niya an gab-i didto."
                },
                "8": {
                    "verse_nr": "8",
                    "verse": "Han temprano pa han ikalima ka adlaw nag-ilalakat na liwat hiya, kundi nagsiring an amay han babaye, \u201cKaon gad anay kamo. Hulat nala ngada han pagkaligas.\u201d Sanglit nagsaro hira."
                },
                "9": {
                    "verse_nr": "9",
                    "verse": "Han pag-ilalakat na liwat han tawo, han iya aruasawa, ngan han surugoon, nagsiring an amay, \u201cKitaa, tikagab-i na; maupay magpabilin na la kamo ha bug-os nga gab-i. Diri maiha magsisirom na; pabilin la dinhe ngan pagkalipay kamo. Buwas makakabangon kamo hin temprano para han iyo paglakat ngan pag-oli.\u201d"
                },
                "10": {
                    "verse_nr": "10",
                    "verse": "Kundi waray na maruyag an lalake hin pagpabilin hin usa pa ka gab-i, sanglit nagkalakat hira ngan an iya aruasawa. May nira duha nga mga asno nga minuntorahan. Kulopay na han pag-abot nira ha Jebus (nga amo an Jerusalem), sanglit nagsiring ha iya agaron an surugoon, \u201cKay ano nga diri kita humunong ngan magpalabay han gab-i dinhe hini nga Jebuseohanon nga syudad?\u201d"
                },
                "11": {
                    "verse_nr": "11",
                    "verse": "Kundi waray na maruyag an lalake hin pagpabilin hin usa pa ka gab-i, sanglit nagkalakat hira ngan an iya aruasawa. May nira duha nga mga asno nga minuntorahan. Kulopay na han pag-abot nira ha Jebus (nga amo an Jerusalem), sanglit nagsiring ha iya agaron an surugoon, \u201cKay ano nga diri kita humunong ngan magpalabay han gab-i dinhe hini nga Jebuseohanon nga syudad?\u201d"
                },
                "12": {
                    "verse_nr": "12",
                    "verse": "Kundi nagsiring an iya agaron, \u201cDiri kita mahunong dida han syudad nga diri mga Israelita an mga tawo. Malabay la kita ngan mapakadto kita ha uruunhan ngan magpapalabay han gab-i didto ha Gabaa o ha Rama.\u201d"
                },
                "13": {
                    "verse_nr": "13",
                    "verse": "Kundi nagsiring an iya agaron, \u201cDiri kita mahunong dida han syudad nga diri mga Israelita an mga tawo. Malabay la kita ngan mapakadto kita ha uruunhan ngan magpapalabay han gab-i didto ha Gabaa o ha Rama.\u201d"
                },
                "14": {
                    "verse_nr": "14",
                    "verse": "Sanglit linabyan la nira an Jebus ngan nagpadayon hira. Tunod na an adlaw han pag-abot nira ha Gabaa didto han katunaan han tribo ni Benjamin."
                },
                "15": {
                    "verse_nr": "15",
                    "verse": "Waray hira magsulsog han dalan. Sinmulod hira han bungto ngan nagkalingkod didto han plasa, kundi waray gud may nagpauswag ha ira hin pagpalabay han gab-i ha sakob hin balay."
                },
                "16": {
                    "verse_nr": "16",
                    "verse": "Han nakadto hira didto, may inmabot nga tigurang nga naoli na tikang ha iya uma. Taga didto gud hiya han sagkahon nga nasod han Efraim, kundi nag-uokoy na hiya didto ha Gabaa. (Sakop han tribo ni Benjamin an iba nga mga tawo didto.)"
                },
                "17": {
                    "verse_nr": "17",
                    "verse": "Hinkit-an hira han tigurang nga nakada la hira ha plasa han syudad ngan ginpakianhan hiya, \u201cTikang kamo diin? Tikain man kamo?\u201d"
                },
                "18": {
                    "verse_nr": "18",
                    "verse": "Binmaton an Levita, \u201cTikang kami ha Betlehem han Juda ngan yana tioli na kami ngadto hin hirayo nga dapit didto han sagkahon nga nasod han Efraim. Waray ha amon napasaka hin pagpalabay han gab-i"
                },
                "19": {
                    "verse_nr": "19",
                    "verse": "bisan kon may namon pagkaon ug sakati para han amon mga asno, tinapay ug bino para ha akon ngan han akon aruasawa ngan para liwat han akon surugoon. May-ada kami han ngatanan nga amon kinahanglan.\u201d"
                },
                "20": {
                    "verse_nr": "20",
                    "verse": "Nagsiring an tigurang, \u201cDayon kamo ha akon balay! Mamangnoan ko kamo; ayaw kamo pagpalabay han gab-i dinhe ha plasa.\u201d"
                },
                "21": {
                    "verse_nr": "21",
                    "verse": "Sanglit gindara hira ngadto han iya balay ngan gintubongan an ira mga asno. Namusa an iya mga dinapit ngan nangaon hira."
                },
                "22": {
                    "verse_nr": "22",
                    "verse": "Nakada hira hin kalipay nga tigda la ginpalibotan an balay hin mga maghilas nga mga tawo han bungto ngan nagtikang hira hin pagtinuktok han porta. Ginsiring nira an tigurang, \u201cPagawsa ito nga tawo nga upod mo hin pag-oli. Karuyag namon makighilawas ha iya!\u201d"
                },
                "23": {
                    "verse_nr": "23",
                    "verse": "Kundi ginmawas an tigurang ngan nagsiring ha ira, \u201cAyaw, kasangkayan ko! Ayaw gad! Ayaw niyo pagbuhata in sugad kamaraot ngan kamalaw-ay nga butang! Akon bisita ini nga tawo."
                },
                "24": {
                    "verse_nr": "24",
                    "verse": "Kitaa! Aanhi an iya aruasawa ngan an akon kalugaringon nga uray nga anak nga babaye. Pagagawson ko hira yana ngan iyo na hira. Buhata niyo ha ira an bisan ano nga iyo karuyag. Kundi ayaw niyo pagbuhata ngada hini nga tawo in sugad kamangil-ad nga butang!\u201d"
                },
                "25": {
                    "verse_nr": "25",
                    "verse": "Kundi waray gud mamati ha iya an mga tawo. Sanglit kinuha han Levita an iya aruasawa ngan igingawas hiya ngadto ha ira. Ginlugos ngan ira ginpahimulosan an babaye ha bug-os nga gab-i ngan waray gud hira umundang ngada han pagkaaga."
                },
                "26": {
                    "verse_nr": "26",
                    "verse": "Han maagahon pa nagisaraka an babaye kundi natumba dida ha porta han balay han tigurang, diin nakadto an iya bana. Ngan ginagahan an babaye dida ha porta han balay."
                },
                "27": {
                    "verse_nr": "27",
                    "verse": "Binmuhat an iya bana hito nga aga, ngan han pag-abre niya han porta hinkit-an niya an iya aruasawa nga nalunay ha atubangan han balay, nga nag-ikinakaputan an iya mga kamot han porta."
                },
                "28": {
                    "verse_nr": "28",
                    "verse": "Nagsiring hiya, \u201cBuhat. Pagkalakat na kita.\u201d Kundi waray gud baton. Sanglit iginkarga an lawas han iya aruasawa dida han asno ngan inmoli hiya."
                },
                "29": {
                    "verse_nr": "29",
                    "verse": "Han pag-abot niya, sinmulod hiya han balay ngan kinmuha hin sundang. Kinuha niya an lawas han iya aruasawa ngan gin tiros ini hin dose ka bahin, ngan ginpadad-an hin usa ka bahin an kada usa han dose nga mga tribo han Israel."
                },
                "30": {
                    "verse_nr": "30",
                    "verse": "Nagsiring an ngatanan nga nakakita hini, \u201cWaray pa gud kami makabati hin sugad nga butang! Waray pa gud mahinabo in sugad hini tikang han paggawas han mga Israelita han Ehipto! Kinahanglan may-ada naton buhaton mahitungod hini! Ano man an angay naton buhaton?\u201d"
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Pinamatian an pangaro hin pakibulig han ngatanan nga mga tawo han Israel tikang ha Dan didto ha amihanan ngadto ha Berseba didto ha timogan, sugad man an tikang ha tuna han Galaad didto ha sinirangan. Nagkatirok hira sugad hin usa nga hugpo ha atubangan han GINOO didto ha Mispa."
                },
                "2": {
                    "verse_nr": "2",
                    "verse": "Nagtambong an mga pangulo han ngatanan nga mga tribo han Israel didto hini nga katirok han mga tawo han Dyos, ngan may 400,000 nga mga sondalo."
                },
                "3": {
                    "verse_nr": "3",
                    "verse": "Hito nga takna hinbatian han mga tawo han Benjamin nga nagkatirok didto ha Mispa an iba nga mga Israelita.\nNagpakiana an mga Israelita, \u201cSumati kami, kay ano nga nahitabo man ini nga mangil-ad nga buhat?\u201d"
                },
                "4": {
                    "verse_nr": "4",
                    "verse": "Binmaton an Levita kanay aruasawa ginpatay, \u201cKinmadto ako ngan an akon aruasawa ha Gabaa didto han katunaan han Benjamin hin pagpalabay han gab-i."
                },
                "5": {
                    "verse_nr": "5",
                    "verse": "Han pagkagab-i nagkaabot an kalalaken-an han Gabaa hin pagkuha ha akon ngan ginpalibotan nira an balay. Gin-iparatay ako nira; kundi ginlugos lugod nira an akon aruasawa ngan namatay hiya."
                },
                "6": {
                    "verse_nr": "6",
                    "verse": "Ginkuha ko an iya lawas, gin tiros ko ini, ngan ginpadad-an ko hin tag usa ka pedaso an kada usa han dose nga mga tribo han Israel. Ginbuhat hini nga mga tawo in mangil-ad ngan malaw-ay nga buhat dinhe ha aton."
                },
                "7": {
                    "verse_nr": "7",
                    "verse": "Mga Israelita kamo ngatanan nga aanhi. Ano an aton bubuhaton mahitungod hini?\u201d"
                },
                "8": {
                    "verse_nr": "8",
                    "verse": "Nagkaurosa an ngatanan nga mga tawo hin pagsiring, \u201cWaray bisan usa ha aton nga maoli bisan kon tulda o balay an iya inuokyan."
                },
                "9": {
                    "verse_nr": "9",
                    "verse": "Amo ini an aton bubuhaton: magriripa kita ngan magpipili hin mga tawo nga masulong han Gabaa."
                },
                "10": {
                    "verse_nr": "10",
                    "verse": "An ikanapulo nga bahin han mga tawo han Israel mahatag hin pagkaon para han kasondalohan ngan an iba makadto hin pagkastigo han Gabaa tungod hini nga malaw-ay nga buhat nga nahitabo dinhe ha Israel.\u201d"
                },
                "11": {
                    "verse_nr": "11",
                    "verse": "Sanglit nagkatirok an ngatanan nga kalalaken-an didto ha Israel ngan usa la an ira tuyo\u2014pagsulong han bungto."
                },
                "12": {
                    "verse_nr": "12",
                    "verse": "Nagsugo an mga tribo han Israel hin mga magsarangyaw ngadto han bug-os nga katunaan han Benjamin hin pagsiring, \u201cAno ini nga kasal-anan nga iyo ginbuhat?"
                },
                "13": {
                    "verse_nr": "13",
                    "verse": "Yana igtubyan ha amon ito nga maglaw-ay nga mga tawo ha Gabaa, basi pamatayon hira namon ngan makuha ini nga karat-an ha Israel.\u201d Kundi waray la mamati an mga tawo han Benjamin han iba nga mga Israelita."
                },
                "14": {
                    "verse_nr": "14",
                    "verse": "Nagkaabot hira ha Gabaa tikang han ngatanan nga mga syudad han Benjamin hin pakig-away han iba nga mga tawo han Israel."
                },
                "15": {
                    "verse_nr": "15",
                    "verse": "Hito nga adlaw nagtawag hira hin 26,000 nga mga sondalo tikang han ira mga syudad. Labot hini, nagtirok pa an mga tuminungnong han Gabaa hin 700 nga pinili gud nga walhon nga kalalaken-an. Nakakalabyog hin bato an tagsa ha ira ngan nakakaigo hin usa nga buhok ngan diri gud nagsasayop."
                },
                "16": {
                    "verse_nr": "16",
                    "verse": "Hito nga adlaw nagtawag hira hin 26,000 nga mga sondalo tikang han ira mga syudad. Labot hini, nagtirok pa an mga tuminungnong han Gabaa hin 700 nga pinili gud nga walhon nga kalalaken-an. Nakakalabyog hin bato an tagsa ha ira ngan nakakaigo hin usa nga buhok ngan diri gud nagsasayop."
                },
                "17": {
                    "verse_nr": "17",
                    "verse": "Labot han tribo ni Benjamin, nagtirok an mga Israelita hin 400,000 nga tinutdoan nga mga sondalo."
                },
                "18": {
                    "verse_nr": "18",
                    "verse": "Kinmadto an mga Israelita ha Betel, ngan didto nagpakiana hira han Dyos, \u201cAno nga tribo an mauna hin pagsulong han mga Benjaminhon?\u201d\nBinmaton an GINOO, \u201cAn tribo ni Juda.\u201d"
                },
                "19": {
                    "verse_nr": "19",
                    "verse": "Sanglit han pagkaaga nagkalakat an mga Israelita ngan nagkampo hira hirani han syudad han Gabaa."
                },
                "20": {
                    "verse_nr": "20",
                    "verse": "Kinmadto hira hin pagsulong han kasondalohan han Benjamin, ngan iginbutang an ira mga sondalo ha dapit nga naatubang han syudad."
                },
                "21": {
                    "verse_nr": "21",
                    "verse": "Ginmawas han syudad an kasondalohan han Benjamin ngan waray pa ngani katunod an adlaw, nakamatay na hira hin 22,000 nga mga sondalo nga Israelita."
                },
                "22": {
                    "verse_nr": "22",
                    "verse": "Niyan kinmadto na liwat an mga Israelita ha Betel ngan nagmabidoon hira ha atubangan han GINOO tubtob han pagkagab-i. Nagpakiana hira han GINOO, \u201cMakikig-away pa ba kami han amon kabugtoan nga mga Benjaminhon?\u201d\nBinmaton an GINOO, \u201cOo, pakig-away kamo.\u201d\nSanglit nadasig an Israelita nga kasondalohan, ngan ira gin-atag na liwat an ira mga sondalo didto han amo ngahaw nga dapit nga ira gin-atagan han una nga adlaw."
                },
                "23": {
                    "verse_nr": "23",
                    "verse": "Niyan kinmadto na liwat an mga Israelita ha Betel ngan nagmabidoon hira ha atubangan han GINOO tubtob han pagkagab-i. Nagpakiana hira han GINOO, \u201cMakikig-away pa ba kami han amon kabugtoan nga mga Benjaminhon?\u201d\nBinmaton an GINOO, \u201cOo, pakig-away kamo.\u201d\nSanglit nadasig an Israelita nga kasondalohan, ngan ira gin-atag na liwat an ira mga sondalo didto han amo ngahaw nga dapit nga ira gin-atagan han una nga adlaw."
                },
                "24": {
                    "verse_nr": "24",
                    "verse": "Ginsulong nira hin ika duha an kasondalohan han Benjamin."
                },
                "25": {
                    "verse_nr": "25",
                    "verse": "Ngan ha ikaduha na nga paggawas han mga Benjaminhon tikang ha Gabaa, ira pinamatay in 18,000 nga tinutdoan nga mga sondalo nga Israelita."
                },
                "26": {
                    "verse_nr": "26",
                    "verse": "Niyan sinmagka an ngatanan nga mga tawo han Israel ngadto ha Betel ngan nagmabidoon hira. Nagkalingkod hira didto ha atubangan han GINOO ngan waray mangaon hira tubtob han pagkagab-i. Naghalad hira hin mga halad hin pagdaet ngan hin mga halad nga tinubod\u2014ini ngatanan ha atubangan han GINOO."
                },
                "27": {
                    "verse_nr": "27",
                    "verse": "Nakadto ha Betel an Kahon han Ginsaaran han Dyos hadto nga mga adlaw ngan hi Pinehas nga anak ni Eleazar ngan apo ni Aaron amo an tinaporan hini. Ginpakianhan han mga tawo an GINOO, \u201cMagawas pa ba kami hin pakig-away han amon kabugtoan nga Benjaminhon, o maundang ba kami?\u201d\nBinmaton an GINOO, \u201cPakig-away kamo. Buwas padadag-on ko na kamo kontra ha ira.\u201d"
                },
                "28": {
                    "verse_nr": "28",
                    "verse": "Nakadto ha Betel an Kahon han Ginsaaran han Dyos hadto nga mga adlaw ngan hi Pinehas nga anak ni Eleazar ngan apo ni Aaron amo an tinaporan hini. Ginpakianhan han mga tawo an GINOO, \u201cMagawas pa ba kami hin pakig-away han amon kabugtoan nga Benjaminhon, o maundang ba kami?\u201d\nBinmaton an GINOO, \u201cPakig-away kamo. Buwas padadag-on ko na kamo kontra ha ira.\u201d"
                },
                "29": {
                    "verse_nr": "29",
                    "verse": "Sanglit ginpatago han mga Israelita an iba han mga sondalo palibot han Gabaa."
                },
                "30": {
                    "verse_nr": "30",
                    "verse": "Niyan ha ikatulo na ka adlaw ginsulong nira an kasondalohan han Benjamin ngan gin-atag nira ha pakig-away an ira mga sondalo nga naatubang han Gabaa, sugad han ira ginbuhat han una."
                },
                "31": {
                    "verse_nr": "31",
                    "verse": "Ginmawas an mga Benjaminhon hin pakig-away han mga Israelita tubtob nga hinmirayo hira han syudad. Sugad han ira ginbuhat han una, nagtikang hira hin pamatay han mga Israelita didto ha kaumhan, didto han dalan tipakadto ha Betel, ngan didto han dalan tipakadto ha Gabaa. Ginpatay nira in mga 30 nga mga Israelita."
                },
                "32": {
                    "verse_nr": "32",
                    "verse": "Nagsiring an mga Benjaminhon, \u201cGinpirde naton hira sugad han una.\u201d\nKundi inmisol an mga Israelita, ginlanat hira han mga Benjaminhon tubtob nga hinmirayo hira tikang han syudad ngadto han mga dalan."
                },
                "33": {
                    "verse_nr": "33",
                    "verse": "Sanglit han pag-isol han kadak-an nga mga kasondalohan han mga Israelita ngan nagkatirok liwat hira didto ha Baal-tamar, nagkagawas dayon an mga tawo nga nagpapalibot han Gabaa tikang han ira mga tagoan didto han batoon nga tuna palibot han syudad."
                },
                "34": {
                    "verse_nr": "34",
                    "verse": "Ginsulong an Gabaa hin 10,000 nga mga sondalo nga pinili hin maupay tikang han bug-os nga Israel, ngan mapintas gud an araway. Waray pakasabot an mga Benjaminhon nga gin-iiburungkag na hira."
                },
                "35": {
                    "verse_nr": "35",
                    "verse": "Ginpadaog han GINOO an mga Israelita kontra han kasondalohan han Benjamin. Hito nga adlaw pinamatay han mga Israelita in 25,100 han mga kaaway"
                },
                "36": {
                    "verse_nr": "36",
                    "verse": "ngan nakasabot an mga Benjaminhon nga pirde na hira.\nInmisol an kadak-an han kasondalohan nga Israelita tikang han mga Benjaminhon kay natapod hira han mga tawo nga ira ginpatago palibot han Gabaa."
                },
                "37": {
                    "verse_nr": "37",
                    "verse": "Nagdadlagan dayon ini nga mga tawo tipakadto ha Gabaa; nagsarang hira didto ha sakob han syudad ngan pinamatay nira an ngatanan nga mga tawo nga nakadto."
                },
                "38": {
                    "verse_nr": "38",
                    "verse": "Nagsarabot pinaagi hin sinyal an kadak-an han kasondalohan nga Israelita ngan an nanago nga mga tawo. Kon hikit-an nira in dako nga dampog hin aso nga nagtitipaigbaw tikang han bungto"
                },
                "39": {
                    "verse_nr": "39",
                    "verse": "mabalik an mga Israelita nga nakadto ha pag-awayan. Hini nga takna pinamatay na han mga Benjaminhon an 30 nga mga Israelita. Nagsiring hira ha ira ngahaw, \u201cGinpirde ha hira sugad han una.\u201d"
                },
                "40": {
                    "verse_nr": "40",
                    "verse": "Niyan pinmakita an sinyal; may dampog hin aso nga nagtipaigbaw tikang han bungto. Nanlingi an mga Benjaminhon ngan nanhipausa hin pagkita nga nasusunog an bug-os nga syudad."
                },
                "41": {
                    "verse_nr": "41",
                    "verse": "Niyan nanmalik an mga Israelita ngan nagkalilisang an mga Benjaminhon, kay nakasabot hira nga gin-iiburungkag na hira."
                },
                "42": {
                    "verse_nr": "42",
                    "verse": "Nanngisol hira tikang han mga Israelita ngan nagdadlagan tipakadto ha kaumhan, kundi waray hira makakalagiw. Nadakop hira ha butnga han kadak-an nga kasondalohan ngan han mga tawo nga nagkakagawas na tikang han syudad, ngan ginpu-o hira."
                },
                "43": {
                    "verse_nr": "43",
                    "verse": "Nabitik han mga Israelita an kaaway, ngan ginbukod nira hin waray paghunong tubtob hin dapit han sinirangan han Gabaa, nga namamatay ha ira samtang ginlalanat hira."
                },
                "44": {
                    "verse_nr": "44",
                    "verse": "Pinamatay in 18,000 han gimamag-upayi nga Benjaminhon nga mga sondalo."
                },
                "45": {
                    "verse_nr": "45",
                    "verse": "Tinmalikod an iba ngan nagdadlagan tipakadto ha kaumhan, ngadto ha Bato han Rimon. Pinamatay dida ha kadalanan in 5,000 ha ira. Nagpadayon an mga Israelita hin pagbukod han nahisalin tipakadto ha Gidom, ngan pinamatay in 2,000."
                },
                "46": {
                    "verse_nr": "46",
                    "verse": "Hito nga adlaw 25,000 ngatanan nga mga Benjaminhon an pinamatay\u2014mag-isog nga mga sondalo hira ngatanan."
                },
                "47": {
                    "verse_nr": "47",
                    "verse": "Kundi 600 nga mga tawo an nakakalagiw ngadto han kaumhan, ngadto ha Bato han Rimon, ngan nagpabilin hira didto hin upat ka bulan."
                },
                "48": {
                    "verse_nr": "48",
                    "verse": "Binmalik an mga Israelita ngan nakiaway kontra han nahisalin nga mga Benjaminhon ngan pinamatay hira ngatanan\u2014kalalaken-an, kababayen-an, ngan kabataan, sugad man an kamanampan. Ginsunog nira an tagsa nga bungto didto hini nga dapit."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Han pagkatirok han mga Israelita didto ha Mispa, nagsumpa hira han GINOO: \u201cWaray ha amon matugot hin usa nga Benjaminhon nga mangasawa hin usa han amon anak nga babaye.\u201d"
                },
                "2": {
                    "verse_nr": "2",
                    "verse": "Sanglit kinmadto ha Betel an mga tawo han Israel ngan didto nagkalingkod hira ha atubangan han Dyos ngada han pagkagab-i. Nagtinangis hira kay tugob hira hin kabido."
                },
                "3": {
                    "verse_nr": "3",
                    "verse": "\u201cO GINOO nga Dyos han Israel, kay ano nga nahinabo ini? Kay ano nga haros na mapara ha Israel an tribo ni Benjamin?\u201d"
                },
                "4": {
                    "verse_nr": "4",
                    "verse": "Temprano pa han pagkaaga nagkabuhat an mga tawo ngan nagtindog hin altar. Naghalad hira hin mga halad hin pagkaurosa ngan hin mga halad nga tinubod."
                },
                "5": {
                    "verse_nr": "5",
                    "verse": "Nagpakiana hira, \u201cMay-ada ba hugpo tikang han ngatanan nga mga tribo han Israel nga waray kumadto han katirok ha atubangan han GINOO didto ha Mispa?\u201d (Nagsumpa hira nga papatayon an bisan hin-o nga waray kumadto ha Mispa.)"
                },
                "6": {
                    "verse_nr": "6",
                    "verse": "Nabido an mga tawo han Israel tungod han ira kabugtoan nga mga Benjaminhon ngan nagsiring, \u201cYana nga adlaw nawad-an an Israel hin usa han iya mga tribo."
                },
                "7": {
                    "verse_nr": "7",
                    "verse": "Ano an aton bubuhaton hin paghatag hin kaasaw-an han nahisalin nga kalalaken-an han Benjamin? Nagsumpa kita han GINOO nga diri naton ighahatag ha ira in bisan usa han aton mga anak nga kababayen-an.\u201d"
                },
                "8": {
                    "verse_nr": "8",
                    "verse": "Han pagpakiana nira kon may-ada hugpo tikang han mga tribo han Israel nga waray makadto han katirok didto ha Mispa, hinbaroan nira nga waray usa nga taga-Habes didto ha Galaad nga kinmadto"
                },
                "9": {
                    "verse_nr": "9",
                    "verse": "han pagpundoka han mga tawo waray didto taga-Habes."
                },
                "10": {
                    "verse_nr": "10",
                    "verse": "Sanglit ginsugo han bungto in 12,000 han ira gimamag-isogi nga mga tawo ngan gintugon hira, \u201cKadtoa ngan pamataya niyo an ngatanan nga mga tawo didto ha Habes, lakip an kababayen-an ug kabataan."
                },
                "11": {
                    "verse_nr": "11",
                    "verse": "Pamataya an ngatanan nga kalalaken-an ngan an ngatanan nga kababayen-an nga diri na uray.\u201d"
                },
                "12": {
                    "verse_nr": "12",
                    "verse": "Hin-agian nira in 400 nga batan-on nga mga uray nga kababayen-an dida han mga tawo ha Habes, sanglit ira gindara ini hira ngadto han kampo didto ha Silo nga aadto ha tuna han Canaan."
                },
                "13": {
                    "verse_nr": "13",
                    "verse": "Niyan nagpatugon an bug-os nga bungto ngadto han mga Benjaminhon nga nakadto ha Bato ni Rimon ngan andam hira hin pagtapos na han araway."
                },
                "14": {
                    "verse_nr": "14",
                    "verse": "Binmalik an mga Benjaminhon, ngan iginhatag ha ira han iba nga mga Israelita an taga-Habes nga kababayen-an nga waray nira pamataya. Kundi an kadamo waray makasukol ha ira."
                },
                "15": {
                    "verse_nr": "15",
                    "verse": "Nabido an mga tawo tungod han mga Benjaminhon kay ginbungkag han GINOO an pagkaurosa han mga tribo han Israel."
                },
                "16": {
                    "verse_nr": "16",
                    "verse": "Sanglit nagsiring an mga pangulo han bungto, \u201cWaray na kababayen-an ha tribo ni Benjamin. Ano an aton bubuhaton basi makahatag kita hin kababayen-an nga aasawahon han mga kalalaken-an nga nahisalin?"
                },
                "17": {
                    "verse_nr": "17",
                    "verse": "Kinahanglan diri mawad-an an Israel hin usa han iya dose nga mga tribo. Kinahanglan mangita kita hin paagi nga mabuhi an tribo ni Benjamin"
                },
                "18": {
                    "verse_nr": "18",
                    "verse": "kundi diri kita makakatugot ha ira hin pangasawa han aton mga anak nga kababayen-an, kay aton na gintunglo an bisan hin-o nga tumugot hin usa nga Benjaminhon hin pangasawa hin usa han aton mga anak nga kababayen-an.\u201d"
                },
                "19": {
                    "verse_nr": "19",
                    "verse": "Niyan naghunahuna hira, \u201cMaabot na an ikinatuig nga pyesta han GINOO didto ha Silo.\u201d (Amihanan an Silo han Betel, timogan han Lebona, ngan sinirangan han dalan nga butnga han Betel ug Siquem.)"
                },
                "20": {
                    "verse_nr": "20",
                    "verse": "Ginsiring nira an mga Benjaminhon, \u201cPakadto ngan panago kamo didto han mga urubasan"
                },
                "21": {
                    "verse_nr": "21",
                    "verse": "ngan pagbantay kamo. Kon magkagawas na an kababayen-an han Silo hin pagsayaw ha panahon han pyesta, pagkagawas liwat kamo tikang han mga urubasan. An kada usa ha iyo magkuha hin babaye nga iya aasawahon ngan dad-a hira niyo kon mangoli na kamo ngadto han katunaan han Benjamin."
                },
                "22": {
                    "verse_nr": "22",
                    "verse": "Kon kumadto ha iyo hin pagbawi an ira mga amay o kabugtoan nga kalalaken-an, sidnga hira niyo, \u2018Tugoti gad kami hin pag-asawa ha ira kay waray man namon hira bihaga didto ha pag-awayan. Ngan tungod kay waray man hira ihatag niyo ha amon, diri kamo nakakasala hin pagsupak han iyo saad.\u2019\u201d"
                },
                "23": {
                    "verse_nr": "23",
                    "verse": "Ginbuhat ini han mga Benjaminhon; nagpili hin asawa an kada usa ha ira tikang han kababayen-an nga sinmayaw didto ha Silo ngan ira gindara. Niyan binmalik hira ngadto han ira kalugaringon nga katunaan, gintindog hin utro an ira mga bungto, ngan nag-ukoy hira didto."
                },
                "24": {
                    "verse_nr": "24",
                    "verse": "Ha amo ngahaw nga panahon nagkalakat an iba nga mga Israelita, ngan binmalik an kada tawo ngadto han iya kalugaringon nga tuna."
                },
                "25": {
                    "verse_nr": "25",
                    "verse": "Waray hadi didto ha Israel hadto nga panahon. Nagbuhat an kada tawo han bisan ano nga iya karuyag."
                }
            }
        }
    }
}