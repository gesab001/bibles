{
    "version": "MBBSAM",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tikang kan Pablo, Silas ug Timoteo\u2014\nNgadto han mga kaapi han singbahan ha Tesalonica, nga mga sakop han Dyos nga Amay ngan han Ginoo Jesu-Cristo:\nMaiyo unta an grasya ngan an kamurayaw."
                },
                "2": {
                    "verse_nr": "2",
                    "verse": "Dayuday nagpapasalamat kami han Dyos tungod ha iyo ngatanan, ngan dayuday ilinalakip kamo namon dida ha amon mga pag-ampo."
                },
                "3": {
                    "verse_nr": "3",
                    "verse": "Kay gindudumdom namon ha atubangan han aton Dyos ngan Amay an ginpapakita han iyo mga mag-upay nga buhat tungod han iyo pagtoo, an kamaduruto niyo tungod han mapaso niyo nga gugma, ngan an karig-on han iyo paglaom dida han aton Ginoo Jesu-Cristo."
                },
                "4": {
                    "verse_nr": "4",
                    "verse": "Kabugtoan, maaram kami nga an Dyos nahigugma ha iyo ngan ginpili kamo nga magin iya kalugaringon."
                },
                "5": {
                    "verse_nr": "5",
                    "verse": "Kay gindara namon ha iyo an Maupay nga Sumat, diri pinaagi hin mga pulong la, kundi pinaagi liwat hin gahom ngan han Espiritu Santo, ngan upod an bug-os nga pagsarig han iya kamatuoran. Maaram kamo kon ginunan-o namon hin pag-ukoy han nakada pa kami ha iyo; para adto han iyo kaupayan."
                },
                "6": {
                    "verse_nr": "6",
                    "verse": "Ginsubad niyo kami ngan an Ginoo; ngan bisan kon nag-antos gud kamo, ginkarawat niyo gihapon an mensahe, upod an kalipay nga natikang han Espiritu Santo."
                },
                "7": {
                    "verse_nr": "7",
                    "verse": "Sanglit nahimo kamo nga susbaranan han ngatanan nga mga magtinuohon ha Macedonia ngan ha Acaya."
                },
                "8": {
                    "verse_nr": "8",
                    "verse": "Kay diri la nga nagsarang tikang ha iyo an mensahe mahitungod han Ginoo didto ha Macedonia ngan ha Acaya, kundi nahibantog liwat ha ngatanan nga dapit an sumat mahitungod han iyo pagtoo han Dyos. Sanglit, diri na kinahanglan nga magyakan pa kami hini."
                },
                "9": {
                    "verse_nr": "9",
                    "verse": "Nagsusumat an mga tawo ngahaw kon ginunan-o niyo pagkarawat ha amon han pagduaw namon ha iyo, ngan pagbaya niyo tikang han mga diyosdiyos ngadto han Dyos, pag-alagad han matuod ngan buhi nga Dyos."
                },
                "10": {
                    "verse_nr": "10",
                    "verse": "Nagsusumat liwat hira nga naghuhulat kamo han iya Anak nga makanhi tikang ha langit\u2014an iya Anak nga hi Jesus, nga ginbanhaw niya, ngan amo an naglulukat ha aton tikang han tiarabot nga kapungot han Dyos."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kabugtoan, maaram kamo ngahaw nga waray makawang an amon pagduaw ha iyo."
                },
                "2": {
                    "verse_nr": "2",
                    "verse": "Sayod kamo nga ginpakurian ngan ginpakaalohan na kami didto ha Filipos, san-o kami pumakadto ha iyo ha Tesalonica. Kundi gindasig kami han Dyos hin pagwali ha iyo han Maupay nga Sumat nga natikang ha iya, bisan kon damo gud an mga natipa."
                },
                "3": {
                    "verse_nr": "3",
                    "verse": "Diri sayop an amon pagwali ug diri maraot an amon hangyo ha iyo, ngan waray kami maglimbong bisan kan kanay."
                },
                "4": {
                    "verse_nr": "4",
                    "verse": "Lugod, dayuday nagyayakan kami sugad han kanan Dyos karuyag, tungod kay pagbuot man niya nga itapod niya ha amon an Maupay nga Sumat. Diri amon tuyo an paglipay hin mga tawo, kundi han Dyos nga sayod kon ano an panuyo han amon kasingkasing."
                },
                "5": {
                    "verse_nr": "5",
                    "verse": "Maaram na man kamo nga waray kami pakada hin pag-ulog-ulog ha iyo, ngan waray kami gamit hin mga pulong nga basi la katabonan an amon kahalot. An Dyos amo an amon saksi!"
                },
                "6": {
                    "verse_nr": "6",
                    "verse": "Waray kami pagtinguha nga pagdayawon kami han mga tawo, ma tikang ha iyo o ma tikang han iba"
                },
                "7": {
                    "verse_nr": "7",
                    "verse": "bisan kon may katungod man ngani kami nga pagdayawon kami niyo kay mga apostoles man kami ni Cristo. Kundi han nakada pa kami ha iyo, mga buotan kami sugad hin iroy nga nagmamangno han iya mga anak."
                },
                "8": {
                    "verse_nr": "8",
                    "verse": "Tungod han gugma namon ha iyo, andam kami pagpaangbit ha iyo diri la han Maupay nga Sumat nga tikang ha Dyos, kundi bisan pa han amon kalugaringon nga mga kinabuhi, kay labis gud an amon pagmahal ha iyo."
                },
                "9": {
                    "verse_nr": "9",
                    "verse": "Kabugtoan, waray ruhaduha nga nahinunumdom pa kamo han amon mga pagkabudlay ngan pagginuol! Nagbudlay kami adlaw\u2014gab-i, basi diri kami makasamok ha iyo samtang nagwawali kami ha iyo han Maupay nga Sumat nga tikang han Dyos."
                },
                "10": {
                    "verse_nr": "10",
                    "verse": "Kamo ug an Dyos amo an mga saksi, nga an amon panggawi ngada ha iyo nga mga magtinuohon putli, matadong, ngan waray sadang ikasuson."
                },
                "11": {
                    "verse_nr": "11",
                    "verse": "Sayod man kamo nga gintagad namon an tagsa ha iyo sugad gud han pagtagad hin usa nga amay han iya mga anak."
                },
                "12": {
                    "verse_nr": "12",
                    "verse": "Gindasig ngan ginliaw kamo namon, ngan ginsagdonan kamo namon pag-ukoy hin kinabuhi nga nakakalipay han Dyos nga amo an nagtatawag ha iyo basi kamo makaangbit han iya Ginhadian ngan himaya."
                },
                "13": {
                    "verse_nr": "13",
                    "verse": "Ug amon liwat dayuday, ginpapasalamatan an Dyos. Kay an pagdad-i namon ha iyo han mensahe han Dyos, iyo ini pinamatian ngan kinarawat, diri nga mensahe hin tawo, kundi sugad nga mensahe gayod han Dyos. Kay nagbubuhat an Dyos dida ha iyo nga mga magtinuohon."
                },
                "14": {
                    "verse_nr": "14",
                    "verse": "Kabugtoan, an nahinabo ha iyo amo gihapon an nahinabo didto han mga singbahan han Dyos ha Judea, han mga magtinuohon nga sakop ni Cristo Jesus. Nag-antos kamo hin sugad nga pagpakurii han iyo kalugaringon nga mga tawo nga gin-antos niyo tikang han mga Judiyo"
                },
                "15": {
                    "verse_nr": "15",
                    "verse": "nga nagpatay han Ginoo nga Jesus ngan han mga manaragna, ngan amo liwat an nagbukod ha amon. Diri gud hira nakakalipay han Dyos! Mga kaaway hira han ngatanan nga mga tawo!"
                },
                "16": {
                    "verse_nr": "16",
                    "verse": "Nagtinguha pa ngani hira pagulang han amon pagwali ngadto han mga Hentil han mensahe nga makakatalwas ha ira. Ini nga ira ginbuhat amo an nakatig-ob han mga sala nga dayuday ira ginbuhat. Sanglit, ha kataposan, nahisakban hira han kapungot han Dyos!"
                },
                "17": {
                    "verse_nr": "17",
                    "verse": "Mahitungod ha amon, kabugtoan, han paghimulag namon ha iyo hin halipot la nga panahon\u2014diri manggud adto ha amon panumdoman\u2014dayuday nahinunumdom kami ha iyo. Makahiridlaw gud hin pagkita ha iyo ngan minimingaw kami ha iyo!"
                },
                "18": {
                    "verse_nr": "18",
                    "verse": "Karuyag namon bumalik ha iyo. Nagtinguha ako, hi Pablo, pagbalik ngada ha iyo diri la makausa, kundi gin-ulang kami ni Satanas."
                },
                "19": {
                    "verse_nr": "19",
                    "verse": "Kay kamo gudla an amon paglaom, an amon kalipay, ngan an hinungdan han amon pagparayaw han amon pagdarag-an ha atubangan han aton Ginoo nga Jesus kon bumalik na hiya."
                },
                "20": {
                    "verse_nr": "20",
                    "verse": "Kamo gud an amon sadang iparayaw ngan ikalipay!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sanglit han waray na kami makakailob hini nga kamingaw, nagpabilin kami la ha Atenas"
                },
                "2": {
                    "verse_nr": "2",
                    "verse": "samtang nga ginsugo namon ngada ha iyo hi Timoteo nga aton bugto, ngan kabulig namon ha mga buruhaton han Dyos hin pagwali han Maupay nga Sumat mahitungod kan Cristo. Ginpakada namon hiya hin pagdasig ha iyo ngan hin pagparig-on han iyo pagtoo"
                },
                "3": {
                    "verse_nr": "3",
                    "verse": "basi waray usa ha iyo in magtalaw tungod hini nga mga pagpakurii ha aton. Maaram kamo ngahaw nga ini nga pagpakurii ha aton kanan Dyos ini kaburut-on."
                },
                "4": {
                    "verse_nr": "4",
                    "verse": "Kay han nakada pa kami ha iyo, ginsumatan kamo namon ngadaan nga pagpapakurian gud kita; ngan sumala han iyo nahibaroan, amo gud ini an nahinabo."
                },
                "5": {
                    "verse_nr": "5",
                    "verse": "Tungod hini, ginpakada ko ha iyo hi Timoteo. Waray na ako makakailob, sanglit ginsugo ko hiya panginano kon ano na an iyo pagtoo. Nabaraka ako hin duro, nga bangin nasulay kamo han Yawa, ngan makawang la an ngatanan nga amon pagkinabudlay ug pagginuol."
                },
                "6": {
                    "verse_nr": "6",
                    "verse": "Yana, nahibalik na ha amon hi Timoteo, ngan nagdara han makalilipay nga sumat mahitungod han iyo pagtoo ngan paghigugma. Nagsumat hiya ha amon nga dayuday nanunumdom kamo ha amon ngan karuyag niyo pakigkita ha amon, sugad nga kami karuyag man makigkita ha iyo."
                },
                "7": {
                    "verse_nr": "7",
                    "verse": "Sanglit, kabugtoan, ha butnga han amon mga kakurian ngan pag-antos, nadasig kami tungod han iyo pagtoo"
                },
                "8": {
                    "verse_nr": "8",
                    "verse": "kay yana nakakaginhawa na kami hin maupay kay marig-on an iyo pagtindog dida ha pag-alagad han Ginoo."
                },
                "9": {
                    "verse_nr": "9",
                    "verse": "Yana makakagpasalamat na kami han Dyos tungod ha iyo. Nagpapasalamat kami tungod han amon kalipay ha atubangan han amon Dyos tungod ha iyo."
                },
                "10": {
                    "verse_nr": "10",
                    "verse": "Kinasingkasing an amon pangamuyo ha iya adlaw-gab-i, nga magkirigta kita ngan makahatag kami han ginkikinahanglan han iyo pagtoo."
                },
                "11": {
                    "verse_nr": "11",
                    "verse": "Ihatag unta ha amon han aton Dyos ngan Amay ngan han aton Ginoo nga Jesus an higayon hin pagduaw ha iyo!"
                },
                "12": {
                    "verse_nr": "12",
                    "verse": "Patuboon unta han Ginoo an iyo paghigugmaay ha iyo ngahaw ngan ha ngatanan nga mga tawo, ngan masugad unta ito kadako han amon paghigugma ha iyo."
                },
                "13": {
                    "verse_nr": "13",
                    "verse": "Dida hini nga paagi, paririg-onon niya an iyo mga kasingkasing, ngan mahihingpit ngan mababaraan kamo ha atubangan han aton Dyos ngan Amay, kon umabot na an aton Ginoo nga Jesus upod an ngatanan nga mga sakop niya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ha kataposan, kabugtoan, nahibaroan niyo tikang ha amon an kinabuhi nga nakakalipay han Dyos. Matuod, amo man ini an iyo kinabuhi tikang pa hadto. Ngan yana, ha ngaran han Ginoo nga Jesus, nangangamuyo ngan nagaaghat kami ha iyo nga mabuhi kamo hin labi pa nga makakalipay han Dyos."
                },
                "2": {
                    "verse_nr": "2",
                    "verse": "Kay maaram na man kamo han mga tugon nga iginhatag namon ha iyo, pinaagi han pagburot-an han Ginoo nga Jesus."
                },
                "3": {
                    "verse_nr": "3",
                    "verse": "Amo ini an kaburut-on han Dyos ha iyo: karuyag niya nga magbaraan ngan magkalikay gud kamo han kalaw-ayan."
                },
                "4": {
                    "verse_nr": "4",
                    "verse": "Kinahanglan mahibaro an tagsa ha iyo nga mga lalake hin pagdumara hin asawa ha baraan ngan dungganan nga paagi"
                },
                "5": {
                    "verse_nr": "5",
                    "verse": "nga diri inupdan hin malaw-ay nga ungara, sugad han ginbubuhat han mga tawo nga diri nakilala han Dyos."
                },
                "6": {
                    "verse_nr": "6",
                    "verse": "Sanglit mahitungod hini, kinahanglan waray tawo nga magbuhat hin maraot ha iya bugto o mapanamastamas ha iya. Ginsumatan na kamo namon hini hadto pa, ngan ginpahimangno na liwat kamo nga pagsisirotan han Ginoo adton magbuhat hin sugad nga mga kasaypanan."
                },
                "7": {
                    "verse_nr": "7",
                    "verse": "Gintawag kita han Dyos basi mag-ukoy kita dida hin kinabuhi nga baraan, diri ha kalaw-ayan."
                },
                "8": {
                    "verse_nr": "8",
                    "verse": "Sanglit, kon hin-o in magsalikway hini nga pagturon-an, diri nagsasalikway hin tawo, kundi han Dyos nga nahatag ha iyo han iya Espiritu Santo."
                },
                "9": {
                    "verse_nr": "9",
                    "verse": "Waray na kinahanglan hin pagsurat pa ha iyo mahitungod hin paghigugma han iyo igkasi matinuohon. Igintutdo na ha iyo han Dyos kon uunanhon niyo paggihigugmaay."
                },
                "10": {
                    "verse_nr": "10",
                    "verse": "Ngan ginbuhat na ini niyo ha ngatanan nga kabugtoan ha bug-os nga Macedonia. Sanglit, kabugtoan, nahangyo kami ha iyo nga malarolabaw pa an iyo paggihigugmaay."
                },
                "11": {
                    "verse_nr": "11",
                    "verse": "Tinguhaa niyo an pag-ukoy hin malinawon, pagpanimangno han iyo kalugaringon nga panginabuhi, sugad han iginsiring namon ha iyo hadto."
                },
                "12": {
                    "verse_nr": "12",
                    "verse": "Dida hini nga paagi, tatahoron kamo hadton diri mga magtinuohon ngan diri na kamo matapod bisan kan kanay han iyo mga kinahanglanon."
                },
                "13": {
                    "verse_nr": "13",
                    "verse": "Kabugtoan, karuyag namon nga mahibaroan niyo an kamatuoran mahitungod han mga nagkamatay na, basi diri kamo magmabidoon, sugad hadton mga tawo nga waray paglaom."
                },
                "14": {
                    "verse_nr": "14",
                    "verse": "Natoo kita nga namatay hi Jesus ngan nabanhaw liwat. Sanglit natoo man kita nga pagbabanhawon han Dyos upod kan Jesus adton ngatanan nga nagkamatay nga natoo ha iya."
                },
                "15": {
                    "verse_nr": "15",
                    "verse": "Amo ini an pagturon-an han Ginoo nga iginsusumat namon ha iyo: kon bumalik an Ginoo, diri kita nga mga buhi pa, mahiuuna hadton mga nagkamatay na."
                },
                "16": {
                    "verse_nr": "16",
                    "verse": "Hibabatian an goliat hin usa nga sugo, an tingog han arkanghel, sugad man an tunog han trompeta han Dyos, ngan malusad an Ginoo ngahaw tikang ha langit! Ngan mababanhaw anay an mga nagkamatay nga natoo kan Cristo."
                },
                "17": {
                    "verse_nr": "17",
                    "verse": "Niyan, babayawon upod ha ira ngadto ha mga dampog kita nga mga buhi pa hadto nga panahon, pagtapo han Ginoo didto ha panganuron, ngan diri na kita mahibubulag han Ginoo."
                },
                "18": {
                    "verse_nr": "18",
                    "verse": "Sanglit, pagdinasigay kamo tungod hini nga mga pulong."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kabugtoan, waray na kinahanglan nga magsurat pa ako ha iyo mahitungod han mga takna ngan mga panahon, kon san-o mahinanabo ini nga mga butang."
                },
                "2": {
                    "verse_nr": "2",
                    "verse": "Kay maaram gud kamo ngahaw nga maabot an Adlaw han Ginoo sugad hin pag-abot hin kawatan ha kagab-ihon."
                },
                "3": {
                    "verse_nr": "3",
                    "verse": "Samtang nasiring an mga tawo, \u201cMalinaw na an ngatanan ngan waray na kataragman,\u201d tigda la nga maabot ha ira an pagkapukan! Diri hira makakalikay; kay sugad ini han kamasakit nga naabot hin babaye nga tipag-aranak."
                },
                "4": {
                    "verse_nr": "4",
                    "verse": "Kundi, kabugtoan, diri na kamo aada ha kasisidman, sanglit diri na kamo hikakalitan hito nga Adlaw nga maabot sugad hin kawatan."
                },
                "5": {
                    "verse_nr": "5",
                    "verse": "Kamo ngatanan nga mga tawo nga sakop han kapawa, ngan sakop han adlaw; diri kita sakop han kagab-ihon o han kasisidman."
                },
                "6": {
                    "verse_nr": "6",
                    "verse": "Sanglit kinahanglan diri kita mangaturog sugad han iba; kundi kinahanglan mag-agma kita ngan magmalinaw an panhunahuna."
                },
                "7": {
                    "verse_nr": "7",
                    "verse": "Batasan han mga tawo an pagkaturog ngan paghubog ha gab-i."
                },
                "8": {
                    "verse_nr": "8",
                    "verse": "Kundi kinahanglan magmalinaw an aton panhunahuna kay mga sakop man kita han adlaw. Kinahanglan isul-ot naton an pagtoo ngan paghigugma nga tabon han aton dughan, ngan an aton paglaom han katalwasan nga helmet ha aton ulo."
                },
                "9": {
                    "verse_nr": "9",
                    "verse": "Waray kita pilia han Dyos basi mag-antos han iya kapungot, kundi basi angkonon naton an katalwasan pinaagi han aton Ginoo Jesu-Cristo"
                },
                "10": {
                    "verse_nr": "10",
                    "verse": "nga nagpakamatay para ha aton, basi mag-ukoy kita upod ha iya, buhi o patay kita ha pagbalik niya."
                },
                "11": {
                    "verse_nr": "11",
                    "verse": "Tungod hini nga hinungdan, pagdinasigay ngan pagbinuligay kamo sugad gud han iyo binubuhat yana."
                },
                "12": {
                    "verse_nr": "12",
                    "verse": "Kabugtoan, nahangyo kami ha iyo nga tahoron niyo hin kaangayan adton mga nagbubuhat dida ha iyo, hira nga ginpile han Ginoo pagmando ngan pagtutdo ha iyo."
                },
                "13": {
                    "verse_nr": "13",
                    "verse": "Timangnoa niyo hira upod an gidadakoi nga pagtahod ngan paghigugma, tungod han buruhaton nga ira gintutuman. Magmalinawon unta an tagsatagsa ha iyo."
                },
                "14": {
                    "verse_nr": "14",
                    "verse": "Nag-aaghat kami ha iyo, kabugtoan: sagdoni an mga hubya, dasiga an mga awdanon, buligi an mga magluya, ngan ipakita ha ngatanan an iyo kamailobon."
                },
                "15": {
                    "verse_nr": "15",
                    "verse": "Ayaw niyo bulsa hin maraot an nagbubuhat hin maraot, kundi tinguhaa niyo nga an pagbuhat hin maupay hiagoman han tagsa tagsa ngan ha ngatanan nga mga tawo."
                },
                "16": {
                    "verse_nr": "16",
                    "verse": "Dayuday pagmalipayon kamo"
                },
                "17": {
                    "verse_nr": "17",
                    "verse": "pag-ampo ha ngatanan nga panahon"
                },
                "18": {
                    "verse_nr": "18",
                    "verse": "pagpasalamat kamo han bisan ano nga nadangat ha iyo. Amo ini an karuyag han Dyos ha iyo, han iyo kinabuhi ha pag-alagad kan Cristo Jesus."
                },
                "19": {
                    "verse_nr": "19",
                    "verse": "Ayaw niyo pagpugngi an Espiritu Santo."
                },
                "20": {
                    "verse_nr": "20",
                    "verse": "Ayaw niyo pagtamaya an dyosnon nga mga mensahe."
                },
                "21": {
                    "verse_nr": "21",
                    "verse": "Sarihi an ngatanan nga mga butang: tipigi an maupay"
                },
                "22": {
                    "verse_nr": "22",
                    "verse": "ngan likayi an ngatanan nga karat-an."
                },
                "23": {
                    "verse_nr": "23",
                    "verse": "An Dyos nga nahatag ha aton hin kamurayaw, magsantos unta ha iyo ngan bantayan an iyo bug-os nga pagkatawo\u2014an iyo espiritu, kalag, ug lawas, nga mawaray dum-it ngada han pag-abot han aton Ginoo Jesu-Cristo."
                },
                "24": {
                    "verse_nr": "24",
                    "verse": "Bubuhaton ito niya nga nagtatawag ha iyo, kay matinumanon hiya."
                },
                "25": {
                    "verse_nr": "25",
                    "verse": "Kabugtoan, ig-ampo liwat kami niyo."
                },
                "26": {
                    "verse_nr": "26",
                    "verse": "Ipangumosta kami han ngatanan nga kabugtoan hin minagburugto nga harok."
                },
                "27": {
                    "verse_nr": "27",
                    "verse": "Nag-aaghat ako ha iyo, ha pagburut-an han Ginoo, nga basahon niyo ini nga surat ha ngatanan nga mga magtinuohon."
                },
                "28": {
                    "verse_nr": "28",
                    "verse": "An grasya han aton Ginoo Jesu-Cristo maada unta ha iyo."
                }
            }
        }
    }
}