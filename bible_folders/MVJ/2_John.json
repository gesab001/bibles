{
    "version": "MVJ",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tcab u\u02c8j e xi\u02c8 ttz\u02c8i\u02c8ben ap\u00f3stol Juan - Jun k\u02c8olbebl tu\u02c8n ap\u00f3stol Juan - Inayena, jun nejenel cyxol ocslal, nxi\u02c8 ntz\u02c8i\u02c8bena te cyey ocslal. Ejee\u02c8y tisen jun jawnex xuuj ma scy\u02c8et tu\u02c8n jun cawel te t\u2011xu\u02c8l. N\u2011oc cyak\u02c8a weya tuya cykil wanema, bix yaa\u02c8n nuk o\u02c8cx weya, pero n\u2011oc cyak\u02c8a cye cykilca xjal ma chi ocslan ti\u02c8 yol jaxxix."
                },
                "2": {
                    "verse_nr": "2",
                    "verse": "N\u2011oc cyak\u02c8a weya cuma junx ta\u02c8 knaabl tu\u02c8nj tocx yol jaxxix tuj kanem. Bix ctemel yol jaxxix tuj kanem te junx maj."
                },
                "3": {
                    "verse_nr": "3",
                    "verse": "Tzajxit xtalbil cyibaja tu\u02c8n Kman Dios tuyax Kaaw Jesucristo, Tcwal Kman Dios. Bix tzajxit k\u02c8a\u02c8ben cyc\u02c8u\u02c8j cyi\u02c8ja, bix tu\u02c8n cytena tuj ttz\u0308yal cyu\u02c8n. Cbinel jlu ka ma tz\u02c8oc cybi\u02c8na yol jaxxix bix ka ma tz\u02c8oc cyak\u02c8 cyuyey cyey."
                },
                "4": {
                    "verse_nr": "4",
                    "verse": "At nim tzpetsal cyxol kej xnak\u02c8tzal - Nim in tzalaja tej t\u2011xi\u02c8 nbi\u02c8na nchi oc lpey ti\u02c8j yol jaxxix, tisen e tzaj tkba\u02c8n Kman Dios ke."
                },
                "5": {
                    "verse_nr": "5",
                    "verse": "Key ocslal, ja\u02c8lewe cxe\u02c8l ncubsa\u02c8na nwitza cyey tu\u02c8n toc cyak\u02c8 cyuyey cyey. Jnxi\u02c8 nkanena cyey yaa\u02c8n jun ac\u02c8aj tley Dios. Jatxe tuj tneel o tajbe Dios tu\u02c8n toc cyak\u02c8 cyuyey cyey."
                },
                "6": {
                    "verse_nr": "6",
                    "verse": "Bix tu\u02c8n toc cyak\u02c8 cyuyey cyey, il ti\u02c8j cbinel cyu\u02c8na cykilcaj ma tkba Dios tu\u02c8n tbint cyu\u02c8na. Juntl maj cxe\u02c8l nkba\u02c8na cyey, jatxe tuj tneel o tkba Dios tu\u02c8n toc cyak\u02c8 cyuyey cyey."
                },
                "7": {
                    "verse_nr": "7",
                    "verse": "At nim xnak\u02c8tzal \u1e8dtak\u02c8 nchi bet twitz tx\u02c8otx\u02c8. Tzin cykba\u02c8n ka nuk ten jyol oc Jscy\u02c8o\u02c8n tu\u02c8n Dios te jun xjal Jes\u00fas tbi. Pero jun xjal nyolen ju\u02c8wa, nuk jun xnak\u02c8tzal \u1e8dtak\u02c8 bix jun aj k\u02c8oj ti\u02c8 Dios."
                },
                "8": {
                    "verse_nr": "8",
                    "verse": "O ko ak\u02c8anana tu\u02c8n cyiik\u02c8ena t\u2011xtalbil Dios. Cyc\u02c8ojlanx cyiiba tu\u02c8n mi\u02c8n tz\u02c8el cyxoo\u02c8na ja xtalbil lu."
                },
                "9": {
                    "verse_nr": "9",
                    "verse": "Alcyej xjal ncyaj tcye\u02c8yen t\u2011xnak\u02c8tzbil Cristo, sino n\u2011oc lpe ti\u02c8 juntl xnak\u02c8tzbil, min\u2011altzen Dios tuya. Pero alcyej xjal ncyaj ten tujx xnak\u02c8tzbil ti\u02c8j Cristo, attzen Kman Dios tuya bix Tcwalxin."
                },
                "10": {
                    "verse_nr": "10",
                    "verse": "Ka at jun xnak\u02c8tzal \u1e8dtak\u02c8 taj tz\u02c8ocx tuj cyjay tu\u02c8n tyolen cyuyey ti\u02c8j jun xnak\u02c8tzbil yaa\u02c8n junx ta\u02c8 tuya yol jaxxix ti\u02c8 Cristo, mi\u02c8n txi\u02c8 cyk\u02c8o\u02c8na amle\u02c8n tu\u02c8n tocx. Mi\u02c8n txi\u02c8 cykanena t\u2011xtalbil Dios tibaj,"
                },
                "11": {
                    "verse_nr": "11",
                    "verse": "cuma alcyej xjal nxi\u02c8 tkanen t\u2011xtalbil Dios tibaj, tzin tyeec\u02c8an n\u2011el jtbinchben ba\u02c8n tuj twitz."
                },
                "12": {
                    "verse_nr": "12",
                    "verse": "Manc\u02c8bil yol - At nimtl waja txi\u02c8 nkba\u02c8na cyey. Pero mas waja tu\u02c8n t\u2011xi\u02c8 nkba\u02c8na cyey oj toc ncye\u02c8yena cywitza twitzj tu\u02c8n tcub ntz\u02c8i\u02c8bena mas twitz ja u\u02c8j lu. Waja chin pona cyuyey, tu\u02c8ntzen ktzalaj nim."
                },
                "13": {
                    "verse_nr": "13",
                    "verse": "Kej ocslal tzalu nxi\u02c8 cyk\u02c8o\u02c8n jun cyk\u02c8olbebl cyey."
                }
            }
        }
    }
}