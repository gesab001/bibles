{
    "version": "MVJ",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tneel u\u02c8j e xi\u02c8 ttz\u02c8i\u02c8ben Pablo cye ocslal tuj tnom Tesal\u00f3nica - Jun k\u02c8olbebl tu\u02c8n ap\u00f3stol Pablo - Inayena, Pablo, nxi\u02c8 ntz\u02c8i\u02c8bena ja u\u02c8j lu te cyey ocslal tuj tnom te Tesal\u00f3nica, ejee\u02c8y at cymojbabl cyiiba tuya Kman Dios bix tuya Kaaw Jesucristo. Jax nxi\u02c8 cyk\u02c8o\u02c8n Silvano tuyax Timoteo jun cykolbebl te cyey. Tzajxit tk\u02c8o\u02c8n Dios bix Jesucristo xtalbil cyey, bix tu\u02c8n cytena tuj ttz\u0308yal."
                },
                "2": {
                    "verse_nr": "2",
                    "verse": "Kej ocslal te Tesal\u00f3nica ajbenke te yec\u02c8bil cye cykil ocslal - Cykilca k\u02c8ij nxi\u02c8 kk\u02c8o\u02c8na chjonte te Dios ti\u02c8j cykilcakey, bix nko na\u02c8na Dios cyi\u02c8ja."
                },
                "3": {
                    "verse_nr": "3",
                    "verse": "Nchic\u02c8ajax at cyocslabla ti\u02c8 Dios, cuma ba\u02c8nxsen cybinchbena. Tuya cykil cyc\u02c8u\u02c8ja nchi ak\u02c8anana tu\u02c8n cyyeec\u02c8ana cyanema cye xjal, bix amale n\u2011oquet q\u02c8uixc\u02c8aj cyi\u02c8ja, pero tuya cypasensyey nchi ayona ti\u02c8j jba\u02c8n ccyiik\u02c8ela oj tul meltz\u02c8aj Cristo. Cykilcaj lu n\u2011ul tuj kc\u02c8u\u02c8ja oj nko oca twitz Kman Dios."
                },
                "4": {
                    "verse_nr": "4",
                    "verse": "Key hermano n\u2011oc cyak\u02c8a te Dios, tzinen ta\u02c8 tuj kwitza t\u2011xjal Dioskey,"
                },
                "5": {
                    "verse_nr": "5",
                    "verse": "cuma tej t\u2011xi\u02c8 kk\u02c8umena jba\u02c8n yol ti\u02c8j colbil ke cyxola, yaa\u02c8n nuk kajxa e xi\u02c8 kk\u02c8umena. E cybiy kyola tuya cykil cyc\u02c8u\u02c8ja, bix ak\u02c8anan Esp\u00edritu Santo tuj cyanema tu\u02c8n tcub cyi\u02c8ja, bix el jax tpocbal colbil cyey tuj cywitza. E xi\u02c8 cycye\u02c8yena ejoo\u02c8ya tej tiy\u02c8x q\u02c8uixc\u02c8aj ku\u02c8na tuj taak\u02c8en Dios nuk tu\u02c8n kajbena cyey."
                },
                "6": {
                    "verse_nr": "6",
                    "verse": "Bix tisenx iy\u02c8x q\u02c8uixc\u02c8aj ku\u02c8na bix tu\u02c8n Kaaw Jesucristo nuk tu\u02c8n tlaj tyol Dios, jax ju\u02c8x cyey. Ma tziy\u02c8x q\u02c8uixc\u02c8aj cyu\u02c8na nuk tu\u02c8nj cyocslabla ti\u02c8 Cristo. Bix amale oquet pena cyi\u02c8ja, pero oc cybi\u02c8na tyol Dios tuyaj tzalajebl k\u02c8o\u02c8n tu\u02c8n Esp\u00edritu Santo."
                },
                "7": {
                    "verse_nr": "7",
                    "verse": "Amale e jawet cyk\u02c8oj xjal cyi\u02c8ja, pero e cyk\u02c8umena jba\u02c8n tpocbal colbil ke, bix ju\u02c8 tzunj ockey jun ba\u02c8n yec\u02c8bil te cykil ocslal cyuj departamento te Macedonia bix Acaya."
                },
                "8": {
                    "verse_nr": "8",
                    "verse": "Jax wu\u02c8na jun ba\u02c8n yec\u02c8bilkey, cuma cyu\u02c8na ma tz\u02c8abij jyol ti\u02c8j Kaaw, yaa\u02c8n nuk tuj Macedonia bix tuj Acaya, pero jax ju\u02c8x tuj cykilca lugar. Cykil xjal ma txi\u02c8 cybi\u02c8n tpocbal cyocslabla ti\u02c8 Dios. Ju\u02c8 tzunj, mintii\u02c8 il ti\u02c8j tu\u02c8n t\u2011xi\u02c8 kkba\u02c8na mastl yol cye xjal ti\u02c8j ti cytena."
                },
                "9": {
                    "verse_nr": "9",
                    "verse": "Ejee\u02c8x xjal tuj cykil tnom tzin cykba\u02c8n weya ti tten oc cybi\u02c8na kyola, bix ti tten e cyaj cyk\u02c8o\u02c8na cysanta tu\u02c8n cyxi\u02c8 lpey ti\u02c8 Dios, bix ja\u02c8lewe nchi ajbena te Dios i\u02c8tz bix jaxxix."
                },
                "10": {
                    "verse_nr": "10",
                    "verse": "Tzin cykba\u02c8nxin ti tten nchi ayona ti\u02c8j jk\u02c8ij oj tul meltz\u02c8aj Tcwalxin tuj cya\u02c8j, jxin Jes\u00fas, jax xjal e jatz titz\u02c8jsa\u02c8nxin tuj cyamecy, bix jxjal Clolte ke tuj castiwa tzul."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jun taak\u02c8en Pablo e bint tuj tnom Tesal\u00f3nica - Key ocslal, ejee\u02c8xa cytzki\u02c8na nim ajben kyola cyey tu\u02c8n cyxi\u02c8 lpey ti\u02c8 Cristo. Yaa\u02c8n nuk kajxa iy\u02c8x q\u02c8uixc\u02c8aj ku\u02c8na tu\u02c8n t\u2011xi\u02c8 kk\u02c8umena tpocbal Cristo cyey."
                },
                "2": {
                    "verse_nr": "2",
                    "verse": "Cytzki\u02c8na tej mitkna\u02c8x kpona cyxola, otk tziy\u02c8x nim q\u02c8uixc\u02c8aj ku\u02c8na tuj tnom te Filipos, bix nim otk chi yasen xjal ki\u02c8ja. Pero min e cyaj kcye\u02c8yena ak\u02c8untl, sino e tcyiwsa Dios kc\u02c8u\u02c8ja tu\u02c8n t\u2011xi\u02c8 kk\u02c8umentla jba\u02c8n tyolxin tuj cytanema, amale e jawet cyk\u02c8oj xjal ki\u02c8ja juntl maj."
                },
                "3": {
                    "verse_nr": "3",
                    "verse": "Bix cytzki\u02c8na jyol e xi\u02c8 kk\u02c8o\u02c8na cyey yaa\u02c8n nuk jun tzpetpajlenel, bix yaa\u02c8n tu\u02c8n kcamana cypwaka, bix yaa\u02c8n tu\u02c8n cyxi\u02c8 tz\u02c8aka tuj jun \u1e8dtak\u02c8bil yol."
                },
                "4": {
                    "verse_nr": "4",
                    "verse": "Yaa\u02c8n ju\u02c8wa, sino jaxxix yol ti\u02c8j colbil ke tzin kk\u02c8umena, cuma e jaw tscy\u02c8o\u02c8n Dios ejoo\u02c8ya tu\u02c8n t\u2011xi\u02c8 kpocba\u02c8na. Bix nko k\u02c8umena yaa\u02c8n tu\u02c8n kela ba\u02c8n cywitz xjal, sino o\u02c8cx tu\u02c8n kela ba\u02c8n twitz Dios, jxin n\u2011el tniy\u02c8 ti\u02c8j ti niy\u02c8 tuj kc\u02c8u\u02c8j."
                },
                "5": {
                    "verse_nr": "5",
                    "verse": "Cytzki\u02c8na, bix jax ju\u02c8x ttzki\u02c8n Dios, mi nuket jun maj e kbinchaya xmoxbil cyey tuya cyeca kyola tuya jun kajbila e\u02c8wen ta\u02c8 ku\u02c8na tu\u02c8n tel kii\u02c8na cypwaka."
                },
                "6": {
                    "verse_nr": "6",
                    "verse": "Bix bajx o kajbe\u02c8ya tu\u02c8n kjaw nimsa\u02c8na cyu\u02c8na, mi nuk cyu\u02c8n mastl xjal. Amale atet koclena tu\u02c8n kjaw nimsa\u02c8na, cuma t\u2011xel Cristo ko\u02c8ya,"
                },
                "7": {
                    "verse_nr": "7",
                    "verse": "pero min e kajbe\u02c8ya jlu. Nuk e kajbe\u02c8ya tu\u02c8n kc\u02c8ojlana ejee\u02c8y tuya jun tk\u02c8ak\u02c8bil kc\u02c8u\u02c8ja cyi\u02c8ja, tisen jun txuybaj nc\u02c8ojlan cye tal cuma at tk\u02c8ak\u02c8bil tc\u02c8u\u02c8jxuj ti\u02c8j."
                },
                "8": {
                    "verse_nr": "8",
                    "verse": "Tu\u02c8n tzunj tk\u02c8ak\u02c8bil kc\u02c8u\u02c8ja cyi\u02c8ja, e xi\u02c8 kk\u02c8o\u02c8na jyol lu cyey ti\u02c8j ti tten tu\u02c8n cycleta. Bix yaa\u02c8n nuk jaj lu, pero tuya cykil kc\u02c8u\u02c8ja e xi\u02c8 kk\u02c8on kiiba tu\u02c8n konena cyi\u02c8ja, cuma il cyi\u02c8ja tuj kwitza."
                },
                "9": {
                    "verse_nr": "9",
                    "verse": "Key hermano, na\u02c8nx cyu\u02c8na ti tten ak\u02c8anan ko\u02c8ya tu\u02c8n kitz\u02c8ja. Te koniyan bix te k\u02c8ij ak\u02c8anan ko\u02c8ya, tu\u02c8ntzen mi\u02c8n cub kk\u02c8o\u02c8na jun gast cyibaja. Nim e sict ko\u02c8ya nuk tu\u02c8n tabij tyol Dios cyu\u02c8na ti\u02c8j colbil cyey."
                },
                "10": {
                    "verse_nr": "10",
                    "verse": "Cytzki\u02c8na, bix ttzki\u02c8n Dios, ti tten e xi\u02c8 kii\u02c8na knaabla cyxola, ejee\u02c8y ocslal. Sakxix bix jiquenxix bix mintii\u02c8 kpaltela e cyila."
                },
                "11": {
                    "verse_nr": "11",
                    "verse": "Jax ju\u02c8x cytzki\u02c8na ti tten e xi\u02c8 kkba\u02c8na cyey tu\u02c8n t\u2011xi\u02c8 cyii\u02c8na cychunk\u02c8lala tuj tumel, bix ti tten e xi\u02c8 kcyiwsa\u02c8na cyc\u02c8u\u02c8ja, bix ti tten e xi\u02c8 kkba\u02c8na cyey tu\u02c8n tcyaj cyk\u02c8o\u02c8na cyila. E kbinchaya cyey tisen nbinchan jun mambaj te jaca juun tcwal."
                },
                "12": {
                    "verse_nr": "12",
                    "verse": "Cykilcaj lu e bint ku\u02c8na tu\u02c8n t\u2011xi\u02c8 cyii\u02c8na cychunk\u02c8lala tuj tumel twitz Dios, jaj Dios e tzaj txconte cyey tu\u02c8n cyoca t\u2011xjalxin, bix tajxin tu\u02c8n cypona tuj tbanel najbil jaa\u02c8 ta\u02c8xin."
                },
                "13": {
                    "verse_nr": "13",
                    "verse": "Key ocslal, jaca k\u02c8ij nxi\u02c8 kk\u02c8o\u02c8na chjonte te Dios yaa\u02c8n nuk kajxa e xi\u02c8 kk\u02c8o\u02c8na tyol Dios cyey, sino e xi\u02c8 cyocsla\u02c8na. Tej t\u2011xi\u02c8 cyocsla\u02c8na, cuma yaa\u02c8n nuk cyyol xjal tuj cywitza. E xi\u02c8 cyocsla\u02c8na cuma jaxxix tyol Dios tuj cywitza. Bix cyak\u02c8anan tyol Dios tuj cyanema tu\u02c8n tch\u02c8ixpet cynaabla, ejee\u02c8y ocslal."
                },
                "14": {
                    "verse_nr": "14",
                    "verse": "Nchic\u02c8ajax nchi nimana jaxxix yol, cuma niy\u02c8x q\u02c8uixc\u02c8aj cyu\u02c8na nuk tu\u02c8nj cyocslabla. At xjal tuj cytanema nuk nchi k\u02c8ojl cyi\u02c8ja tu\u02c8nj cyocslabla ti\u02c8 Cristo, tisenj e baj tuj Judea te cyej jud\u00edo oc te t\u2011xjal Dios tu\u02c8nj cyocslabl ti\u02c8j Cristo Jes\u00fas. Kej jud\u00edo cycy\u02c8i Cristo nuk e xi\u02c8 cyyajla\u02c8n kej jud\u00edo otk chi ocslan."
                },
                "15": {
                    "verse_nr": "15",
                    "verse": "Bix nejl, e cub cybyo\u02c8nxin Kaaw Jes\u00fas. Bix e cub cybyo\u02c8n ke tyolel Dios te ootxa. Jax ju\u02c8x keya, etz lojo\u02c8n ko\u02c8ya cyu\u02c8nxin. Min chi elxin ba\u02c8n tuj twitz Dios, bix nuk ka\u02c8 nchi binchanxin ti\u02c8j cykil xjal."
                },
                "16": {
                    "verse_nr": "16",
                    "verse": "N\u2011oc cymayo\u02c8nxin ejoo\u02c8ya tu\u02c8n t\u2011xi\u02c8 kk\u02c8umena tyol Dios cyej xjal yaa\u02c8n jud\u00edo, cuma cycy\u02c8ixin tu\u02c8n cyclet. Nimxsen cyil cyiy\u02c8jilxin, bix tzinx nchi chmonxin il jaca k\u02c8ij ja\u02c8lewe. Ju\u02c8tzen tten ma cub tk\u02c8oj Dios cyibajxin, bix tzul tk\u02c8o\u02c8nxin jun nintzaj cycastiwaxin."
                },
                "17": {
                    "verse_nr": "17",
                    "verse": "E tajbe Pablo tu\u02c8n t\u2011xi\u02c8 juntl maj k\u02c8olbelte cye aj Tesal\u00f3nica - Perotzen keya, key hermano, tej ketz lojo\u02c8na tuj cytanema, tuj jun rato e kajbe\u02c8ya tu\u02c8n ktena cyuyey juntl maj. Etz cyii\u02c8n xjal ejoo\u02c8ya cyxola, pero mix etze cyii\u02c8nxin tk\u02c8ak\u02c8bil kc\u02c8u\u02c8ja cyi\u02c8ja, bix nim e kajbe\u02c8ya tu\u02c8n toc kcye\u02c8yena cywitza juntl maj."
                },
                "18": {
                    "verse_nr": "18",
                    "verse": "Pero tej toc kipena ti\u02c8j tu\u02c8n kpona cyuyey, oc tmayo\u02c8n taaw il ejoo\u02c8ya. Nim maj e wajbe\u02c8ya, inayena, Pablo, tu\u02c8n nxi\u02c8ya, pero mlay."
                },
                "19": {
                    "verse_nr": "19",
                    "verse": "Kaja tu\u02c8n toc kcye\u02c8yena cywitza cuma oj kpon twitz Kaaw Jesucristo, oj tul meltz\u02c8aj, \u00bfalcyetzenke c\u02c8ajbel te yec\u02c8bil c\u02c8ajbel jkaak\u02c8ena twitz tx\u02c8otx\u02c8? \u00bfAlcyetzenke ko tzalajela cyi\u02c8j? \u00bfBix tu\u02c8nj alcyetzenke ctzaal tk\u02c8o\u02c8nxin jun kcotza tu\u02c8nj ak\u02c8anan ko\u02c8ya ba\u02c8n? \u00bfYaa\u02c8mpatzen ejee\u02c8y?"
                },
                "20": {
                    "verse_nr": "20",
                    "verse": "Jax ku\u02c8na. Ejee\u02c8y jyec\u02c8bil cxe\u02c8l kyeec\u02c8ana ti\u02c8j kaak\u02c8ena, bix cyu\u02c8na ko tzalajela."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Cuma oc mayo\u02c8n kena tu\u02c8n npona cyuyey, bix cuma mlay tziy\u02c8x ku\u02c8na tu\u02c8n mi\u02c8n tz\u02c8el kni\u02c8ya ti\u02c8j ti cytena, ju\u02c8 tzunj e cub kximana tu\u02c8n t\u2011xi\u02c8 ksma\u02c8na Timoteo cyuyey, bix tu\u02c8n ncyaja njunala tuj Atenas."
                },
                "2": {
                    "verse_nr": "2",
                    "verse": "Jun t\u2011ak\u02c8anal Dios hermano Timoteo, bix nak\u02c8ananxin junx kuyena tu\u02c8n t\u2011xi\u02c8 kk\u02c8umena jba\u02c8n tpocbal Cristo. E xi\u02c8 ksma\u02c8na jaxin cyuyey, tu\u02c8ntzen cycywixa tuj cyocslabla, bix tu\u02c8n tcyiwset cyc\u02c8u\u02c8ja tu\u02c8nxin."
                },
                "3": {
                    "verse_nr": "3",
                    "verse": "E xi\u02c8 ksma\u02c8na jaxin tu\u02c8n mi\u02c8n baj cyc\u02c8u\u02c8ja tu\u02c8nj q\u02c8uixc\u02c8aj n\u2011oc cyi\u02c8ja nuk tu\u02c8nj cyocslabla. Q\u02c8uelel cyni\u02c8ya ti\u02c8j il ti\u02c8j tu\u02c8n tiy\u02c8x q\u02c8uixc\u02c8aj ku\u02c8n, cuma ocslal ko\u02c8."
                },
                "4": {
                    "verse_nr": "4",
                    "verse": "Ya o tz\u02c8el cyni\u02c8ya ti\u02c8j lu, cuma tej ktena cyxola, e xi\u02c8 kkba\u02c8na cyey q\u02c8uelel cyiiq\u02c8uen xjal ejoo\u02c8 nuk tu\u02c8nj kocslabl ti\u02c8j Cristo. Bix ju\u02c8tzen o baja, tisenj o cyila."
                },
                "5": {
                    "verse_nr": "5",
                    "verse": "Tej nbintiya niy\u02c8 q\u02c8uixc\u02c8aj cyi\u02c8ja, min iy\u02c8x wu\u02c8na tu\u02c8n min tz\u02c8el nni\u02c8ya ti\u02c8j ti tten cyocslabla, bix ju\u02c8 tzunj e xi\u02c8 nsma\u02c8na Timoteo te cyey\u02c8lte cyey. Oc niy\u02c8bebl cyi\u02c8ja tu\u02c8n taaw il tu\u02c8ntzen tcyaj cycye\u02c8yena cyocslabla, bix e wajbe\u02c8ya tu\u02c8n tel nni\u02c8ya ti\u02c8j ka k\u02c8i\u02c8nx cyocslabla, bix ka nuk kajxa ak\u02c8anan ko\u02c8ya cyxola."
                },
                "6": {
                    "verse_nr": "6",
                    "verse": "Pero ya mintl nko labta cyi\u02c8ja, cuma ma tzul meltz\u02c8aj Timoteo, bix ma tzaj tkba\u02c8nxin ba\u02c8n cyocslabla bix n\u2011oc kak\u02c8a cyey. Ma tzaj tkba\u02c8nxin nko tzaj cyna\u02c8na tuya tzalajebl, bix cyaja tu\u02c8n toc cycye\u02c8yena kwitza. Jax ju\u02c8x keya, kaja tu\u02c8n toc kcye\u02c8yena cywitza."
                },
                "7": {
                    "verse_nr": "7",
                    "verse": "Ju\u02c8 tzunj, key hermano, ma cyiwset kc\u02c8u\u02c8ja cyu\u02c8na tu\u02c8n tiy\u02c8x jq\u02c8uixc\u02c8aj bix pena ku\u02c8na, cuma ma kbi\u02c8ya ma cywix cyocslabla."
                },
                "8": {
                    "verse_nr": "8",
                    "verse": "Ma tz\u02c8el kbisa bix at tzalajebl tuj kchunk\u02c8lala cuma k\u02c8i\u02c8nxix cyocslabla ti\u02c8 Kaaw."
                },
                "9": {
                    "verse_nr": "9",
                    "verse": "Min cnet ku\u02c8na tu\u02c8n t\u2011xi\u02c8 kk\u02c8o\u02c8na chjonte te Dios cyi\u02c8ja, bix mintii\u02c8 yol tu\u02c8n t\u2011xi\u02c8 kkba\u02c8na ktzalajebla twitz Dios cyi\u02c8ja."
                },
                "10": {
                    "verse_nr": "10",
                    "verse": "Te k\u02c8ij bix te koniyan nxi\u02c8 kkubsa\u02c8na kwitza texin tu\u02c8n ttzaj tk\u02c8o\u02c8nxin tu\u02c8n toc kcye\u02c8yena cywitza, bix tu\u02c8n t\u2011xi\u02c8 kk\u02c8o\u02c8na jxnak\u02c8tzbil cyey min e xi\u02c8 kk\u02c8o\u02c8na cyey nejl, tu\u02c8ntzen tz\u02c8akl cyocslabla."
                },
                "11": {
                    "verse_nr": "11",
                    "verse": "Jket\u2011xittzen kbe\u02c8ya tu\u02c8n Kman Dios tuyax Kaaw Jesucristo, tu\u02c8ntzen kpona cyuyey juntl maj."
                },
                "12": {
                    "verse_nr": "12",
                    "verse": "Bix tak\u02c8xit\u2011xin cyey tu\u02c8n tz\u0308\u02c8iyne tz\u0308\u02c8iy tk\u02c8ak\u02c8bil cyc\u02c8u\u02c8ja cyxolxa, bix tu\u02c8n toc cyak\u02c8 cykil xjal cyey, tisen n\u2011oc cyak\u02c8a keya."
                },
                "13": {
                    "verse_nr": "13",
                    "verse": "Bix tzajxit tk\u02c8o\u02c8nxin cyey tu\u02c8n cycyaja cyiw tuj cyocslabla, tu\u02c8ntzen mintii\u02c8 cypaltela twitz Kman Dios bix tu\u02c8n cytena sakxix oj tul meltz\u02c8aj Kaaw Jesucristo cyuya cykilcaj t\u2011xjalxin."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ti tten tu\u02c8n t\u2011xi\u02c8 cyii\u02c8n ocslal cychunk\u02c8lal tujxix tumel - Yal ja\u02c8lewe, key ocslal, tu\u02c8nj koclena ma k\u02c8oj keya tu\u02c8n Kaaw Jes\u00fas, cxe\u02c8l kkba\u02c8na cyey ti tten tu\u02c8n t\u2011xi\u02c8 cyii\u02c8na cychunk\u02c8lala tujxix tumel. Cxe\u02c8l kcubsa\u02c8na kwitza cyey, cyk\u02c8o\u02c8ncxix cyipena ti\u02c8j tu\u02c8n xi\u02c8ne txi\u02c8 cyii\u02c8na cynaabla tisenj e xi\u02c8 kxnak\u02c8tza\u02c8na cyey, bix tu\u02c8n cyela ba\u02c8n twitz Dios."
                },
                "2": {
                    "verse_nr": "2",
                    "verse": "Cytzki\u02c8na ti tten tu\u02c8n cyela ba\u02c8n twitz Dios, cuma e xi\u02c8 kk\u02c8o\u02c8na jxnak\u02c8tzbil cyey ti\u02c8j lu, ejee\u02c8j xnak\u02c8tzbil e tzaj tkba\u02c8n Kaaw Jes\u00fas."
                },
                "3": {
                    "verse_nr": "3",
                    "verse": "Cytzki\u02c8na taj Dios tu\u02c8n t\u2011xi\u02c8 cyii\u02c8na jun cynaabla sakxix. Cyk\u02c8oncja cyachbila tu\u02c8n cyoc ipana cyi\u02c8j xuuj yaa\u02c8n cyxu\u02c8la bix cyi\u02c8j xinak yaa\u02c8n cychmila."
                },
                "4": {
                    "verse_nr": "4",
                    "verse": "Taj Dios tu\u02c8n cytzyunte cyiiba ti\u02c8j cyxumlala, tu\u02c8ntzen tten cynaabla sakxix bix tu\u02c8ntzen cyniman xjal cynaabla."
                },
                "5": {
                    "verse_nr": "5",
                    "verse": "Mi\u02c8n che\u02c8x lpey ti\u02c8j nuk tik\u02c8ch jyaa\u02c8n ba\u02c8n taj cyxumlala, tisen nbint cyu\u02c8n kej xjal min cytzki\u02c8n Dios."
                },
                "6": {
                    "verse_nr": "6",
                    "verse": "Tcy\u02c8ixin tu\u02c8n cybinchana jun ka\u02c8 ti\u02c8 juntl ocslal tu\u02c8nj tu\u02c8n cyoc ipana ti\u02c8 t\u2011xu\u02c8l. Ctzaal tk\u02c8o\u02c8n Kaaw castiwa tibaj cykilca kej xjal nchi oc ipan cyi\u02c8j t\u2011xu\u02c8l juntl, tisen e xi\u02c8 kkba\u02c8na cyey nejl tuya jun cyiw yol."
                },
                "7": {
                    "verse_nr": "7",
                    "verse": "Min e ttxoc Dios ejoo\u02c8 tu\u02c8n kbinchante jyaa\u02c8n ba\u02c8n, sino tu\u02c8n koc t\u2011xjalxin sakxix."
                },
                "8": {
                    "verse_nr": "8",
                    "verse": "Ju\u02c8 tzunj, alcyej xjal tcy\u02c8i tu\u02c8n tniman ja yol lu, yaa\u02c8n nuk n\u2011el t\u2011xoo\u02c8n jun yol nkbaj ku\u02c8na, sino n\u2011el t\u2011xoo\u02c8n Dios, ja Dios e tzaj smante Esp\u00edritu Santo ke tu\u02c8n koc sakxix."
                },
                "9": {
                    "verse_nr": "9",
                    "verse": "Yaltzen tk\u02c8ak\u02c8bil cyc\u02c8u\u02c8ja cyxolxa, key ocslal, mintii\u02c8 il ti\u02c8j tu\u02c8n t\u2011xi\u02c8 ktz\u02c8i\u02c8bena cyey ti\u02c8j lu, cuma jax Dios ma xnak\u02c8tzante cyey tu\u02c8n toc cyak\u02c8a cyuyey cyey."
                },
                "10": {
                    "verse_nr": "10",
                    "verse": "Tzinen ta\u02c8 ma chi yeec\u02c8ana tk\u02c8ak\u02c8bil cyc\u02c8u\u02c8ja ti\u02c8j cykilca ocslal tuj entera departamento te Macedonia. Pero cxe\u02c8l kkanena cyey tu\u02c8n tz\u0308\u02c8iyne tz\u0308\u02c8iy tk\u02c8ak\u02c8bil cyc\u02c8u\u02c8ja cyi\u02c8jxin."
                },
                "11": {
                    "verse_nr": "11",
                    "verse": "Bix cyk\u02c8o\u02c8nc cyipena ti\u02c8j tu\u02c8n cytena tuj ttz\u0308yal cyuya xjal, bix nuk o\u02c8cx tu\u02c8n cyak\u02c8anana ti\u02c8j cyey cyaak\u02c8en, bix tu\u02c8n mi\u02c8n cyiik\u02c8a cy\u02c8aja, sino tu\u02c8n cyak\u02c8anana tu\u02c8n cyitz\u02c8ja, tisen e xi\u02c8 kkba\u02c8na cyey nejl."
                },
                "12": {
                    "verse_nr": "12",
                    "verse": "Chi ak\u02c8anana, tu\u02c8ntzen mi\u02c8n chi oca te jun ch\u02c8ixbajil cywitzj xjal yaa\u02c8n ocslal, bix tu\u02c8n cytena mintii\u02c8 palt cyey."
                },
                "13": {
                    "verse_nr": "13",
                    "verse": "Tej tkbante Pablo ti tten oj tul meltz\u02c8aj Kaaw Jes\u00fas - Key ocslal, ja\u02c8lewe cxe\u02c8l nkba\u02c8na cyey ti pjel cyej ocslal ma chi cyim, tu\u02c8n tel cyni\u02c8ya ti\u02c8j, tu\u02c8ntzen mi\u02c8n baj cyc\u02c8u\u02c8ja ti\u02c8j ti pjel cyi\u02c8jxin, tisen nbaj cyc\u02c8u\u02c8j kej xjal yaa\u02c8n ocslal oj nchi cyim xjal. Mi\u02c8n chi bisena."
                },
                "14": {
                    "verse_nr": "14",
                    "verse": "C\u02c8oquel cycwenta ti\u02c8j e cyim Jes\u00fas pero ma jatz titz\u02c8jsa\u02c8n Dios jaxin tuj cyamecy. Katzen jaxxix ja lu, iltzen ti\u02c8j ctzaal tii\u02c8n Dios cykilca kej cyimne ocslal junx tuya Jes\u00fas oj tul meltz\u02c8aj Jes\u00fas."
                },
                "15": {
                    "verse_nr": "15",
                    "verse": "Cxe\u02c8l nkba\u02c8na cyey jun tumel ma tzaj tkba\u02c8n Kaaw weya. Oj tul meltz\u02c8ajxin, kej ocslal i\u02c8tzx twitz tx\u02c8otx\u02c8 oj tulxin, mlay ko\u02c8x tuyaxin nejl cywitzj ocslal o chi cyim."
                },
                "16": {
                    "verse_nr": "16",
                    "verse": "Jax Kaaw cweletz tuj cya\u02c8j, bix tuya jun jawnex tk\u02c8ajk\u02c8ajel cwel k\u02c8ajt, cxe\u02c8l tkba\u02c8n tu\u02c8n cyjatz itz\u02c8j kej xjal ocslan ti\u02c8 Cristo juntl maj tuj cyamecy tuya ac\u02c8aj cyxumlal. Bix cjawel ts\u0308i\u02c8n jtsanjel Dios mas jawnex tuj cya\u02c8j, bix ck\u02c8ajtel t\u2011xux Dios, bix chi jawetz itz\u02c8j kej ocslal cyimne, nejl cywitz kej ocslal i\u02c8tz."
                },
                "17": {
                    "verse_nr": "17",
                    "verse": "Lepchxetzen ko\u02c8, ejoo\u02c8j i\u02c8tzx ko\u02c8 twitz tx\u02c8otx\u02c8, ko jawel k\u02c8i\u02c8n tuj muj, tu\u02c8n kchmet junx cyuyaj niy\u02c8tl ocslal, tu\u02c8ntzen kclunte kiib tuyaj Kaaw tzul. Bix ko temel tuya Kaaw te junx maj."
                },
                "18": {
                    "verse_nr": "18",
                    "verse": "Ju\u02c8 tzunj, cycyiwsam cyc\u02c8u\u02c8ja cyxolxa tu\u02c8n ja yol lu."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Yaltzen te alcyej k\u02c8ij bix alcyej jnabk\u02c8i tu\u02c8n tul meltz\u02c8aj Kaaw, mintii\u02c8 il ti\u02c8j tu\u02c8n t\u2011xi\u02c8 nxnak\u02c8tza\u02c8ntla cyey ti\u02c8j lu."
                },
                "2": {
                    "verse_nr": "2",
                    "verse": "Ya cytzki\u02c8ntla tzul meltz\u02c8aj Kaaw oj min chi ayon xjal ti\u02c8j, tisen jun alak\u02c8 n\u2011ul te koniyan."
                },
                "3": {
                    "verse_nr": "3",
                    "verse": "Tuj tzunj k\u02c8ij tzul, cykba\u02c8 xjal: \u201cMintii\u02c8 pjel ke. Ko temel tuj ttz\u0308yal,\u201d tz\u0308i cybel xjal. Pero jun k\u02c8ij mintii\u02c8 tumel cwel tcastiwa Dios cyibaj, bix mlay chi tzokpaj, tisen il ti\u02c8j q\u02c8uiyel tchyonex tal jun xuuj tu\u02c8n oj tpon tumel tu\u02c8n tul itz\u02c8j."
                },
                "4": {
                    "verse_nr": "4",
                    "verse": "Perotzen cyey, hermano, yaa\u02c8n atl cynaabla tuj klolj, tisen cynaabl aj il. Ju\u02c8 tzunj, nchi ayona ti\u02c8j jk\u02c8ij oj tul Cristo juntl maj. Yaa\u02c8n ejee\u02c8y tisen jun taaw jaa\u02c8 bix ch\u02c8innch\u02c8e oj toc jun alak\u02c8 tuj tja te koniyan, cuma n\u2011el cyni\u02c8ya ti\u02c8j tzul jk\u02c8ij te Kaaw."
                },
                "5": {
                    "verse_nr": "5",
                    "verse": "Cykilca ke cyey tuj spi\u02c8yen ete\u02c8y bix te k\u02c8ijl. Yaa\u02c8n ejoo\u02c8 ocslal tisen tuj klolj bix tuj koniyan."
                },
                "6": {
                    "verse_nr": "6",
                    "verse": "Ju\u02c8 tzunj, mi\u02c8n ko wutan tisen ke mastl xjal. Nuk o\u02c8cx tu\u02c8n tten knaabl i\u02c8tz, tu\u02c8ntzen binne kten oj tulxin."
                },
                "7": {
                    "verse_nr": "7",
                    "verse": "Mi\u02c8n ko ten tisen kej xjal nuk nchi wutan bix nchi c\u02c8an k\u02c8e\u02c8n te koniyan, bix min tz\u02c8el cyniy\u02c8 ti\u02c8j ti nbaj."
                },
                "8": {
                    "verse_nr": "8",
                    "verse": "Pero ke, xjal te k\u02c8ij ko\u02c8, bix il ti\u02c8j tu\u02c8n kten i\u02c8tz, tisen jun soldado. Tisen n\u2011oc xcbil ttzii\u02c8 t\u2011xuuc\u02c8 soldado bix njax maksbil twitz tu\u02c8n binne tten, jax ju\u02c8x ke. Binne ko temel tu\u02c8nj n\u2011oc ke kc\u02c8u\u02c8j ti\u02c8 Dios, bix tu\u02c8n toc tak\u02c8 Dios ke, bix tu\u02c8n kayon ti\u02c8j jcolbil ke ctk\u02c8a\u02c8 Dios."
                },
                "9": {
                    "verse_nr": "9",
                    "verse": "Ko ayol ti\u02c8j colbil ke, cuma min ma baj tninc\u02c8u\u02c8n Dios tu\u02c8n tcub tk\u02c8o\u02c8n castiwa kibaj, sino tu\u02c8n kclet tu\u02c8n Kaaw Jesucristo."
                },
                "10": {
                    "verse_nr": "10",
                    "verse": "E cyimxin te kxel, tu\u02c8ntzen kten tuyaxin te junx maj, ka i\u02c8tzx ko\u02c8 oj tulxin, bix ka otk ko cyim."
                },
                "11": {
                    "verse_nr": "11",
                    "verse": "Ju\u02c8 tzunj, cycyiwsam cyc\u02c8u\u02c8ja cyxolxa tu\u02c8nj ja yol lu, tisen nbint cyu\u02c8n nimtl cyxola."
                },
                "12": {
                    "verse_nr": "12",
                    "verse": "Tej t\u2011xi\u02c8 tk\u02c8o\u02c8n Pablo cynaabl ocslal - Key ocslal, cxe\u02c8l kkubsa\u02c8na kwitza cyey tu\u02c8n tel cyni\u02c8ya ti\u02c8j at c\u02c8ajbel kej t\u2011ak\u02c8anal Kaaw cyxola. Nchi cawen cyxola bix nchi k\u02c8on xnak\u02c8tzbil cyey tuya cykil cyc\u02c8u\u02c8j. Ju\u02c8 tzunj, chi nimana cyi\u02c8jxin."
                },
                "13": {
                    "verse_nr": "13",
                    "verse": "Cyk\u02c8onxa cynimbila bix tk\u02c8ak\u02c8bil cyc\u02c8u\u02c8ja cyexin, cuma t\u2011ak\u02c8anal Kaawkexin. Bix tenx cymojbabl cyiiba cyxolxa."
                },
                "14": {
                    "verse_nr": "14",
                    "verse": "Jax cxe\u02c8l kcubsa\u02c8na kwitza cyey, key hermano, tu\u02c8n t\u2011xi\u02c8 cykba\u02c8na cyej xjal cy\u02c8aj tu\u02c8n cyak\u02c8anan, bix tu\u02c8n cycyiwsantiya cyc\u02c8u\u02c8j kej xjal at ttz\u0308i cyi\u02c8j, bix tu\u02c8n t\u2011xi\u02c8 cyonena kej xjal yaa\u02c8n cyiwxix tuj cyocslabl, bix tu\u02c8n tten cypasensyey cyi\u02c8j cykilca ocslal."
                },
                "15": {
                    "verse_nr": "15",
                    "verse": "Ka ma tz\u02c8oc bint jun ka\u02c8 cyi\u02c8ja, c\u02c8oquel cycwenta ti\u02c8j tu\u02c8n mi\u02c8n xe\u02c8len cyu\u02c8na. Nuk o\u02c8cx tu\u02c8n cybinchantiya jba\u02c8n cyxolxa bix cye cykil xjal."
                },
                "16": {
                    "verse_nr": "16",
                    "verse": "Chi tzalajxa."
                },
                "17": {
                    "verse_nr": "17",
                    "verse": "Mi\u02c8n chi we\u02c8y tu\u02c8n cyna\u02c8na Dios."
                },
                "18": {
                    "verse_nr": "18",
                    "verse": "Cyk\u02c8onx chjonte te Dios ti\u02c8 cykilca. Kej lu taj Dios tu\u02c8n tbint cyu\u02c8na, ejee\u02c8ja at cymojbabl cyiiba tuya Cristo Jes\u00fas."
                },
                "19": {
                    "verse_nr": "19",
                    "verse": "Mi\u02c8n tz\u02c8oc cymayo\u02c8na tu\u02c8n tak\u02c8anan Esp\u00edritu Santo."
                },
                "20": {
                    "verse_nr": "20",
                    "verse": "Mi\u02c8n tz\u02c8el cyxoo\u02c8na cyyol kej xjal nchi k\u02c8umen jma tyeec\u02c8an Dios cyexin."
                },
                "21": {
                    "verse_nr": "21",
                    "verse": "Pero oj nchi k\u02c8umenxin, cyabinx ti toc cyu\u02c8nxin, la\u02c8 ka tumel bix ka min. Katzen jaxxix, cybi\u02c8nctzen."
                },
                "22": {
                    "verse_nr": "22",
                    "verse": "Pero cypa\u02c8mel cyiiba ti\u02c8j cykil yol yaa\u02c8n ba\u02c8n."
                },
                "23": {
                    "verse_nr": "23",
                    "verse": "Tzajxittzen tk\u02c8o\u02c8n Dios tu\u02c8n cytena sakxix te junx maj, jaxj Dios k\u02c8ol cyey tu\u02c8n cytena tuj txubtx. Bix tc\u02c8ojla\u02c8xit\u2011xin cychunk\u02c8lala bix cynaabla bix cyxumlala, tu\u02c8ntzen cycneta mintii\u02c8 cyila oj tul meltz\u02c8aj Kaaw Jesucristo."
                },
                "24": {
                    "verse_nr": "24",
                    "verse": "Npon baj Dios ti\u02c8 cykilca tyol. Ma txconxin cyey tu\u02c8n cyoca t\u2011xjalxin, bix cbinel tu\u02c8nxin tu\u02c8n cycleta."
                },
                "25": {
                    "verse_nr": "25",
                    "verse": "Jun manc\u02c8bil yol tu\u02c8n Pablo - Key ocslal, chi na\u02c8na Dios ki\u02c8ja."
                },
                "26": {
                    "verse_nr": "26",
                    "verse": "Cyk\u02c8onxa nim kk\u02c8olbebla cye cykil ocslal tuya jun tz\u02c8ubj witzbaj, tisex tten tu\u02c8n t\u2011xi\u02c8 kyeec\u02c8an tk\u02c8ak\u02c8bil kc\u02c8u\u02c8j kxol."
                },
                "27": {
                    "verse_nr": "27",
                    "verse": "Cxe\u02c8l nkba\u02c8na cyey tu\u02c8n tcyaj cyk\u02c8o\u02c8na cyyola twitz Kaaw tuya jun jurament tu\u02c8n tjaw cys\u0308i\u02c8na ja u\u02c8j lu cywitz cykil ocslal."
                },
                "28": {
                    "verse_nr": "28",
                    "verse": "Tenxit t\u2011xtalbil Kaaw Jesucristo cyuyey. O\u02c8cx nyolja."
                }
            }
        }
    }
}