{
    "version": "MVJ",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jun u\u02c8j e xi\u02c8 ttz\u02c8i\u02c8ben Santiago - Jun k\u02c8olbebl tu\u02c8n Santiago - Inayena Santiago. Jun t\u2011ak\u02c8anal Dios kena, bix jun t\u2011ak\u02c8anal Kaaw Jesucristo. Nxi\u02c8 nk\u02c8o\u02c8na jun nk\u02c8olbebla te cyey jud\u00edo ma chi el tz\u0308itja tuj cykilca twitz tx\u02c8otx\u02c8."
                },
                "2": {
                    "verse_nr": "2",
                    "verse": "Ntzaj tk\u02c8o\u02c8n Dios knaabl - Key ocslal, ka ma tzaj pena bix q\u02c8uixc\u02c8aj bix jun ka\u02c8 cyi\u02c8ja, mi\u02c8n chi bisena, sino chi tzalaja,"
                },
                "3": {
                    "verse_nr": "3",
                    "verse": "cuma cytzki\u02c8na ka ma tziy\u02c8x kej q\u02c8uixc\u02c8aj lu cyu\u02c8na, nchi ajbentzen tu\u02c8n tcywix cyocslabla ti\u02c8 Cristo, bix ctemel mas cypasensyey."
                },
                "4": {
                    "verse_nr": "4",
                    "verse": "Iltzen ti\u02c8j tu\u02c8n tten cypasensyey, tu\u02c8ntzen tz\u02c8akl cynaabla, tu\u02c8n mintii\u02c8 palt cyey tuj cyocslabla."
                },
                "5": {
                    "verse_nr": "5",
                    "verse": "Katzen at jun xjal cyxola ka at\u2011x taj tnaabl ti\u02c8, kanenx te Dios, bix ctzaal tk\u02c8o\u02c8n Dios tnaablxin, cuma taj Dios tu\u02c8n ttzaj tk\u02c8o\u02c8n nim ba\u02c8n cye xjal. Min tz\u02c8oc ilen Dios ki\u02c8j oj nko kanen texin."
                },
                "6": {
                    "verse_nr": "6",
                    "verse": "Pero oj t\u2011xi\u02c8 kkanen, ilxsen ti\u02c8j c\u02c8oquel ke kc\u02c8u\u02c8j ti\u02c8jxin, bix mi\u02c8n baj kc\u02c8u\u02c8j, cuma ka ma baj tc\u02c8u\u02c8j jun xjal ti\u02c8 Dios oj nxi\u02c8 tkanen, ju\u02c8tzen tisen mar nyucch jaca maj tu\u02c8n cyk\u02c8i\u02c8k."
                },
                "7": {
                    "verse_nr": "7",
                    "verse": "Ka ma txi\u02c8 cykanena te Dios pero min tz\u02c8oc ke cyc\u02c8u\u02c8ja ti\u02c8jxin, mlay tzaj tk\u02c8o\u02c8nxin cyey,"
                },
                "8": {
                    "verse_nr": "8",
                    "verse": "cuma tuya ca\u02c8ba twi\u02c8 cyc\u02c8u\u02c8ja nxi\u02c8 cykanena, bix yaa\u02c8n cyiw cyc\u02c8u\u02c8ja tuj cyocslabla."
                },
                "9": {
                    "verse_nr": "9",
                    "verse": "Yal kej ocslal mebe, tu\u02c8n cytzalaj, cuma ma k\u02c8oj jawnex cyoclen tu\u02c8n tiy\u02c8x q\u02c8uixc\u02c8aj cyu\u02c8n tisen iy\u02c8x tu\u02c8n Cristo."
                },
                "10": {
                    "verse_nr": "10",
                    "verse": "Jax kej ocslal k\u02c8ine, tu\u02c8n cytzalaj, pero yaa\u02c8n ti\u02c8j cyk\u02c8inemal, sino ti\u02c8j ma tzaj tk\u02c8o\u02c8n Dios tu\u02c8n cyoc te ch\u02c8in, cuma n\u2011el cyniy\u02c8 ti\u02c8j cykilca k\u02c8ine chi pjel, tisen txmaquel c\u02c8ul."
                },
                "11": {
                    "verse_nr": "11",
                    "verse": "Oj n\u2011ul k\u02c8ij, nk\u02c8on nim cyak, bi\u02c8x ntzkij c\u02c8ul, bix n\u2011el tz\u02c8ak txmaquel, bix naj tilbil. Jaxsen ju\u02c8x jxjal k\u02c8ine. N\u2011oc tk\u02c8on tiib ti\u02c8 tik\u02c8ch at twitz tx\u02c8otx\u02c8, pero cymel, tisen txmaquel c\u02c8ul."
                },
                "12": {
                    "verse_nr": "12",
                    "verse": "Cy\u02c8iwla\u02c8n ta\u02c8 jxjal mi\u02c8n cyaj tk\u02c8o\u02c8n tocslabl ti\u02c8 Cristo oj n\u2011oc q\u02c8uixc\u02c8aj ti\u02c8j - Cy\u02c8iwla\u02c8n ta\u02c8 jxjal min cyaj tk\u02c8o\u02c8n tocslabl ti\u02c8 Cristo oj n\u2011oc q\u02c8uixc\u02c8aj ti\u02c8j, cuma ka ma tziy\u02c8x q\u02c8uixc\u02c8aj tu\u02c8n, ck\u02c8ojeltzen tcotz, jaj tchunk\u02c8lal te junx maj o tkba Dios te cyej xjal n\u2011oc tak\u02c8 cye."
                },
                "13": {
                    "verse_nr": "13",
                    "verse": "Katzen at jun xjal n\u2011oc niy\u02c8bebl ti\u02c8j tu\u02c8n tbint jun ka\u02c8 tu\u02c8n, mi\u02c8n txi\u02c8 tkba\u02c8n ka ja Dios ma tz\u02c8oc cyakwusante tu\u02c8n tbint jyaa\u02c8n ba\u02c8n tu\u02c8n, cuma tcy\u02c8i te Dios tu\u02c8n tbinchante jun ka\u02c8, bix bajx tzaa\u02c8 tk\u02c8o\u02c8nxin jun yol te jun xjal tu\u02c8n tbint jun ka\u02c8 tu\u02c8n."
                },
                "14": {
                    "verse_nr": "14",
                    "verse": "Ti\u02c8jx tnaabl xjal n\u2011el itz\u02c8j niy\u02c8bebl te, cuma npon tc\u02c8u\u02c8j xjal ti\u02c8j tajbil tnaabl aj il, bix nsbuj tu\u02c8n."
                },
                "15": {
                    "verse_nr": "15",
                    "verse": "Bix oj n\u2011oc tbi\u02c8nxin, bix nxi\u02c8 tz\u02c8akxin tuj il, bix ntz\u0308\u02c8iy tilxin. Ctk\u02c8a\u02c8tzen tcyamecyxin te junx maj tu\u02c8n tilxin."
                },
                "16": {
                    "verse_nr": "16",
                    "verse": "Key ocslal n\u2011oc cyak\u02c8a weya, mi\u02c8n chi tzpeta ti\u02c8 Dios,"
                },
                "17": {
                    "verse_nr": "17",
                    "verse": "cuma nuk jaj cotz ba\u02c8n bix nuk jaj tbanelxix tzin tk\u02c8o\u02c8n Kman Dios tuj cya\u02c8j ke. Jk\u02c8ij bix xjaw bix ke che\u02c8w e tbinchaxin, nchi bet jaca hora, bix nch\u02c8ixpet xlequen tzin cyk\u02c8o\u02c8n. Pero te Dios, min tch\u02c8ixpu tnaabl."
                },
                "18": {
                    "verse_nr": "18",
                    "verse": "Ju\u02c8 e tajbexin tu\u02c8n ttzaj tk\u02c8o\u02c8nxin ke tu\u02c8n koc te tcwalxin tu\u02c8nj jaxxix tyolxin, tu\u02c8ntzen koc te tneel ocslal cyxol xjal, tisen tneel twitz awal."
                },
                "19": {
                    "verse_nr": "19",
                    "verse": "Il ti\u02c8j tu\u02c8n tbint tyol Dios ku\u02c8n yaa\u02c8n nuk o\u02c8cx tu\u02c8n toc kbi\u02c8n - Key ocslal n\u2011oc cyak\u02c8a weya, cybi\u02c8nc ja yol lu. Mas ba\u02c8n tu\u02c8n t\u2011xi\u02c8 cybi\u02c8na tyol Dios twitzj tu\u02c8n t\u2011xi\u02c8 cykba\u02c8na nuk cyexa cyyola. Bix mi\u02c8n chi jaw k\u02c8ojl naja,"
                },
                "20": {
                    "verse_nr": "20",
                    "verse": "cuma mlay chi ajbena te Dios tuya cyk\u02c8oja."
                },
                "21": {
                    "verse_nr": "21",
                    "verse": "Ju\u02c8 tzunj, cyk\u02c8o\u02c8ncj cykilcaj yaa\u02c8n ba\u02c8n bix jka\u02c8, bix tuya jun cynaabla maans, chi lpexa ti\u02c8j tyol Dios ma cu\u02c8x awet tuj cyanema, bix at tipemal tu\u02c8n cycleta tu\u02c8n."
                },
                "22": {
                    "verse_nr": "22",
                    "verse": "Il ti\u02c8j tu\u02c8n tbint tyolxin cyu\u02c8na, cuma ka nuk ma tz\u02c8oc cybi\u02c8na tyolxin pero min cybiy, ncubtzen cysbun cyiiba ju\u02c8wa."
                },
                "23": {
                    "verse_nr": "23",
                    "verse": "Alcyej xjal nuk nxi\u02c8 tbi\u02c8n tyol Dios pero min bint tu\u02c8n, ju\u02c8tzen tisen jun xjal n\u2011ocx tcye\u02c8yen twitz tuj jun respej."
                },
                "24": {
                    "verse_nr": "24",
                    "verse": "Oj tbaj tcye\u02c8yen twitz, nxi\u02c8tzen, bix n\u2011el tuj tc\u02c8u\u02c8j tii\u02c8n tcye\u02c8nc."
                },
                "25": {
                    "verse_nr": "25",
                    "verse": "Pero alcyej xjal n\u2011oc tk\u02c8on tiib jaca k\u02c8ij tu\u02c8n tel tniy\u02c8 ti\u02c8j ti toc tu\u02c8n tley Dios, bix min n\u2011el tuj tc\u02c8u\u02c8j ti toc tu\u02c8n ley, sino n\u2011oc tipen ti\u02c8j tu\u02c8n tbint tu\u02c8n, cweltzen xtalbil tibaj, cuma tbanelxix tley Dios, bix nko tzakpet ti\u02c8 il tu\u02c8n."
                },
                "26": {
                    "verse_nr": "26",
                    "verse": "Ka at jun xjal cyxola najben te Dios tuj twitz, pero min ttzuy tiib ti\u02c8 tyol, nuk nsbun tiib, bix mintii\u02c8 tajbel tocslabl."
                },
                "27": {
                    "verse_nr": "27",
                    "verse": "Chi elela ba\u02c8n tuj twitz Kman Dios ka ma chi onena cyi\u02c8j nee\u02c8 mebe bix cyi\u02c8j xuuj viuda oj n\u2011oc pena cyi\u02c8j, bix ka ma cytzuy cyiiba twitz il tzalu twitz tx\u02c8otx\u02c8."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Min\u2011al jun xjal mas nintzaj twitz juntl - Key ocslal, tuj cyocslabla ti\u02c8j jawnex Kaaw Jesucristo, mi\u02c8n txi\u02c8 cyximana cyi\u02c8j xjal ka at jun mas nintzaj twitz juntl."
                },
                "2": {
                    "verse_nr": "2",
                    "verse": "Ka ma tz\u02c8ocx jun xjal cyxola tuj tja Dios, bix tcub t\u2011xmulk\u02c8ab te oro, bix toc tbanel t\u2011xbalen ti\u02c8j, bix jax ju\u02c8x ka ma tz\u02c8ocx jun xjal mebe bix toc t\u2011xbalen ttx\u02c8akan,"
                },
                "3": {
                    "verse_nr": "3",
                    "verse": "mi\u02c8n tz\u02c8oc cyk\u02c8o\u02c8na mas tajbel jxjal k\u02c8inawe. Ka ma txi\u02c8 cykba\u02c8na tej xjal toc t\u2011xbalen wi\u02c8yel ti\u02c8j: \u201cKequey tzalu tuj jun k\u02c8ukbil tbanelxix,\u201d bix ka ma txi\u02c8 cykba\u02c8na tej xjal mebe: \u201cKequey tzalu twitz tx\u02c8otx\u02c8, bix ka we\u02c8q\u02c8uey jatzewe cyi\u02c8jxe xjal,\u201d ka ma bint cyu\u02c8na ju\u02c8wa,"
                },
                "4": {
                    "verse_nr": "4",
                    "verse": "yaa\u02c8ntzen junx ta\u02c8 cyc\u02c8u\u02c8ja cyi\u02c8 xjal cyxola. Matzen tz\u02c8oc cyk\u02c8on cyiiba tisen ke juez nuk cyaj tu\u02c8n cyajben cyej xjal nintzaj, tu\u02c8n cycaman pwak. Yaa\u02c8ntzen tumel cyu\u02c8na."
                },
                "5": {
                    "verse_nr": "5",
                    "verse": "Key ocslal n\u2011oc cyak\u02c8a weya, c\u02c8oquel cycwenta ti\u02c8j nyola. Kej xjal mebe tuj cywitz xjal te twitz tx\u02c8otx\u02c8, ma jaw tscy\u02c8o\u02c8n Dios tu\u02c8n cyoc te k\u02c8ina, cuma tu\u02c8nj cyocslabl ck\u02c8ojel cye tu\u02c8n cyoc tuj tcawbil Dios, tisen ma cyaj tkba\u02c8n Dios te cye kej xjal n\u2011oc tak\u02c8 Dios cye."
                },
                "6": {
                    "verse_nr": "6",
                    "verse": "Pero cyey, nuk n\u2011el cyiiq\u02c8uena kej xjal mebe. \u00bfPero alcye kej xjal nchi binchan ka\u02c8 cyi\u02c8ja? \u00bfYaa\u02c8mpatzen ejee\u02c8x kej xjal k\u02c8ina? \u00bfYaa\u02c8mpatzen cyu\u02c8n k\u02c8ina tu\u02c8n cycambil n\u2011el cyii\u02c8n tik\u02c8ch cyey tuj juzgado?"
                },
                "7": {
                    "verse_nr": "7",
                    "verse": "\u00bfYaa\u02c8mpatzen jax kej k\u02c8ina nchi xmucchan ti\u02c8j jawnex tbi Jes\u00fas, jxjal Cyaawa?"
                },
                "8": {
                    "verse_nr": "8",
                    "verse": "Pero ka ma tz\u02c8oc cyak\u02c8 ke cyuyey cyey tisenj n\u2011oc cyak\u02c8 cyiiba cyey, ba\u02c8ntzen tzin cybincha\u02c8na, cuma nintzaj ja ley lu tuj jawnex tley Dios."
                },
                "9": {
                    "verse_nr": "9",
                    "verse": "Pero ka ma txi\u02c8 cyyeec\u02c8ana mas nimbil cyej xjal k\u02c8ina cywitzj xjal mebe, attzen cyila, bix nchic\u02c8ajax min txi\u02c8 cybi\u02c8na tley Dios."
                },
                "10": {
                    "verse_nr": "10",
                    "verse": "Ka at jun xjal ma txi\u02c8 tbi\u02c8n cykilca tley Dios, pero ma tzpet tuj jun mandamyent te ley, amale nuket jun mandamyent, ya ma cub tz\u02c8ak tuj cykilca ley."
                },
                "11": {
                    "verse_nr": "11",
                    "verse": "Ktzki\u02c8n ju\u02c8 tten, cuma e tkba Dios tu\u02c8n mi\u02c8n cyaj cycye\u02c8yena cyxu\u02c8la tu\u02c8n juntl xuuj, bix jax Dios e kbante tu\u02c8n mi\u02c8n tz\u02c8oc cybyo\u02c8na xjal. Ju\u02c8 tzunj, ka ma tz\u02c8oc cybyo\u02c8na jun xjal, amale mint chi wutana tuya juntl xuuj yaa\u02c8n cyxu\u02c8la, pero ma bint il cyu\u02c8na, cuma min ma cynima cykilca yol k\u02c8o\u02c8n tu\u02c8n Dios."
                },
                "12": {
                    "verse_nr": "12",
                    "verse": "Chi yolena tuya tk\u02c8ak\u02c8bil cyc\u02c8u\u02c8ja cyi\u02c8 xjal, bix cybinchama ba\u02c8n cye xjal, cuma oj toc tcye\u02c8yen Dios ejee\u02c8y ka ma bint ba\u02c8n cyu\u02c8na bix ka min, cmloltzen ejee\u02c8y tii\u02c8nkey ti\u02c8 ley tzin tkba\u02c8n c\u02c8oquel kk\u02c8o\u02c8n lastim cye xjal."
                },
                "13": {
                    "verse_nr": "13",
                    "verse": "Ka mintii\u02c8 lastim cyu\u02c8na cye xjal, jax mintii\u02c8 lastim tk\u02c8a\u02c8 Dios cyey oj cyoca tuj xkel twitzxin. Pero ka ma tzaj k\u02c8ak\u02c8en cyc\u02c8u\u02c8ja cyi\u02c8 juntl, tzul k\u02c8ak\u02c8an tc\u02c8u\u02c8j Dios cyi\u02c8ja oj cypona twitzxin."
                },
                "14": {
                    "verse_nr": "14",
                    "verse": "Ka at jun xjal tzin tkba\u02c8n at tocslabl ti\u02c8 Dios, pero ka mintii\u02c8 n\u2011oc tonen juntl, mintii\u02c8 tajbelel tocslabl - Key ocslal, cxe\u02c8l nkanena cyey, ka at jun xjal tzin tkba\u02c8n at tocslabl ti\u02c8 Dios, pero ka mintii\u02c8 tonbil nbint tu\u02c8n ti\u02c8 juntl, \u00bftitzen tajbel tocslabl? \u00bfJac\u02c8apa clet ka min tz\u02c8ajben tocslabl?"
                },
                "15": {
                    "verse_nr": "15",
                    "verse": "Cxe\u02c8l nkanena cyey, ka at jun ocslal cyxola mintii\u02c8 t\u2011xbalen bix mintii\u02c8 twa,"
                },
                "16": {
                    "verse_nr": "16",
                    "verse": "bix ka ma txi\u02c8 cykba\u02c8na te: \u201cTenxita tuj ttz\u0308yal. Cutz\u0308it ka ma cnet t\u2011xbalena bix tway tu\u02c8na,\u201d ka tz\u0308ikey te, pero mintii\u02c8 onbil ma txi\u02c8 cyk\u02c8o\u02c8na te, \u00bfti tajbel cyyola te?"
                },
                "17": {
                    "verse_nr": "17",
                    "verse": "Ju\u02c8 tzunj, min tz\u02c8ajben kocslabl ka nuk nko yolen at kocslabl pero min ma txi\u02c8 kyeec\u02c8an ka at\u2011xix kocslabl tu\u02c8nj ba\u02c8n tzin kbincha\u02c8n."
                },
                "18": {
                    "verse_nr": "18",
                    "verse": "Pero kape at jun cyxola nbaj tc\u02c8u\u02c8j ti\u02c8j ja yol luwe, bix nxi\u02c8 tkba\u02c8n cyjulu: \u201cAt ca\u02c8ba wik ocslal. At juun at nim cyocslabl, bix at juuntl at nim cybinchben ba\u02c8n,\u201d tz\u0308i tzunj xjal yaa\u02c8n jax tu\u02c8n. Pero cxe\u02c8l nkba\u02c8na te, ka mintii\u02c8 tbinchben ba\u02c8n jun xjal, mintzentii\u02c8 tyec\u02c8bil ka at tocslabl ti\u02c8 Dios. Pero ka ba\u02c8n nbint tu\u02c8n, nyeec\u02c8antzen at tocslabl ti\u02c8 Dios."
                },
                "19": {
                    "verse_nr": "19",
                    "verse": "Nchi ocslana junx Dios at, bix ba\u02c8n ja lu. Pero c\u02c8oquel cyc\u02c8u\u02c8ja ti\u02c8j jax ju\u02c8x ke biman ocsla\u02c8n cyu\u02c8n junx Dios at. Pero min tz\u02c8ajben cyocslabl, cuma min nchi binchan ba\u02c8n bix ju\u02c8 tzunj nuk nchi lu\u02c8len tu\u02c8n ttz\u0308i cyi\u02c8j."
                },
                "20": {
                    "verse_nr": "20",
                    "verse": "Key xjal min tz\u02c8el cyni\u02c8ya ti\u02c8j, min tz\u02c8ajben cyocslabla ka mintii\u02c8 ba\u02c8n nbint cyu\u02c8na."
                },
                "21": {
                    "verse_nr": "21",
                    "verse": "C\u02c8oquel cyc\u02c8u\u02c8ja ti\u02c8 kxe\u02c8chel Abraham. \u00bfMimpa e tyeec\u02c8axin ka jiquenxin twitz Dios tu\u02c8nj tbinchbenxin? E tbixin tajbil Dios. At jun maj e xi\u02c8 toyenxin tcwalxin Isaac te Dios twi\u02c8 altar, tisen e tkba Dios."
                },
                "22": {
                    "verse_nr": "22",
                    "verse": "Tzinenxsen ta\u02c8 junx ete\u02c8 tbinchbenxin tuya tocslablxin, bix tu\u02c8nj e bint tu\u02c8nxin, e tyeec\u02c8axin tocslablxin tz\u02c8aklxix."
                },
                "23": {
                    "verse_nr": "23",
                    "verse": "Ju\u02c8tzen e japan baj Dios ti\u02c8j tyol tzin tkba\u02c8n cyjulu: \u201cOc ke tc\u02c8u\u02c8j Abraham ti\u02c8 Dios, bix ju\u02c8 tzunj e tzaj k\u02c8o\u02c8n te Abraham tu\u02c8n jiquen ta\u02c8 tuj twitz Dios,\u201d tz\u0308i tyol Dios. Bix cuma e tbincha Abraham j\u2011e tkba Dios, ju\u02c8 tzunj oc tk\u02c8o\u02c8n Dios jaxin te tuya Diosxin."
                },
                "24": {
                    "verse_nr": "24",
                    "verse": "Ju\u02c8 tzunj, key hermano, il ti\u02c8j q\u02c8uelel cyni\u02c8ya ti\u02c8j ka jiquen ete\u02c8y twitz Dios ka at yec\u02c8bil te cyocslabla tu\u02c8nj cybinchbena, bix yaa\u02c8n nuk tu\u02c8nj cyocslabla bix ka mintii\u02c8 cyak\u02c8bila ma bint."
                },
                "25": {
                    "verse_nr": "25",
                    "verse": "Ju\u02c8 e cyja\u02c8 jxuj xuuj Rahab aj paj jiquen twitz Dios jatxe ootxa. E tyeec\u02c8axuj at tocslablxuj ti\u02c8 Dios tej e\u02c8wen ke tsanjel Dios tu\u02c8nxuj tuj tjaxuj, bix e tzaj tonenxuj ejee\u02c8xin tu\u02c8n cyel okxin, tu\u02c8n tco\u02c8pantexuj ejee\u02c8xin twitz cawel tuj tnom te Jeric\u00f3."
                },
                "26": {
                    "verse_nr": "26",
                    "verse": "Cytzki\u02c8na cyimne ta\u02c8 jun xjal mintii\u02c8tl t\u2011xew. Jaxsen ju\u02c8x cyocslabla, cyimne ta\u02c8 ka mintii\u02c8 ba\u02c8n ma bint cyu\u02c8na."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kej yol n\u2011etz tuj ktzi - Key ocslal, ka yaa\u02c8n ba\u02c8n cytena, mi\u02c8n txi\u02c8 cyxnak\u02c8tza\u02c8na juntl, cuma ka yaa\u02c8n junx ta\u02c8 kxnak\u02c8tzbil tuya kbinchben, mastzen ctzaal tk\u02c8o\u02c8n Dios kcastiwa cywitz niy\u02c8tl xjal."
                },
                "2": {
                    "verse_nr": "2",
                    "verse": "Tzinen ta\u02c8 cykilca ko\u02c8 at kil. Bix mas nko binchan il tu\u02c8n kyol twitzj tu\u02c8nj k\u02c8i\u02c8n tu\u02c8n cykilcatl kxumlal. Ka at jun xjal min tzpet ti\u02c8 tyol n\u2011etz tuj ttzi, jatzen xjalja tz\u02c8aklxix, bix yaa\u02c8n cyiw tu\u02c8n t\u2011xcye tibaj cykil t\u2011xumlal, tu\u02c8n mi\u02c8n bint ka\u02c8 tu\u02c8n."
                },
                "3": {
                    "verse_nr": "3",
                    "verse": "Cycyeyenc kej tz\u0308ej. Oj njax jun xjal tibajjil, nxcyexin ti\u02c8jjil nuk tu\u02c8nj xcbil tocx tuj ttzijil. Tu\u02c8nj xcbil tocx tuj ttzi tz\u0308ej, ncawentzen ti\u02c8 cykil t\u2011xumlaljil."
                },
                "4": {
                    "verse_nr": "4",
                    "verse": "Jax ju\u02c8x jun barc. Amale ma tijet, bix amale cyiwet jcyk\u02c8i\u02c8k n\u2011oc ti\u02c8j, pero nxcye jun xjal ti\u02c8 barc tu\u02c8n jun niy\u02c8 nu\u02c8\u1e8d tim\u00f3n. Il ti\u02c8j cxe\u02c8l barc jaa\u02c8 taj xjal tu\u02c8n t\u2011xi\u02c8 tii\u02c8n."
                },
                "5": {
                    "verse_nr": "5",
                    "verse": "Ju\u02c8tzen tten ktzi. Tal nu\u02c8\u1e8d twitz kxumlal, pero nim nbint tu\u02c8n, tisen jun k\u02c8ak\u02c8 nuk ch\u02c8in njaw itz\u02c8j nbaj tz\u02c8ey\u02c8 cykilca tzee\u02c8 twi\u02c8 jun witz tu\u02c8n."
                },
                "6": {
                    "verse_nr": "6",
                    "verse": "Nim ka\u02c8 nbint tu\u02c8n ch\u02c8in k\u02c8ak\u02c8, bix jax ju\u02c8x ktzi. Nim ka\u02c8 nbint tu\u02c8n. Bi\u02c8xsen nxi\u02c8 kxumlal tuj il tu\u02c8nj nbint tu\u02c8n ktzi, cuma tu\u02c8n kyol ntzpet cykilca kxumlal. Jka\u02c8 nbint tu\u02c8n, tuya taaw il ntzaa\u02c8."
                },
                "7": {
                    "verse_nr": "7",
                    "verse": "Cykilca wik alimaj, cykilca wik ch\u02c8it, cykilca wik lbaj, bix cykilca wik quis\u0308, tjak\u02c8tzen cycawbil xjal ete\u02c8."
                },
                "8": {
                    "verse_nr": "8",
                    "verse": "Pero kej yol nchi etz tuj cytzi xjal, mintzen\u2011al ba\u02c8n tcawen tibaj. Tcy\u02c8i ktzi tniman ejoo\u02c8. Tisen n\u2011ocx veneno tuj kchu\u02c8l tu\u02c8n kxi\u02c8 tuj il tu\u02c8n, jax najben kyol tu\u02c8n t\u2011xi\u02c8 cytzalajebl cabtl tuj il tu\u02c8n."
                },
                "9": {
                    "verse_nr": "9",
                    "verse": "Amale najbent ktzi tu\u02c8n tjaw knimsa\u02c8n tbi Kman Dios, pero tu\u02c8nx ktzi nko sbun xjal o cub bint tisenx te Dios."
                },
                "10": {
                    "verse_nr": "10",
                    "verse": "Tujx ktzi n\u2011etza yol ka\u02c8. Key ocslal, yaa\u02c8n tumel jlu."
                },
                "11": {
                    "verse_nr": "11",
                    "verse": "Nxi\u02c8 nkanena cyey, \u00bfnjatzpa a\u02c8 tz\u0308i\u02c8 bix a\u02c8 yaa\u02c8n tz\u0308i\u02c8 tuj junx twi\u02c8 a\u02c8?"
                },
                "12": {
                    "verse_nr": "12",
                    "verse": "Key ocslal, \u00bfjac\u02c8apa bint tu\u02c8n tel twitz olivo ti\u02c8j jun tzee\u02c8 higo? \u00bfBix jac\u02c8apa bint tu\u02c8n tel twitz higo ti\u02c8j jun wi\u02c8 uva? Mlay. Bix jax ju\u02c8x tuj junx twi\u02c8 a\u02c8 mlay jatz a\u02c8 c\u02c8a bix a\u02c8 tz\u0308i\u02c8. Ju\u02c8 tzunj, mi\u02c8n tz\u02c8ajben cytziy tu\u02c8n tyolen ka\u02c8 tuya ba\u02c8n."
                },
                "13": {
                    "verse_nr": "13",
                    "verse": "Jun knaabl ntzaj tk\u02c8o\u02c8n Dios - \u00bfAtpa ocslal cyxola at cynaabl bix n\u2011el cyniy\u02c8 ti\u02c8j? Tu\u02c8n tel cyni\u02c8ya ti\u02c8j ka at cynaabl, cycye\u02c8yenxa ka nxi\u02c8 cyii\u02c8n jun cychunk\u02c8lal ba\u02c8n. Ka nchi yeec\u02c8an tu\u02c8nj cybinchben ka maanske, attzen cynaabl."
                },
                "14": {
                    "verse_nr": "14",
                    "verse": "Pero ka nchi\u02c8lec cyc\u02c8u\u02c8ja cyi\u02c8 juntl bix ka nuk nchi jyona cyexa cyajbila bix njaw cyniman cyiiba, mi\u02c8n txi\u02c8 cykba\u02c8na at cynaabla, cuma nuk nchi \u1e8dtak\u02c8ena."
                },
                "15": {
                    "verse_nr": "15",
                    "verse": "Oj nbint tu\u02c8n jun xjal ju\u02c8wa, ja tnaabl lu yaa\u02c8n te Dios, sino te twitz tx\u02c8otx\u02c8. Nuk n\u2011oc lpe ja xjal lu ti\u02c8j tajbil t\u2011xumlal. Tisen cynaabl biman tnaabl,"
                },
                "16": {
                    "verse_nr": "16",
                    "verse": "cuma jaa\u02c8j nchi\u02c8lec cyc\u02c8u\u02c8j xjal cyi\u02c8 juntl bix jaa\u02c8j nuk nchi jyon cyex cyajbil, yaa\u02c8ntzen ete\u02c8 xjal tuj tumel, bix nuk nchi binchan cykilca ka\u02c8."
                },
                "17": {
                    "verse_nr": "17",
                    "verse": "Pero jxjal at tnaabl ntzaj tk\u02c8o\u02c8n Dios, jatzen xjalja sak ta\u02c8 tanem, bix n\u2011oc tipen ti\u02c8j tu\u02c8n tten tuj ttz\u0308yal cyuya xjal, bix nyeec\u02c8an jun tanem ba\u02c8n cywitz xjal, bix nxi\u02c8 tbi\u02c8n cyyol juntl, bix n\u2011oc tk\u02c8o\u02c8n lastim cye xjal. At ba\u02c8n tbinchben, bix yaa\u02c8n ca\u02c8ba twi\u02c8 tanem, bix yaa\u02c8n xmeletz\u02c8."
                },
                "18": {
                    "verse_nr": "18",
                    "verse": "Kej xjal at cynaabl, tuj ttz\u0308yal bix tuj tumelxix n\u2011oc cyipen ti\u02c8j tu\u02c8n t\u2011xi\u02c8 cyii\u02c8n cychunk\u02c8lal juntl xjal jiquen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Yaa\u02c8n ba\u02c8n tu\u02c8n kxi\u02c8 lpe ti\u02c8j tik\u02c8ch at twitz tx\u02c8otx\u02c8 - \u00bfTikentzen n\u2011el cyiiq\u02c8uen cyiiba bix nchi k\u02c8ojla? At k\u02c8oj cyxola tu\u02c8n tlaj cyexa cyajbila. Jtaj cynaabla aj il nk\u02c8ojl ti\u02c8j cynaabla ma tzaj tk\u02c8o\u02c8n Dios."
                },
                "2": {
                    "verse_nr": "2",
                    "verse": "N\u2011oc cyk\u02c8a\u02c8bena tik\u02c8ch cye cyuyey, pero min ncnet cyu\u02c8na. Ncub cybyo\u02c8na xjal, bix nuk nchi jyona cyexa cyajbila, pero min ncnet cyu\u02c8na. Nchi\u02c8lec cyc\u02c8u\u02c8ja cyi\u02c8 juntl, bix at nim k\u02c8oj cyxola. N\u2011oc cyipena ti\u02c8j tu\u02c8n tcnet cyu\u02c8nxa, pero min txi\u02c8 cykanena te Dios. Ju\u02c8 tzunj, mintii\u02c8 ma k\u02c8oj cyey tu\u02c8n."
                },
                "3": {
                    "verse_nr": "3",
                    "verse": "Oj nchi na\u02c8na Dios, min txi\u02c8 cykanena texin ti tten tu\u02c8n cyajbena texin. Nuk nchi k\u02c8umena texin ti cyaja. Ju\u02c8 tzunj, mintii\u02c8 ma k\u02c8oj cyey."
                },
                "4": {
                    "verse_nr": "4",
                    "verse": "Oj cyaja nuk cyexa cyajbila bix yaa\u02c8nj te Dios, ju\u02c8 key tisen jun xuuj at tchmil pero nxi\u02c8 ttziyan juntl xinak. \u00bfMimpa tz\u02c8el cyni\u02c8ya ti\u02c8j ka ma pon cyc\u02c8u\u02c8ja nuk ti\u02c8j tik\u02c8ch at twitz tx\u02c8otx\u02c8, nchi k\u02c8ojl tzuna ti\u02c8 Dios? Ju\u02c8 tzunj, alcyej xjal taj tu\u02c8n t\u2011xi\u02c8 lpe ti\u02c8j tik\u02c8ch at twitz tx\u02c8otx\u02c8, n\u2011oc tk\u02c8on tiib te aj k\u02c8oj ti\u02c8 Dios."
                },
                "5": {
                    "verse_nr": "5",
                    "verse": "\u00bfTi toc cyu\u02c8na? \u00bfNukpa tajx nbyan tuj tyol Dios nim taj Dios tu\u02c8n kten nuk te texin? Min. E bint ko\u02c8 tu\u02c8nxin te texin."
                },
                "6": {
                    "verse_nr": "6",
                    "verse": "Bix at mas tipemal Dios twitzj tipemal knaabl aj il, bix taj Dios ko tzaj tonen. Ju\u02c8 tzunj, tzin tkba\u02c8n tyol Dios cyjulu: \u201cAt tk\u02c8oj Dios cyi\u02c8j ke xjal nuk nbaj cyniman cyiib, pero kej xjal n\u2011oc cyk\u02c8on cyiib te ch\u02c8in, tzin tk\u02c8o\u02c8n Dios t\u2011xtalbil cye,\u201d tz\u0308i tyol Dios."
                },
                "7": {
                    "verse_nr": "7",
                    "verse": "Ju\u02c8 tzunj, mi\u02c8n chi nimana tajbil taaw il, sino cyk\u02c8onx cyiiba tjak\u02c8 tcawbil Dios. Ka ma chi we\u02c8xixa twitz taaw il, q\u02c8ueleltzen lk\u02c8e cyi\u02c8ja."
                },
                "8": {
                    "verse_nr": "8",
                    "verse": "Ka ma chi tzaj lk\u02c8ey ti\u02c8 Dios, jax ctzaal lk\u02c8e cyuyey. Key ma chi binchan il, mi\u02c8n tz\u02c8ajbentl cyk\u02c8aba tu\u02c8n tbint mas ka\u02c8 tu\u02c8n. Bix key at ca\u02c8ba twi\u02c8 cyanem, mi\u02c8n che\u02c8x lpey ti\u02c8j tik\u02c8ch at twitz tx\u02c8otx\u02c8. Cytxjoma cyanema."
                },
                "9": {
                    "verse_nr": "9",
                    "verse": "Tu\u02c8n t\u2011xi\u02c8 cyyeec\u02c8ana ka ma cyaj cyk\u02c8o\u02c8na ka\u02c8, chi bisena bix chi ok\u02c8a. Tz\u02c8ocxit cytzebla te cyook\u02c8bila bix cytzalajebla te bisbajil."
                },
                "10": {
                    "verse_nr": "10",
                    "verse": "Ka ma tz\u02c8oc cyk\u02c8on cyiiba te ch\u02c8in twitz Dios, ctzaaltzen tk\u02c8o\u02c8nxin cyey tu\u02c8n cyoca te nim."
                },
                "11": {
                    "verse_nr": "11",
                    "verse": "Yaa\u02c8n ba\u02c8n tu\u02c8n kyole ka\u02c8 ti\u02c8 juntl ocslal - Key ocslal, mi\u02c8n chi yolena ka\u02c8 ti\u02c8 juntl ocslal cyxola. Ka ma chi yolena ka\u02c8 ti\u02c8j juntl ocslal, nchi k\u02c8ojl tzuna ti\u02c8j jtzin tkba\u02c8n ley, bix ju\u02c8 tzunj tzin cykba\u02c8na at mas cynaabla twitz ley. Ka ma chi i\u02c8ya tibaj ley ju\u02c8wa, yaa\u02c8ntzen ete\u02c8y tjak\u02c8 tley Dios, sino ma chi oca k\u02c8olte ley tisen Dios."
                },
                "12": {
                    "verse_nr": "12",
                    "verse": "Pero junx K\u02c8olte ley at, bix jaxin kbalte ka ba\u02c8n bix ka ka\u02c8 ma bint tu\u02c8n jun xjal. Yaa\u02c8n ejee\u02c8y chi kbalte alcye kej xjal chi cletel bix alcye kej xjal chi xe\u02c8l tuj k\u02c8ak\u02c8, sino jaxin."
                },
                "13": {
                    "verse_nr": "13",
                    "verse": "Mi\u02c8n ko bisen ti\u02c8j ti pjel nchi\u02c8j - Ja\u02c8lewe at jun tumel cxe\u02c8l nkba\u02c8na cyej xjal cyxola min nchi ximan ti\u02c8 Dios. Tzin cykba\u02c8n cyjulu: \u201cJa\u02c8lewe bix ka nchi\u02c8j ko xe\u02c8l tuj jun tnom. Ko temel jun jnabk\u02c8i tu\u02c8n kq\u02c8ueyen bix tu\u02c8n kcaman nim pwak,\u201d tz\u0308ike."
                },
                "14": {
                    "verse_nr": "14",
                    "verse": "Pero mintii\u02c8 tumel cyuyey ti pjel tuj cychunk\u02c8lala nchi\u02c8j. Jkchunk\u02c8lal tisen ch\u02c8in muj tuj nuk jun rato n\u2011el naj."
                },
                "15": {
                    "verse_nr": "15",
                    "verse": "Mas ba\u02c8n tu\u02c8n cykbantiya cyjulu: \u201cKa ma tzaj tk\u02c8o\u02c8ntl Dios kchunk\u02c8lal, ckbincha\u02c8tzen jlu bix ka jaj lu,\u201d tz\u0308i cybela."
                },
                "16": {
                    "verse_nr": "16",
                    "verse": "Pero ja\u02c8lewe, min txi\u02c8 cykba\u02c8na ju\u02c8wa, sino ncub cynic\u02c8u\u02c8na cychunk\u02c8lala bix min txi\u02c8 cyxi\u02c8mana ti\u02c8j ka ma tzaj tk\u02c8o\u02c8n Dios cyk\u02c8ija. Pero yaa\u02c8n ba\u02c8n njaw cyniman cyiiba."
                },
                "17": {
                    "verse_nr": "17",
                    "verse": "Ju\u02c8 tzunj, n\u2011el cyni\u02c8ya ti\u02c8j alcyej ba\u02c8n tu\u02c8n tbint cyu\u02c8na, bix ka min ma bint cyu\u02c8na, attzen cyila ti\u02c8j."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Jaj jun tk\u02c8oj Dios cwel cyibaj xjal k\u02c8ine ka mi\u02c8n nxi\u02c8 cybi\u02c8n tyol Dios - Ja\u02c8lewe at jun nyola te cyej xjal nuk ma tz\u02c8oc cyk\u02c8on cyiib tu\u02c8n tchmet cyk\u02c8inemal. Chi ook\u02c8ela bix chi s\u0308\u2011ila, cuma cwel tk\u02c8oj Dios cyibaja."
                },
                "2": {
                    "verse_nr": "2",
                    "verse": "Pjel cyk\u02c8inemala bix cyxbalena tbanel, tisen tzunj oj nk\u02c8ey at cyey bix oj nbaj twaa\u02c8n poc\u02c8 cyxbalena."
                },
                "3": {
                    "verse_nr": "3",
                    "verse": "Pjel cypwaka, tisen oj nbaj acumax jun xcbil. Bix oj tbaj cypwaka, c\u02c8ajbeltzen jlu te jun yec\u02c8bil jax ju\u02c8x cyey chi pjela, cuma chi xe\u02c8la tuj k\u02c8ak\u02c8. Cyuj k\u02c8ij ja\u02c8lewe te ja mitkna\u02c8x tul meltz\u02c8aj Kaaw, nuk o\u02c8cx n\u2011oc tilel cyu\u02c8na tu\u02c8n tchmet cyk\u02c8inemala."
                },
                "4": {
                    "verse_nr": "4",
                    "verse": "Jey\u02c8, \u00bfti min e xi\u02c8 cyk\u02c8o\u02c8na twi\u02c8 cyc\u02c8u\u02c8j kej ak\u02c8anal e jaw chmonte twitz cyawala? Nchi s\u0308\u2011in, bix tk\u02c8ajk\u02c8ajel cywi\u02c8 ma canan tuj t\u1e8dquin Dios, ja Taaw cykilca."
                },
                "5": {
                    "verse_nr": "5",
                    "verse": "Ma tz\u02c8oc cyk\u02c8on cyiiba nuk ti\u02c8j tu\u02c8n tiy\u02c8 cynink\u02c8ija twitz tx\u02c8otx\u02c8 bix ti\u02c8j jawnexsen tbel cyway. Pero tisen jun wac\u1e8d nwaa\u02c8n bix ncub laa\u02c8nexjil nuk tu\u02c8n tcub byetjil tu\u02c8n q\u02c8uey chi\u02c8pj, jax ju\u02c8x cyey, ch\u02c8ixc\u02c8a tul canan jk\u02c8ij tu\u02c8n Dios tu\u02c8n tcub tk\u02c8oj cyibaja."
                },
                "6": {
                    "verse_nr": "6",
                    "verse": "Kej xjal mintii\u02c8 cyil bix mlay bint tu\u02c8n cyco\u02c8pante cyiib cywitza, ma che\u02c8x cyii\u02c8na cywitz juez tu\u02c8n cycub byet."
                },
                "7": {
                    "verse_nr": "7",
                    "verse": "Il ti\u02c8j tu\u02c8n tten kpasensya bix tu\u02c8n kna\u02c8n Dios - Ju\u02c8 tzunj, key ocslal, ten cypasensyey. Tzul meltz\u02c8aj Kaaw. Ju\u02c8 tzunj, cyk\u02c8o\u02c8nc cyipena ti\u02c8j tu\u02c8n tiy\u02c8x q\u02c8uixc\u02c8aj cyu\u02c8na ojxe tulxin. C\u02c8oquel cyc\u02c8u\u02c8ja ti\u02c8j jun awaal. At tpasensya tu\u02c8n nayon alcye k\u02c8ij tu\u02c8n tul canan ttzi jbalel, bix oj ttzaj jbal, nayontzen ti\u02c8j jaatx\u02c8en c\u02c8ajbel te te."
                },
                "8": {
                    "verse_nr": "8",
                    "verse": "Jax ju\u02c8x cyey, ten cypasensyey, bix tu\u02c8n tke cyc\u02c8u\u02c8ja, cuma cpomel k\u02c8ij tu\u02c8n tul meltz\u02c8aj Kaaw."
                },
                "9": {
                    "verse_nr": "9",
                    "verse": "Ejee\u02c8y ocslal, mi\u02c8n chi yolena yaa\u02c8n ba\u02c8n cyi\u02c8 juntl cyxola, tu\u02c8ntzen mi\u02c8n cub castiwa cyibaja tu\u02c8n Kaaw. Yaa\u02c8n ja cyey cyaak\u02c8ena tu\u02c8n cyoc xjal tuj xkelbil cywitza. Cpomel tej k\u02c8ij tu\u02c8n tul Kaaw, bix oj tulxin, jaxin kbalte ka ba\u02c8n bix ka yaa\u02c8n ba\u02c8n tbinchben cykilca juun ocslal."
                },
                "10": {
                    "verse_nr": "10",
                    "verse": "Ejee\u02c8y ocslal, chi lpec\u02c8a ti\u02c8j yec\u02c8bil e cyaj cyk\u02c8o\u02c8n kej tyolel Dios te ootxa. Nim pena oc cyi\u02c8jxin tuj cyaak\u02c8enxin te t\u2011xel Dios, pero iy\u02c8x cykilca cyu\u02c8nxin tuya cypasensyaxin."
                },
                "11": {
                    "verse_nr": "11",
                    "verse": "Jey\u02c8, cy\u02c8iwla\u02c8n tuj kwitz kej xjal ma chi xcye oj n\u2011oc pena cyi\u02c8j. N\u2011ul tuj cyc\u02c8u\u02c8ja jyec\u02c8bil te ktzan kiy\u02c8jil Job. Nimxsen q\u02c8uixc\u02c8aj iy\u02c8 twitzxin, pero o cybiy ti e baj texin te manc\u02c8bil. Nimxsen xtalbil e tzaj tk\u02c8o\u02c8n Kaaw texin, cuma n\u2011oc cy\u02c8ixbe tc\u02c8u\u02c8j Kaaw ki\u02c8j, bix ntzaj tk\u02c8o\u02c8nxin lastim ke."
                },
                "12": {
                    "verse_nr": "12",
                    "verse": "Ejee\u02c8y ocslal, ilxsen ti\u02c8j tu\u02c8n cyyolena tuya jun cyyola jaxxix. Mi\u02c8n txi\u02c8 cykba\u02c8na \u201ctzkinn Dios\u201d tu\u02c8n tcywix cyyola. Mi\u02c8n txi\u02c8 cykba\u02c8na \u201cjax tu\u02c8n Dios tuj cya\u02c8j\u201d bix ka jax tu\u02c8n juntl biybaj twitz tx\u02c8otx\u02c8, tu\u02c8n tcywix cyyola. Ka oc, nuk o\u02c8cx cykbay ka oc. Pero ka min, nuk o\u02c8cx cykbay ka min. Cybinchama ju\u02c8wa, tu\u02c8ntzen mi\u02c8n cub castiwa cyibaja."
                },
                "13": {
                    "verse_nr": "13",
                    "verse": "Pero ka ma tz\u02c8oc q\u02c8uixc\u02c8aj cyi\u02c8ja, ba\u02c8ntzen tu\u02c8n ttzaj cyna\u02c8na tbi Dios. Bix ka at cytzalajebla, ba\u02c8ntzen tu\u02c8n cybitzena."
                },
                "14": {
                    "verse_nr": "14",
                    "verse": "Ka at jun yaab cyxola, ba\u02c8n tu\u02c8n ttzaj ttxco\u02c8n kej nejenel cyxol ocslal, tu\u02c8n tcub cyk\u02c8o\u02c8n aseyt te olivo tibaj, bix tu\u02c8n cyna\u02c8n Dios ti\u02c8j yaab, tu\u02c8ntzen tk\u02c8anj tu\u02c8n Kaaw."
                },
                "15": {
                    "verse_nr": "15",
                    "verse": "Bix oj cyna\u02c8n Dios ti\u02c8 yaab, ka ma tz\u02c8oc ke cyc\u02c8u\u02c8j ti\u02c8 Dios, ck\u02c8anjeltzen tu\u02c8n Kaaw, bix ka otk binchan il, cnajsetel til."
                },
                "16": {
                    "verse_nr": "16",
                    "verse": "Cykbanx cyila cyxolxa, bix chi na\u02c8na Dios cyi\u02c8ja cyxolxa, tu\u02c8ntzen cycyaja ba\u02c8n. Nimxsen nbaj oj nna\u02c8n jun xjal jiquen twitz Dios tuya cykil tc\u02c8u\u02c8j."
                },
                "17": {
                    "verse_nr": "17",
                    "verse": "C\u02c8oquel cyc\u02c8u\u02c8ja ti\u02c8j El\u00edas, ja tyolel Dios te ootxa. Nuk xjalxin tisen ke. Pero e na\u02c8n Dios tuya cykil tc\u02c8u\u02c8j tu\u02c8n mi\u02c8n tzaj jbal tuj ttanem, bix mintii\u02c8 jbal e tzaj tuj oxe jnabk\u02c8i tuya wukak xjaw."
                },
                "18": {
                    "verse_nr": "18",
                    "verse": "Bix lwewa juntl maj e na\u02c8n Dios, tu\u02c8n ttzaj jbal. Bix e tzajtzen jbal, bix e tak\u02c8 tx\u02c8otx\u02c8 twitz tawal."
                },
                "19": {
                    "verse_nr": "19",
                    "verse": "Key ocslal, ka at jun cyxola ma cyaj tcye\u02c8yen jyol jaxxix, bix ka ma tzajtz meltz\u02c8aj tu\u02c8n tonbil juntl ocslal,"
                },
                "20": {
                    "verse_nr": "20",
                    "verse": "tz\u02c8elxix cyni\u02c8ya ti\u02c8j jlu, oj ntzaj tonen jun ocslal juntl ocslal tu\u02c8n tcyaj tk\u02c8o\u02c8n jbe yaa\u02c8n ba\u02c8n, ccleteltzen ja ocslal binchal il lu twitz cyamecy te junx maj, bix cnajsetel cykilca til. O\u02c8cx nyolja."
                }
            }
        }
    }
}