{
    "version": "MVJ",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jun u\u02c8j e xi\u02c8 ttz\u02c8i\u02c8ben ap\u00f3stol Pablo tej xin Filem\u00f3n - Jun k\u02c8olbebl tu\u02c8n ap\u00f3stol Pablo te Filem\u00f3n - Inayena Pablo. Lu ken ntii\u02c8nctz tuj tzee\u02c8wa tu\u02c8n tlaj tyol Jes\u00fas. Bix lu Timoteo, jun ocslal wuya at wuya tuj tnom tzalu. Ma cub ntz\u02c8i\u02c8bena ja u\u02c8j lu te tey, Filem\u00f3n. Kca\u02c8bela tuya Timoteo ax kanema ti\u02c8ja, bix kuya kiib tuj taak\u02c8en Jes\u00fas."
                },
                "2": {
                    "verse_nr": "2",
                    "verse": "Bix ma txi\u02c8 kk\u02c8o\u02c8na jun k\u02c8olbebl te Apia, jun ocslal kuya, bix te Arquipo, onl ke tuj taak\u02c8en Jes\u00fas, bixsen cye ocslal nchi chmet tjay."
                },
                "3": {
                    "verse_nr": "3",
                    "verse": "Jaxit Kman Dios bix Kaaw Jes\u00fas, Scy\u02c8o\u02c8n tu\u02c8n Dios, tzaj tz\u0308itente cyxtalbilxin bix ttz\u0308yal cyibaja."
                },
                "4": {
                    "verse_nr": "4",
                    "verse": "Jun tanema Filem\u00f3n bix tocslabl ti\u02c8 Kaaw Jes\u00fas - Tzinx nxi\u02c8 nk\u02c8o\u02c8nwe chjonte te Dios ti\u02c8ja oj n\u2011ula tuj nc\u02c8u\u02c8j,"
                },
                "5": {
                    "verse_nr": "5",
                    "verse": "cuma o nbiya ka a tanema bix k\u02c8uklec tc\u02c8u\u02c8ja ti\u02c8 Kaaw Jes\u00fas, bix cyi\u02c8 t\u2011xjal Dios."
                },
                "6": {
                    "verse_nr": "6",
                    "verse": "Bix nxi\u02c8 nkanen te Dios ti\u02c8ja tu\u02c8n toc tjunena ti jilel jba\u02c8n tu\u02c8na ti\u02c8 Jes\u00fas cyuya ocslal, cuma tey tocslabl ju\u02c8x tisenj cye. Tej tu\u02c8n tel niy\u02c8 ti\u02c8j cykilj ba\u02c8n ntzaj tk\u02c8o\u02c8n Dios cyej xjal n\u2011oc cymojban cyiib tuya Jes\u00fas, njaw tz\u0308\u02c8iyte oj toc kjuna jba\u02c8n kaak\u02c8en najben te Jes\u00fas."
                },
                "7": {
                    "verse_nr": "7",
                    "verse": "Nchin tzalajwe tzalu bix ma kewe nc\u02c8u\u02c8j, cuma o nbi tii\u02c8n tanema cyi\u02c8 xjal, bix ti tten n\u2011oc tnimsa\u02c8na cyc\u02c8u\u02c8j ocslal matzewe."
                },
                "8": {
                    "verse_nr": "8",
                    "verse": "Tej t\u2011xi\u02c8 tcubsa\u02c8n Pablo twitz ti\u02c8j On\u00e9simo jaj jun tk\u02c8opaj Filem\u00f3n - Ju\u02c8 tzunj, amale atet wajwalela tu\u02c8n Jes\u00fas tu\u02c8n ncawen tibaja ti pjel tey cuma inayenwe tyolelxin,"
                },
                "9": {
                    "verse_nr": "9",
                    "verse": "nejl cxe\u02c8l ncubsa\u02c8n nwitz tey tu\u02c8n at tanema. Inayen Pablo, jun tij, toctz tuj tzee\u02c8 nuk ti\u02c8jc\u02c8a Jes\u00fas,"
                },
                "10": {
                    "verse_nr": "10",
                    "verse": "cxe\u02c8l ncubsa\u02c8n nwitz tey ti\u02c8 On\u00e9simo, tk\u02c8opaja. Luxin at wuya tzalu. Jaxin tisen jun ncwal, cuma cyu\u02c8n nyola ac\u02c8aj ma jaw itz\u02c8j tanemxin ti\u02c8 Dios, ti\u02c8j ma tzulxin k\u02c8olbel we tuj tzee\u02c8."
                },
                "11": {
                    "verse_nr": "11",
                    "verse": "Tej tyem o baj, On\u00e9simo mintii\u02c8xix ajbe\u02c8naxin tey. Pero yaltzen ja\u02c8lewe, lu tzunxin najben we, bix nimxsen tajbelelxin tey."
                },
                "12": {
                    "verse_nr": "12",
                    "verse": "Ma tz\u02c8aj nsma\u02c8nxin tuyey. K\u02c8imxin tisec\u02c8ax inayen otk chin pon."
                },
                "13": {
                    "verse_nr": "13",
                    "verse": "Wajatlewe nuket ata wuya tzalu, bix wajatlewe ma tcyaj On\u00e9simo wuya tzalu te t\u2011xela, jac\u02c8a tz\u02c8ajbenxin we ti\u02c8j lu ken ntii\u02c8nctz tuj tzee\u02c8wa nuk tu\u02c8nc\u02c8a wocslabl ti\u02c8 Jes\u00fas."
                },
                "14": {
                    "verse_nr": "14",
                    "verse": "Pero mintii\u02c8we ba\u02c8n toc nbinche, cuma min\u2011ala at tzalu tu\u02c8n tcuyan tey ja lu. Cuma ka ma tz\u02c8oc nc\u02c8ojla\u02c8nxin tzalu, nuk wu\u02c8nx, yaa\u02c8n tu\u02c8n tey tc\u02c8u\u02c8ja."
                },
                "15": {
                    "verse_nr": "15",
                    "verse": "Cuyamj ti jilel o baj cyjulu. E xi\u02c8 t\u2011xoo\u02c8na tk\u02c8opaja te cab k\u02c8ij, tu\u02c8ntzen tcamana ti\u02c8 jun ocslal tisen jun titz\u02c8ena te junx maj."
                },
                "16": {
                    "verse_nr": "16",
                    "verse": "Yaa\u02c8n nuk jun k\u02c8opajxin ja\u02c8lewe, sino mas tajbelelxin twitz jun k\u02c8opaj, tisen jun titz\u02c8ena n\u2011oc tak\u02c8 tey. Wachexsewe twitzxin. Yaltzen tey, masx ba\u02c8n toc tak\u02c8xin tey, cuma c\u02c8ajbelxin tey, bix tisen jun titz\u02c8ena tuj ocslabl."
                },
                "17": {
                    "verse_nr": "17",
                    "verse": "Ju\u02c8 tzunj, ka kuya kiib tuj twitza, jaxse k\u02c8imxin tisenx inayen otk chin pon."
                },
                "18": {
                    "verse_nr": "18",
                    "verse": "Katzen at o talk\u02c8a ti\u02c8ja, ma at c\u02c8asben tey, k\u02c8onc\u02c8ax ti\u02c8 nbiya."
                },
                "19": {
                    "verse_nr": "19",
                    "verse": "Yaa\u02c8n nuk tenwe nyol ti\u02c8j tu\u02c8n nchjonte. Tu\u02c8ntzen tcyaj nyol tuj chic\u02c8aj, inayen Pablo ncub ntz\u02c8i\u02c8ben ja u\u02c8j lu tuya nk\u02c8ab. Yaa\u02c8n jun secrev\u00e1nt ncub tz\u02c8i\u02c8bente. Cuma e xi\u02c8 nk\u02c8umena tpocbal co\u02c8pbil tey, ju\u02c8 tzunj at tc\u02c8asbena we, pero min tzaj nna\u02c8nwe tey."
                },
                "20": {
                    "verse_nr": "20",
                    "verse": "Jey\u02c8, Filem\u00f3n, jay jun ocslal ti\u02c8 Kaaw Jes\u00fas. Bincham xtalbil wi\u02c8j tu\u02c8n tiik\u02c8entey On\u00e9simo tuyaxix cykil tc\u02c8u\u02c8ja. Nimsa\u02c8nctzen nc\u02c8u\u02c8j, cuma ocslal ko\u02c8 ti\u02c8 Jes\u00fas."
                },
                "21": {
                    "verse_nr": "21",
                    "verse": "Nxi\u02c8 ntz\u02c8i\u02c8ben u\u02c8j tey, cuma k\u02c8uklec nc\u02c8u\u02c8j ka cbinel tu\u02c8na tisenj nxi\u02c8 nkba\u02c8n tey, bix ntzki\u02c8n mas cbinel tu\u02c8na twitzj nxi\u02c8 nkanen tey."
                },
                "22": {
                    "verse_nr": "22",
                    "verse": "Nuksama. Bincham ch\u02c8in nposada tjay, bix cyna\u02c8m Dios tu\u02c8n wex tzakpet tuj tzee\u02c8. K\u02c8ukl nc\u02c8u\u02c8j tu\u02c8n npon canan cyuyey."
                },
                "23": {
                    "verse_nr": "23",
                    "verse": "Jun k\u02c8olbebl cyu\u02c8n ocslal te Filem\u00f3n - Epafras, juntl ocslal toctz tuj tzee\u02c8, nxi\u02c8 tk\u02c8o\u02c8n jun k\u02c8olbebl tey."
                },
                "24": {
                    "verse_nr": "24",
                    "verse": "Ju\u02c8x te Marcos, Aristarco, Demas, bixse Lucas, ejee\u02c8tzen xinj nchi ak\u02c8anan wuya tuj tnom lu, jax nxi\u02c8 cyk\u02c8o\u02c8nxin jun k\u02c8olbebl tey."
                },
                "25": {
                    "verse_nr": "25",
                    "verse": "Tzajxit t\u2011xtalbil Kaaw Jes\u00fas cyibaja. Ju\u02c8xit tzuna."
                }
            }
        }
    }
}