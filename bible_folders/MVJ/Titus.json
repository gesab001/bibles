{
    "version": "MVJ",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jun u\u02c8j e xi\u02c8 ttz\u02c8i\u02c8ben ap\u00f3stol Pablo te Tito - Jun k\u02c8olbebl tu\u02c8n Pablo te Tito - Inayena, Pablo, nxi\u02c8 ntz\u02c8i\u02c8bena ja u\u02c8j lu te tey, Tito. Jun t\u2011ak\u02c8anal Dios kena, bix tuj taak\u02c8enxin, nchin ajbena te jun t\u2011xel Jesucristo. Jweya waak\u02c8en, jaj tu\u02c8n cyocslan xjal ti\u02c8 Cristo bix tu\u02c8n tel kniy\u02c8 ti\u02c8j kocslabl, ejoo\u02c8 t\u2011xjal Dios, bix ti tten tu\u02c8n t\u2011xi\u02c8 kii\u02c8n knaabl tisen taj Dios."
                },
                "2": {
                    "verse_nr": "2",
                    "verse": "Ejoo\u02c8 xjal ma txi\u02c8 kii\u02c8n ja kocslabl lu, ba\u02c8ntzen tu\u02c8n kayon ti\u02c8j jun kchunk\u02c8lal mintii\u02c8 tbajlel, cuma cpomel baj Dios tyol ti\u02c8. Mixbe \u1e8dtak\u02c8enxin. Tej mitkna\u02c8x tbint twitz tx\u02c8otx\u02c8, e tkba Dios tu\u02c8n t\u2011xi\u02c8 tk\u02c8o\u02c8nxin cychunk\u02c8lal cye t\u2011xjalxin te junx maj."
                },
                "3": {
                    "verse_nr": "3",
                    "verse": "Bix tej tpon tumel, e tzaj tyeec\u02c8anxin j\u2011e baj tninc\u02c8u\u02c8nxin tuj tneel. Bix cyxol ke tyolelxin nejl te ja tyolxin lu, ma tak\u02c8xin weya tu\u02c8n t\u2011xi\u02c8 npocba\u02c8na. Ja te Dios, Clol ke, ma tkba weya tu\u02c8n t\u2011xi\u02c8 nk\u02c8umena."
                },
                "4": {
                    "verse_nr": "4",
                    "verse": "Tey, Tito, tisen ncwaltey, bix jun ncwala jaxxix, cuma junx kocslabl bix ba\u02c8ntzen txi\u02c8 lpey ti\u02c8j j\u2011e xi\u02c8 nxnak\u02c8tza\u02c8na tey. Tzajxit cyxtalbil Kman Dios tuyax Kaaw Jesucristo tibaja, bix tzajxit k\u02c8a\u02c8ben cyc\u02c8u\u02c8jxin ti\u02c8ja, bix tzajxit cyk\u02c8o\u02c8nxin tu\u02c8n ttena tuj ttz\u0308yal."
                },
                "5": {
                    "verse_nr": "5",
                    "verse": "Jun taak\u02c8en Tito tuj tx\u02c8otx\u02c8 te Creta - E cyaj nk\u02c8o\u02c8na jay tuj tx\u02c8otx\u02c8 te Creta, cuma e wajbe\u02c8ya tu\u02c8n tonena cyi\u02c8j ocslal tu\u02c8n t\u2011xi\u02c8 cyii\u02c8n cychunk\u02c8lal tuj tumel, cuma at\u2011x ch\u02c8intl tu\u02c8n tbint cyu\u02c8na, bix tu\u02c8n tetz tscy\u02c8o\u02c8na juun cawel tuj jaca juun tnom tu\u02c8n tcyaj cyninc\u02c8u\u02c8n cyxol ocslal, tisen e nkbaya tey nejl."
                },
                "6": {
                    "verse_nr": "6",
                    "verse": "Alcyekej xjal ma tz\u02c8etz tscy\u02c8o\u02c8na tu\u02c8n cyoc te cawel cyuj tja Dios, il ti\u02c8j tu\u02c8n t\u2011xi\u02c8 cyii\u02c8n cychunk\u02c8lal tujxix tumel, tu\u02c8ntzen min\u2011al ka\u02c8 tyol cyi\u02c8jxin. Chi cwelxix tenxin tuj tbanel tuya cyxu\u02c8lxin. Bix chi xe\u02c8l lpe cycwalxin ti\u02c8 Dios, yaa\u02c8n ti\u02c8j nuk tik\u02c8ch taj cyxumlalk\u02c8a. Bix mi\u02c8n chi k\u02c8ojk\u02c8a ti\u02c8 cymank\u02c8a, tu\u02c8ntzen mi\u02c8n yolj cyu\u02c8n xjal cyi\u02c8jk\u02c8a."
                },
                "7": {
                    "verse_nr": "7",
                    "verse": "Kej cawel cyxol ocslal, cuma chi oquelxin te t\u2011ak\u02c8anal Dios, ju\u02c8 tzunj il ti\u02c8j cxe\u02c8l cyii\u02c8nxin cychunk\u02c8lalxin jiquenxix, tu\u02c8ntzen mintii\u02c8 ka\u02c8 yol cyu\u02c8n xjal cyi\u02c8jxin. Yaa\u02c8nt lo kej xin iy\u02c8nen tibaj cynaabl. Mi\u02c8n jaw cyk\u02c8ojxin tuj ajkelbil. Mitetpe tu\u02c8n cyocxin bola. Mi\u02c8n tz\u02c8oc cypju\u02c8nxin ke xjal. Yaa\u02c8nt lo kej xin nuk cyaj tu\u02c8n cycaman pwak."
                },
                "8": {
                    "verse_nr": "8",
                    "verse": "Scy\u02c8onwe kej ocslal nchi k\u02c8on posada bix waabj oj cypon xjal cyja, bix tuya cykil cyc\u02c8u\u02c8jxin cbinel jba\u02c8n cyu\u02c8nxin. Cwelxix cytzyun cyiibxin twitzj ka\u02c8. Chi temelxin jiquenxix twitz Dios bix cywitz xjal. Cxe\u02c8l cyii\u02c8nxin cynaablxin tisen taj Dios. Mi\u02c8n cyjoyxin tu\u02c8n cybinchanxin tka\u02c8yel."
                },
                "9": {
                    "verse_nr": "9",
                    "verse": "Il ti\u02c8j tu\u02c8n cytenxin cyiw tuj jjaxxix xnak\u02c8tzbil e k\u02c8oj cyexin, tu\u02c8ntzen t\u2011xi\u02c8 cyxnak\u02c8tza\u02c8nxin alcyej jaxxix cye niy\u02c8tl ocslal, bix tu\u02c8n tcub cyi\u02c8j kej tzpetsal cyu\u02c8nxin oj nchi k\u02c8ojl cyi\u02c8jxin."
                },
                "10": {
                    "verse_nr": "10",
                    "verse": "Hermano, ilxsen ti\u02c8j tu\u02c8n tcub tk\u02c8o\u02c8na cyxol ocslal ejee\u02c8j at cynaabl, cuma at nim xjal cyxola cycy\u02c8i chi ocx tjak\u02c8 cawbil cyuj tja Dios. At xjal mintii\u02c8 tajbel cyxnak\u02c8tzbil bix sbul xjalke. Cyxol kej nchi sbun ju\u02c8wa, mas ncnet kej xjal jud\u00edo cyxol."
                },
                "11": {
                    "verse_nr": "11",
                    "verse": "Il ti\u02c8j tu\u02c8n tmaket cytzi kej tzpetsal lu, cuma tu\u02c8nj cyxnak\u02c8tzbilxin yaa\u02c8n tumel, nxi\u02c8 cyocslabl xjal tuj il cyu\u02c8nxin. At maj entera ocslal tuj jun jaa\u02c8 nchi tzpet tuj cyocslabl cyu\u02c8nxin. Bix nchi k\u02c8onxin cyxnak\u02c8tzbilxin tak\u02c8 nuk tu\u02c8n cycamanxin pwak cyi\u02c8j ocslal. Jun ch\u02c8ixbajil jlu."
                },
                "12": {
                    "verse_nr": "12",
                    "verse": "Hermano, at nim il ti\u02c8j tu\u02c8n cycawen ke cawel cyiw tuj cyocslabl cyibaj ocslal tuj Creta. At jun maj e xi\u02c8 tkba\u02c8n jun nintzaj aj Creta at tnaabl cyjulu: \u201cEjoo\u02c8 aj Creta jun wik xjal nuk nko \u1e8dtak\u02c8en. Tisen xo\u02c8j ko\u02c8. Cy\u02c8aj xjal ko\u02c8, bix nko k\u02c8on kiib nuk tu\u02c8n tnoj kc\u02c8u\u02c8j,\u201d tz\u0308ixin, bix tex Cretaxin."
                },
                "13": {
                    "verse_nr": "13",
                    "verse": "Jax tu\u02c8nxin. Ju\u02c8 tzunj, c\u02c8oquel ilen ch\u02c8ina cyi\u02c8 ocslal, tu\u02c8ntzen cytenxin cyiw tuj cyocslablxin ti\u02c8j Cristo."
                },
                "14": {
                    "verse_nr": "14",
                    "verse": "Xnak\u02c8tzanxa ba\u02c8n, tu\u02c8n mi\u02c8ntl txi\u02c8 cybi\u02c8nxin cyxnak\u02c8tzbil jud\u00edo yaa\u02c8n jaxxix, bix tu\u02c8n mi\u02c8ntl cynimanxin cyley kej xjal n\u2011el cypa\u02c8n cyiib ti\u02c8j jaxxix yol."
                },
                "15": {
                    "verse_nr": "15",
                    "verse": "Cyxol xjal at jun yol tzin tkba\u02c8n cyjulu: \u201cKej xjal sakxix tuj cyanem, sak ta\u02c8 cykilca tuj cywitzxin,\u201d tz\u0308i yol. Pero kej xjal yaa\u02c8n sak tuj cyanem, ejee\u02c8j min chi ocslan ti\u02c8 Cristo tu\u02c8n cyclet, cykilca n\u2011oc cyk\u02c8o\u02c8n te yaa\u02c8n ba\u02c8nj tu\u02c8n tbint bix tu\u02c8n t\u2011xi\u02c8 cywaa\u02c8n. Mlay tz\u02c8el cyniy\u02c8 ti\u02c8j alcyej ba\u02c8n, cuma tz\u02c8ilx cynaablxin bix cyanemxin."
                },
                "16": {
                    "verse_nr": "16",
                    "verse": "Tzin cykba\u02c8nxin ka cytzki\u02c8nxin Dios, pero tu\u02c8nj ka\u02c8 nbint cyu\u02c8nxin, tzinen ta\u02c8 nuk ten cyu\u02c8nxin. Ka\u02c8kexin twitz Dios. Min chi nimanxin Dios. Mlay chi ajbenxin te Dios tu\u02c8n tbint jun ak\u02c8untl ba\u02c8n cyu\u02c8nxin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ko k\u02c8ol xnak\u02c8tzbil tuj tumelxix - Pero tey, hermano, mi\u02c8n txi\u02c8 t\u2011xnak\u02c8tza\u02c8na tisen nbint cyu\u02c8n kej lu, sino xnak\u02c8tzanxa cye ocslal jaxxix tyol Dios."
                },
                "2": {
                    "verse_nr": "2",
                    "verse": "Kbanx cyej xinak tij tu\u02c8n cyyolen chebe, bix tu\u02c8n t\u2011xi\u02c8 cyii\u02c8nxin jun cynaablxin jiquen, tu\u02c8ntzen cyniman xjal cyyolxin, bix tu\u02c8n cytzyun cyiibxin twitz il, bix tu\u02c8n cyk\u02c8onte cyiibxin nuk tej xnak\u02c8tzbil jaxxix, bix tu\u02c8n toc cyak\u02c8 xjal cyexin, bix tu\u02c8n tiy\u02c8x cyu\u02c8nxin oj n\u2011oc pena cyi\u02c8jxin."
                },
                "3": {
                    "verse_nr": "3",
                    "verse": "Jax cxe\u02c8l cyii\u02c8n kej xuuj tijtl cychunk\u02c8lal tuj tumel twitz Dios. Mi\u02c8n chi cub ten xtz\u02c8iml yol cyi\u02c8 xjal, bix mi\u02c8n chi oc te c\u02c8al k\u02c8e\u02c8n. Cxe\u02c8l cyyeec\u02c8anxuj alcyej ba\u02c8n cyej xuuj cwalx."
                },
                "4": {
                    "verse_nr": "4",
                    "verse": "Cxe\u02c8l cyxnak\u02c8tza\u02c8nxuj cyetxin tu\u02c8n toc tak\u02c8 cychmiltxin cyuyax cyaltxin cyetxin,"
                },
                "5": {
                    "verse_nr": "5",
                    "verse": "bix tu\u02c8n cytzyun cyiibtxin, bix tu\u02c8n tten cyanemtxin sakxix, bix tu\u02c8n cyak\u02c8anantxin ba\u02c8n tuj cyjatxin, bix tu\u02c8n t\u2011xi\u02c8 cyyeec\u02c8antxin cyanemtxin cye juntl, bix tu\u02c8n cynimantxin tyol cychmiltxin. Ccybincha\u02c8 kej txin xuuj cykilcaj lu tu\u02c8ntzen mi\u02c8n cyyolen xjal ka\u02c8 ti\u02c8j tyol Dios."
                },
                "6": {
                    "verse_nr": "6",
                    "verse": "Jax ju\u02c8x kej k\u02c8a cwalx, kbanx cyek\u02c8a tu\u02c8n cytzyunte cyiibk\u02c8a twitz cykilca ka\u02c8."
                },
                "7": {
                    "verse_nr": "7",
                    "verse": "Tenc\u02c8aya te jun yec\u02c8bil cywitzk\u02c8a ti tten tu\u02c8n tbint ba\u02c8n cyu\u02c8nk\u02c8a. Oj t\u2011xnak\u02c8tzana cyek\u02c8a, yeec\u02c8anx tnimbila ti\u02c8j tyol Dios, bix xnak\u02c8tzanx tyol Dios cabalxix."
                },
                "8": {
                    "verse_nr": "8",
                    "verse": "C\u02c8oquel tc\u02c8u\u02c8ja ti\u02c8j tu\u02c8n mi\u02c8n tzpet jun yol yaa\u02c8n tumel tuj t\u2011xnak\u02c8tzbila, tu\u02c8ntzen mi\u02c8n cyyolen xjal ka\u02c8 ti\u02c8j. Ka ma xnak\u02c8tzana tumel ju\u02c8wa, kej xjal cycy\u02c8i jyol jaxxix, ctzaal cych\u02c8ixew oj cyyolen ka\u02c8 cyi\u02c8ja ejee\u02c8y ocslal."
                },
                "9": {
                    "verse_nr": "9",
                    "verse": "Yal tzunkej ak\u02c8anal tuj taak\u02c8en cypatr\u00f3n, kbanx cyexin tu\u02c8n cynimanxin cyyol cypatr\u00f3nxin tuj cykilca, bix tu\u02c8n cyak\u02c8ananxin ba\u02c8n tuj cykilca ak\u02c8untl, tu\u02c8ntzen cytzalaj cypatr\u00f3nxin cyi\u02c8jxin, bix tu\u02c8n mi\u02c8n tz\u02c8aj cytzak\u02c8be\u02c8nxin tyol cypatr\u00f3nxin."
                },
                "10": {
                    "verse_nr": "10",
                    "verse": "Bix kbanx cyexin tu\u02c8n mi\u02c8n chi alk\u02c8anxin ti\u02c8 cypatr\u00f3nxin. Nuk o\u02c8cx tu\u02c8n t\u2011xi\u02c8 cyii\u02c8nxin cynaablxin jiquenxix, tu\u02c8ntzen toc ke tc\u02c8u\u02c8j cypatr\u00f3nxin cyi\u02c8jxin. Ka ma bint cykilcaj lu cyu\u02c8nxin, cchic\u02c8ajaxeltzen ka mejorxix jxnak\u02c8tzbil ti\u02c8 Dios, Clol ke."
                },
                "11": {
                    "verse_nr": "11",
                    "verse": "Hermano, il ti\u02c8j tu\u02c8n t\u2011xi\u02c8 tkba\u02c8na cye ocslal tu\u02c8n t\u2011xi\u02c8 cyii\u02c8n cychunk\u02c8lal tuj tumel, cuma ma tzaj tyeec\u02c8an Dios t\u2011xtalbil cye cykil xjal. Tu\u02c8nj t\u2011xtalbilxin ma tzaj tsma\u02c8nxin Cristo twitz tx\u02c8otx\u02c8, tu\u02c8ntzen kclet."
                },
                "12": {
                    "verse_nr": "12",
                    "verse": "Bix tu\u02c8nj t\u2011xtalbilxin ma tzaj tk\u02c8o\u02c8nxin xnak\u02c8tzbil ke ti tten tu\u02c8n tcyaj kk\u02c8o\u02c8n jyaa\u02c8n ba\u02c8n twitzxin bix tu\u02c8n mi\u02c8ntl tz\u02c8oc tachen kc\u02c8u\u02c8j ti\u02c8j nuk tik\u02c8ch at twitz tx\u02c8otx\u02c8. Nxnak\u02c8tzanxin ke tu\u02c8n ktzyunte kiib twitzj il, bix tu\u02c8n t\u2011xi\u02c8 kii\u02c8n knaabl jiquenxix, bix ti tten tu\u02c8n kel ba\u02c8n twitzxin jooc\u02c8tzen eto\u02c8x twitz tx\u02c8otx\u02c8."
                },
                "13": {
                    "verse_nr": "13",
                    "verse": "Bix cxe\u02c8l kii\u02c8n kchunk\u02c8lal ju\u02c8wa, cuma nko ayon ti\u02c8j jun k\u02c8ij te nimxsen tzalajebl, jk\u02c8ij oj tul meltz\u02c8aj Jclol ke tuya nimxsen tipemal, jxin Jesucristo, jawnex Diosxin."
                },
                "14": {
                    "verse_nr": "14",
                    "verse": "E xi\u02c8 tk\u02c8on tiibxin tu\u02c8n tcyimxin te kxel, tu\u02c8ntzen kclet tuj tk\u02c8ab il bix tu\u02c8n ttxjet kanem. E tbinchaxin jlu tu\u02c8n koc te t\u2011xjalxin sakxix, jun ttanemxin cyaj tuya cykil cyc\u02c8u\u02c8j tu\u02c8n cybinchan jba\u02c8n."
                },
                "15": {
                    "verse_nr": "15",
                    "verse": "Cykilcaj lu ma txi\u02c8 nkba\u02c8na tey, xnak\u02c8tzanx cye ocslal. Cyiwsanx cyc\u02c8u\u02c8jxin. At tipemala tu\u02c8n t\u2011xi\u02c8 tkba\u02c8na at cyilxin, cuma t\u2011ak\u02c8anal Diostey. Mi\u02c8n tz\u02c8el xe\u02c8ta oj cycy\u02c8i xjal t\u2011xnak\u02c8tzbila."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nuk ocx tu\u02c8n t\u2011xtalbil Dios jiquen ko\u02c8 twitzxin - Cxe\u02c8ltzen nkba\u02c8na tey ti tten tu\u02c8n cyten ocslal cyxol kej xjal yaa\u02c8n ocslal. Kbanx cyexin tu\u02c8n toc cybi\u02c8nxin tley gobierno bix tu\u02c8n cynimanxin tyol cykil cawel ncawen cyibajxin tuj tnom. Xnak\u02c8tzanx cyexin tu\u02c8n tbint cyu\u02c8nxin alcyej ak\u02c8untl ba\u02c8n tu\u02c8n tbint cyu\u02c8nxin, bix tuya cykil cyc\u02c8u\u02c8jxin."
                },
                "2": {
                    "verse_nr": "2",
                    "verse": "Bix xnak\u02c8tzanx cyexin tu\u02c8n mi\u02c8n chi xoo\u02c8nxin ka\u02c8 yol ti\u02c8 juntl, bix tu\u02c8n mi\u02c8n chi k\u02c8ojxin cyuya xjal. Nuk o\u02c8cx tu\u02c8n cyyeec\u02c8anxin cynaablxin ba\u02c8n cywitz xjal, bix tu\u02c8n cyyolenxin maans cyuya xjal."
                },
                "3": {
                    "verse_nr": "3",
                    "verse": "Tumelte tu\u02c8n cyyeec\u02c8anxin cynaablxin ba\u02c8n cywitz xjal yaa\u02c8n ocslal, cuma nejl, jax ju\u02c8x ejoo\u02c8 min el kniy\u02c8 ti\u02c8j. Min oc kbi\u02c8n Dios. Bix e xi\u02c8 lpey ko\u02c8 nuk ti\u02c8j \u1e8dtak\u02c8 xnak\u02c8tzbil. E ten ko\u02c8 tjak\u02c8 tcawbil kxumlal, bix nuk ka\u02c8 e tajbe kxumlal. Ex kk\u02c8ij nuk nko binchan jyaa\u02c8n ba\u02c8n, bix nuk e chi\u02c8l kc\u02c8u\u02c8j. Oc ten ko\u02c8 cyakwusalte ke xjal, bix el kiiq\u02c8uen kiib kxolx."
                },
                "4": {
                    "verse_nr": "4",
                    "verse": "Pero amale nimet ka\u02c8 e bint ku\u02c8n, pero e tzaj tyeec\u02c8an Dios, Clol ke, tk\u02c8ak\u02c8bil tc\u02c8u\u02c8j ki\u02c8j. Oc kak\u02c8 texin,"
                },
                "5": {
                    "verse_nr": "5",
                    "verse": "bix e co\u02c8paxin ke tuj kil. Pero yaa\u02c8n tu\u02c8nj jun kchunk\u02c8lal jiquen ma ko clet, sino nuk o\u02c8cx cuma e tzaj k\u02c8ontexin lastim ke. Ma ko clet nuk tu\u02c8nj ttxjontexin kanem, bix tej ttxjet nuk tu\u02c8nj, e kiik\u02c8 jun ac\u02c8aj kchunk\u02c8lal bix jun ac\u02c8aj knaabl tu\u02c8n Esp\u00edritu Santo."
                },
                "6": {
                    "verse_nr": "6",
                    "verse": "Tuya cykil tc\u02c8u\u02c8jxin bix tu\u02c8n Jesucristo, Clol ke, e cu\u02c8tz tk\u02c8o\u02c8nxin Esp\u00edritu Santo ke."
                },
                "7": {
                    "verse_nr": "7",
                    "verse": "Tu\u02c8n tzunj t\u2011xtalbilxin, jiquen ko\u02c8 twitzxin, bix attzen koclen tu\u02c8n kpon tuyaxin te junx maj. Ti\u02c8j tzunj kkab nko ayon ti\u02c8j."
                },
                "8": {
                    "verse_nr": "8",
                    "verse": "Jaxxix ta\u02c8 jma txi\u02c8 nkba\u02c8na, bix ba\u02c8n tu\u02c8n toc ke kc\u02c8u\u02c8j ti\u02c8j. K\u02c8umenx tuya tipemala, tu\u02c8ntzen t\u2011xi\u02c8 cyk\u02c8on cyiibxin ti\u02c8j tu\u02c8n cybinchanxin ba\u02c8n te juntl. Ba\u02c8nxsen kej xnak\u02c8tzbil lu, bix at c\u02c8ajbela cye xjal."
                },
                "9": {
                    "verse_nr": "9",
                    "verse": "Pero cawenx kej ocslal tu\u02c8n mi\u02c8n chi k\u02c8ojl cyi\u02c8j xnak\u02c8tzbil min chi ajben. Mi\u02c8n chi k\u02c8ojlxin ti\u02c8j alcyej cyxe\u02c8chel jud\u00edo mas jawnex, bix ti\u02c8j alcyej tley Mois\u00e9s tu\u02c8n cynimantexin. Pa\u02c8mel tiiba cyi\u02c8j xnak\u02c8tzbil lu, cuma nuk k\u02c8oj ntjyo\u02c8n, bix mintii\u02c8 tajbel."
                },
                "10": {
                    "verse_nr": "10",
                    "verse": "Ka at jun xjal ma tak\u02c8 jun xnak\u02c8tzbil yaa\u02c8n jaxxix, kbanx texin tu\u02c8n mi\u02c8ntl xnak\u02c8tzanxin tak\u02c8. Ka ma txi\u02c8 tkba\u02c8na tcab maj tu\u02c8n mi\u02c8ntl cub tk\u02c8o\u02c8nxin k\u02c8oj cyxol ocslal, bix tcy\u02c8ixin tu\u02c8n t\u2011xi\u02c8 tbi\u02c8nxin tyola, ljomax cyxola."
                },
                "11": {
                    "verse_nr": "11",
                    "verse": "Il ti\u02c8j tu\u02c8n tel t\u2011xoo\u02c8na, cuma ttzki\u02c8na ma txi\u02c8 tnaablxin tuj il. Binchal ilxin, bix jaxxin njyonxin tcastiwaxin."
                },
                "12": {
                    "verse_nr": "12",
                    "verse": "Tej t\u2011xi\u02c8 tkba\u02c8n Pablo te Timoteo alcye tu\u02c8n tbint tu\u02c8n - Cxe\u02c8l nsma\u02c8na jxin Artemas tuyey bix ka jaj xin T\u00edquico. Oj tpon jun cyxolxin tuyey, k\u02c8o\u02c8nc tipena ti\u02c8j tu\u02c8n tpon naja tuj tnom Nic\u00f3polis, cuma tuj tzunj tnom lu chin temela tuj tyem te che\u02c8w tzul."
                },
                "13": {
                    "verse_nr": "13",
                    "verse": "Ja tzunj xin Zenas, jxin tx\u02c8olbal ley, tuyax jxin Apolos, oj cyetzxin tuj ttanema, k\u02c8onx ch\u02c8in onbil cyexin, tu\u02c8ntzen mintii\u02c8 pena tuj cybexin."
                },
                "14": {
                    "verse_nr": "14",
                    "verse": "Yeec\u02c8anx cye ocslal ti tten tu\u02c8n cyonen cyi\u02c8j xjal at pena ete\u02c8, tu\u02c8ntzen cyajben ocslal tuj taak\u02c8en Dios."
                },
                "15": {
                    "verse_nr": "15",
                    "verse": "Manc\u02c8bil yol cye ocslal - Cykilca kej ocslal at wuyena nxi\u02c8 cyk\u02c8o\u02c8n jun cyk\u02c8olbebl cyey. K\u02c8onxa kk\u02c8olbebla cyej xjal n\u2011oc kak\u02c8a cye bix junx cyocslabl kuyena. Tzajxit t\u2011xtalbil Dios cyibaja. O\u02c8cx nyolja."
                }
            }
        }
    }
}