{
    "version": "MVJ",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tneel u\u02c8j e xi\u02c8 ttz\u02c8i\u02c8ben ap\u00f3stol Juan - Jun Yol I\u02c8tz K\u02c8olte Kchunk\u02c8lal te Junx Maj - Nxi\u02c8 ntz\u02c8i\u02c8bena cyey ti\u02c8j Cristo, Yol I\u02c8tz K\u02c8olte Kchunk\u02c8lal te Junx Maj. Tej mitkna\u02c8x tbint twitz cya\u02c8j bix twitz tx\u02c8otx\u02c8, ya attl. O kbi\u02c8na jaxin, ejoo\u02c8ya t\u2011xelxin, bix o kila tu\u02c8n tbak\u02c8 kwitza. O tz\u02c8oc kcye\u02c8yena, bix o tz\u02c8oc kmoco\u02c8na tu\u02c8n kk\u02c8aba."
                },
                "2": {
                    "verse_nr": "2",
                    "verse": "E tzaj tyeec\u02c8an jun chunk\u02c8lal tzin tk\u02c8o\u02c8n Dios, bix oc kcye\u02c8yena. Jaxxix ku\u02c8na. Bix keya kaak\u02c8en tu\u02c8n t\u2011xi\u02c8 kk\u02c8umente cyey ti tten kchunk\u02c8lal ntzaj tk\u02c8o\u02c8n Dios te junx maj. E ten jxjal k\u02c8ilte kchunk\u02c8lal tuya Kman Dios, bix e tzaj tyeec\u02c8an te keya ti tten tnaabl Dios."
                },
                "3": {
                    "verse_nr": "3",
                    "verse": "Bix j\u2011o kila bix j\u2011o kbiya, ja tzunja nxi\u02c8 kk\u02c8umena te cyey, tu\u02c8ntzen jax ju\u02c8x cyey tenxit cymojbabl cyiiba tuya K\u02c8olte cychunk\u02c8lala, tisen keya at kmojbabl kiiba. Tzin nkba\u02c8na at kmojbabl kiib tuya Kman Dios bix tuya Tcwalxin, Jesucristo."
                },
                "4": {
                    "verse_nr": "4",
                    "verse": "Nxi\u02c8 ntz\u02c8i\u02c8bena kej yol lu tu\u02c8n cytzalaja kuyena."
                },
                "5": {
                    "verse_nr": "5",
                    "verse": "Ja te Kman Dios jun spi\u02c8yen - Jatzen yolja e kbiya te Jesucristo bix nxi\u02c8 kk\u02c8umena te cyey, cyjulu: Ja te Dios spi\u02c8yen, bix mintii\u02c8 ch\u02c8in klolj at tuya."
                },
                "6": {
                    "verse_nr": "6",
                    "verse": "Ka nxi\u02c8 kkba\u02c8n at kmojbabl kiib tuya Dios pero ka nko bet tuj klolj, nko \u1e8dtak\u02c8entzen, bix min nko\u02c8x lpe ti\u02c8j yol jaxxix."
                },
                "7": {
                    "verse_nr": "7",
                    "verse": "Pero ka nko bet tuj spi\u02c8yen, tisen te Dios at tuj spi\u02c8yen, attzen kmojbabl kiib kxolx, bix txjo\u02c8n ko\u02c8 ti\u02c8 cykilca kil tu\u02c8n tcyamecy Jesucristo, Tcwal Dios."
                },
                "8": {
                    "verse_nr": "8",
                    "verse": "Katzen nxi\u02c8 kkba\u02c8n mintii\u02c8 kil, ncub ksbun kiib, cuma min nxi\u02c8 kocsla\u02c8n yol jaxxix ti\u02c8j ti kten."
                },
                "9": {
                    "verse_nr": "9",
                    "verse": "Pero ka nxi\u02c8 kkba\u02c8n kil twitz Dios, cnajseteltzen kil tu\u02c8nxin, bix q\u02c8uelel ttxjo\u02c8nxin kanem ti\u02c8 cykilca il, cuma cbinel jma cyaj tkba\u02c8nxin, bix at toclen tu\u02c8n tcub tnajsa\u02c8nxin kil, cuma ma cyim Tcwalxin tu\u02c8n tchjet kil."
                },
                "10": {
                    "verse_nr": "10",
                    "verse": "Pero ka nxi\u02c8 kkba\u02c8n min nko binchan il, nxi\u02c8 kkba\u02c8n ka \u1e8dtak\u02c8 Dios, bix min nxi\u02c8 kocsla\u02c8n yol ti\u02c8j ti kten."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ja te Cristo jun Onel ke nyolen te kxel twitz Kman Dios - Key wuya nim n\u2011oc cyak\u02c8a weya, nxi\u02c8 ntz\u02c8i\u02c8bena jyol lu te cyey tu\u02c8ntzen mi\u02c8n chi binchana il. Pero ka ma chi binchana il, at jun Onel ke nyolen te kxel twitz Kman Dios, ja te Jesucristo. At toclen tu\u02c8n tyolen twitz Dios, cuma mintii\u02c8 til,"
                },
                "2": {
                    "verse_nr": "2",
                    "verse": "bix cuma e cyim te chojbil kil. Bix yaa\u02c8n nuk o\u02c8cx tu\u02c8n tlaj kil e cyim. E cyim te chojbil cyil cykilca xjal twitz tx\u02c8otx\u02c8."
                },
                "3": {
                    "verse_nr": "3",
                    "verse": "Ojtzen n\u2011oc kbi\u02c8n tyol Cristo, n\u2011eltzen kniy\u02c8 ti\u02c8jxin."
                },
                "4": {
                    "verse_nr": "4",
                    "verse": "Ka nxi\u02c8 tkba\u02c8n jun xjal: \u201cNtzki\u02c8na Cristo,\u201d ka tz\u0308i, pero min nbint tley Cristo tu\u02c8n, jun \u1e8dtak\u02c8 xjal. Min ma tz\u02c8ocx yol jaxxix tuj tanem."
                },
                "5": {
                    "verse_nr": "5",
                    "verse": "Pero nuk la\u02c8 alcyexja jun xjal ma tz\u02c8oc tbi\u02c8n tyol Cristo, tzin tyeec\u02c8an ma tzket\u2011xix tk\u02c8ak\u02c8bil tc\u02c8u\u02c8j ti\u02c8 Dios. Tu\u02c8nj knimbil ti\u02c8 Cristo n\u2011el kniy\u02c8 ti\u02c8j at kmojbabl kiib tuya."
                },
                "6": {
                    "verse_nr": "6",
                    "verse": "Alcyej xjal tzin tkba\u02c8n junx ta\u02c8 tuya Cristo, ilxix ti\u02c8j tu\u02c8n t\u2011xi\u02c8 tii\u02c8n tnaabl tisen e bint tu\u02c8n Cristo tej tten twitz tx\u02c8otx\u02c8."
                },
                "7": {
                    "verse_nr": "7",
                    "verse": "Key ocslal n\u2011oc cyak\u02c8a weya, ja mandamyent lu yaa\u02c8n jun ac\u02c8aj ley bajx cybiy, sino jun yol o cybiy te ootxa, ja jun yol o cybiy jatxe tuj tneel."
                },
                "8": {
                    "verse_nr": "8",
                    "verse": "Jun ac\u02c8aj ley - Pero ja\u02c8lewe cxe\u02c8l ntz\u02c8i\u02c8bena cyey ti\u02c8j jun ley ac\u02c8aj, jaj tu\u02c8n toc cyak\u02c8 cyuyey cyey. Ja ley lu o cyaj yeec\u02c8at tu\u02c8n Jesucristo, bix jax ju\u02c8x cyey ma cyaj cyyeec\u02c8ana. Tzinen ta\u02c8 jlu, cuma nbaj tilel tyem te klolj, bix ma tzyet tyem te spi\u02c8yen."
                },
                "9": {
                    "verse_nr": "9",
                    "verse": "Ka at jun ocslal tzin tkba\u02c8n ka nbet tuj spi\u02c8yen, pero n\u2011el tiiq\u02c8uen juntl ocslal, lux nbet tuj klolj."
                },
                "10": {
                    "verse_nr": "10",
                    "verse": "Yaltzen te cyej ocslal n\u2011oc tak\u02c8 niy\u02c8tl ocslal cye, jatzen ocslalja nbet tuj spi\u02c8yen. Bix mlay jaw tz\u02c8ak tuj tbe, tisen tej tbet tuj klolj nejl."
                },
                "11": {
                    "verse_nr": "11",
                    "verse": "Pero j\u2011ocslal n\u2011el tiiq\u02c8uen juntl ocslal, jatztzen ta\u02c8 tuj klolj bix nbet tuj klolj. N\u2011el tzpet tuj tbe, cuma tisen jun mos\u0308 tuj klolj."
                },
                "12": {
                    "verse_nr": "12",
                    "verse": "Key wuya nim n\u2011oc cyak\u02c8a weya, nxi\u02c8 ntz\u02c8i\u02c8bena cyey cuma o najset cyila tu\u02c8n Dios tu\u02c8nj o bint tu\u02c8n Cristo."
                },
                "13": {
                    "verse_nr": "13",
                    "verse": "Key ocslal mas tij, nxi\u02c8 ntz\u02c8i\u02c8bena cyey cuma cytzki\u02c8na Cristo, jaj xjal at jatxe tuj tneel. Key ocslal maa cwalx, nxi\u02c8 ntz\u02c8i\u02c8bena te cyey cuma ma chi xcyey tibaj taaw il. Key ocslal n\u2011oc cyak\u02c8a weya, nxi\u02c8 ntz\u02c8i\u02c8bena te cyey cuma ma cytzki\u02c8na Kman Dios."
                },
                "14": {
                    "verse_nr": "14",
                    "verse": "Key ocslal mas tij, nxi\u02c8 ntz\u02c8i\u02c8bena cyey cuma cytzki\u02c8na jxjal ya attl tej mitkna\u02c8x tbint twitz tx\u02c8otx\u02c8, ja te Cristo. Key ocslal maa cwalx, nxi\u02c8 ntz\u02c8i\u02c8bena te cyey cuma cyiw ete\u02c8y tuj cyocslabla, bix cuma nak\u02c8anan Dios tuj cyanema tu\u02c8nj tyolxin, bix cuma ma chi xcyey ti\u02c8j taaw il."
                },
                "15": {
                    "verse_nr": "15",
                    "verse": "Mi\u02c8n tz\u02c8oc cyk\u02c8a\u02c8bena ti\u02c8j achbil te twitz tx\u02c8otx\u02c8 bix tik\u02c8ch at twitz tx\u02c8otx\u02c8. Ka nuk o\u02c8cx taj jun xjal tik\u02c8ch at twitz tx\u02c8otx\u02c8, min tz\u02c8oc tak\u02c8 Kman Dios te."
                },
                "16": {
                    "verse_nr": "16",
                    "verse": "Mi\u02c8n tz\u02c8oc cyk\u02c8a\u02c8bena alcyej taj kxumlal bix alcyej taj tbak\u02c8 kwitz, bix mi\u02c8n tz\u02c8oc cyk\u02c8on cyiiba te nintzaj bix tu\u02c8n tcnet nimc\u02c8a cyu\u02c8na, tu\u02c8n tjaw nimsan cyiiba, cuma yaa\u02c8n junx ta\u02c8 tk\u02c8ak\u02c8bil kc\u02c8u\u02c8j ti\u02c8j tik\u02c8ch at twitz tx\u02c8otx\u02c8 tuya tk\u02c8ak\u02c8bil kc\u02c8u\u02c8j ti\u02c8 Dios."
                },
                "17": {
                    "verse_nr": "17",
                    "verse": "Pjel twitz tx\u02c8otx\u02c8 tuyax cykilca achbil at twitz tx\u02c8otx. Pero tej xjal nbinchan tajbil Dios, ctemel te junx maj."
                },
                "18": {
                    "verse_nr": "18",
                    "verse": "Tzul jun jawnex \u1e8dtak\u02c8 xjal k\u02c8ojlel ti\u02c8 Cristo - Key wuya n\u2011oc cyak\u02c8a weya, ma ko ocx cyuj manc\u02c8bil k\u02c8ij. O cybiy cyuj manc\u02c8bil k\u02c8ij tzul jun jawnex \u1e8dtak\u02c8 xjal k\u02c8ojlel ti\u02c8 Cristo. Pero ya ja\u02c8lewe ma chi ul jlet nim xjal \u1e8dtak\u02c8 nchi k\u02c8ojl ti\u02c8 Cristo. Ju\u02c8 tzunj, n\u2011el kniy\u02c8 ti\u02c8j o ko ocx cyuj manc\u02c8bil k\u02c8ij."
                },
                "19": {
                    "verse_nr": "19",
                    "verse": "Kxol ma chi exke. Pero amale e tentke kxol, pero mintii\u02c8 kmojbabl kiib cyuya. Nuket at cymojbabl cyiib kuyake, jaxitle ete\u02c8 kxol. Pero ma chi ex, bix ju\u02c8 tzunj e cyyeec\u02c8a yaa\u02c8n junx ete\u02c8 kuya."
                },
                "20": {
                    "verse_nr": "20",
                    "verse": "Perotzen cyey, yaa\u02c8n tisen ejee\u02c8. Ma k\u02c8oj Esp\u00edritu Santo te cyey, bix cykilca key n\u2011el cyni\u02c8ya ti\u02c8j yol jaxxix."
                },
                "21": {
                    "verse_nr": "21",
                    "verse": "Ju\u02c8 tzunj, min nxi\u02c8 ntz\u02c8i\u02c8bena tu\u02c8n tel cyni\u02c8ya ti\u02c8j, cuma ma tz\u02c8el cyni\u02c8ya ti\u02c8j yol jaxxix, bix n\u2011el cyni\u02c8ya ti\u02c8j mlay tzaj jun yol \u1e8dtak\u02c8 ti\u02c8j yol jaxxix."
                },
                "22": {
                    "verse_nr": "22",
                    "verse": "Cxe\u02c8l nkba\u02c8na cyey alcye xjal tzin tkba\u02c8n yaa\u02c8n Jes\u00fas ja Scy\u02c8o\u02c8n tu\u02c8n Dios te cawel, jatzen \u1e8dtak\u02c8 xjal. Alcye xjal tzin tkba\u02c8n jlu, jatzen xjalja aj k\u02c8oj ti\u02c8j Kman Dios bix ti\u02c8j Tcwalxin."
                },
                "23": {
                    "verse_nr": "23",
                    "verse": "Alcyej xjal n\u2011el tiiq\u02c8uen ja Cristo te Clol te, yaa\u02c8ntzen t\u2011xjal Kman Dios. Pero alcyej xjal tzin tkba\u02c8n Tcwalte Dios ja Cristo, attzen Kman Dios tuya."
                },
                "24": {
                    "verse_nr": "24",
                    "verse": "Yaltzen cyey, cyaj tenxit tuj cyanema ja jaxxix yol e cybiy tej tpon tpocbal Cristo cyxola. Ka ma cyaj ten ja jaxxix yol tuj cyanema, attzen cymojbabl cyiiba tuya Tcwal Dios bix tuya Kman Dios."
                },
                "25": {
                    "verse_nr": "25",
                    "verse": "Bix j\u2011o cyaj tkba\u02c8n Jesucristo tu\u02c8n ttzaj tk\u02c8o\u02c8n ke, ja kchunk\u02c8lal te junx maj."
                },
                "26": {
                    "verse_nr": "26",
                    "verse": "Kej yol lu nxi\u02c8 ntz\u02c8i\u02c8bena cyey tu\u02c8n cyc\u02c8ojlan cyiiba cywitz kej \u1e8dtak\u02c8 xnak\u02c8tzal n\u2011oc cyk\u02c8on cyiib tu\u02c8n cyel tzpeta."
                },
                "27": {
                    "verse_nr": "27",
                    "verse": "Cyey, ja Esp\u00edritu Santo e tzaj tk\u02c8o\u02c8n Jesucristo cyey at cyuyey. Ju\u02c8 tzunj, mintii\u02c8 il ti\u02c8j tu\u02c8n cytena tjak\u02c8 juntl wik xnak\u02c8tzal yaa\u02c8n jiquen. Nxnak\u02c8tzan Esp\u00edritu Santo cykilca jaxxix te cyey. Jaxxix t\u2011xnak\u02c8tzbil, yaa\u02c8n \u1e8dtak\u02c8 yol. Ju\u02c8 tzunj, junx chi tena tuya Cristo, tisen ma txi\u02c8 t\u2011xnak\u02c8tza\u02c8n Esp\u00edritu Santo cyey."
                },
                "28": {
                    "verse_nr": "28",
                    "verse": "Key wuya nim n\u2011oc cyak\u02c8a weya, ja\u02c8lewe cxe\u02c8l nkba\u02c8na cyey tu\u02c8n cycyaj tena junx tuya Cristo, tu\u02c8ntzen mintii\u02c8 ttz\u0308i cyi\u02c8ja bix mintii\u02c8 cych\u02c8ixewa twitzxin oj tul meltz\u02c8ajxin."
                },
                "29": {
                    "verse_nr": "29",
                    "verse": "N\u2011el cyni\u02c8ya ti\u02c8j jiquenxix te Dios. Ju\u02c8 tzunj, oj nxi\u02c8 tii\u02c8n jun xjal tnaabl jiquenxix, n\u2011eltzen cyni\u02c8ya ti\u02c8j jatzen xjal ja tcwal Dios."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ma ko oc te tcwal Dios - Nimxsen ma tzaj tyeec\u02c8an Kman Dios tk\u02c8ak\u02c8bil tc\u02c8u\u02c8j ki\u02c8j, cuma ma tak\u02c8 te ke tu\u02c8n koc te tcwal Dios. Tu\u02c8n tzunj tcwal Dios ko\u02c8, min tz\u02c8el cyniy\u02c8 xjal te twitz tx\u02c8otx\u02c8 ki\u02c8j. Ka min tz\u02c8el cyniy\u02c8 xjal ti\u02c8j Kman Dios, jax ju\u02c8x min tz\u02c8el cyniy\u02c8 ki\u02c8j, ejoo\u02c8j tcwalxin."
                },
                "2": {
                    "verse_nr": "2",
                    "verse": "Key ocslal n\u2011oc cyak\u02c8a weya, amale mat ko oc te tcwal Dios ja\u02c8lewe, pero mina\u02c8x tchic\u02c8ajax ti ko oquela. Pero n\u2011el kniy\u02c8 ti\u02c8j oj tul jlet Tcwal Dios juntl maj, bix oj klonte tii\u02c8n tcye\u02c8ncxin, ko oqueltzen sakxix tisex texin."
                },
                "3": {
                    "verse_nr": "3",
                    "verse": "Bix alcyej xjal nayon ti\u02c8j Cristo, ncyajtzen tcye\u02c8yen il, tu\u02c8n toc sakxix tisen te Cristo sak."
                },
                "4": {
                    "verse_nr": "4",
                    "verse": "Alcyej xjal nbinchan il, nk\u02c8ojl ti\u02c8j tley Dios, cuma tu\u02c8nj nbinchan il, junx ta\u02c8 tuyaj n\u2011el tiiq\u02c8uen ley."
                },
                "5": {
                    "verse_nr": "5",
                    "verse": "Ba\u02c8n cyu\u02c8na ul Cristo twitz tx\u02c8otx\u02c8 tu\u02c8n tel tii\u02c8n kil, bix ba\u02c8n cyu\u02c8na mintii\u02c8 il e cub tbincha\u02c8n."
                },
                "6": {
                    "verse_nr": "6",
                    "verse": "Ju\u02c8 tzunj, alcyej xjal mojl ta\u02c8 tuya Cristo, min nbinchan il. Kej xjal binchal il, min cytzki\u02c8n jaxin."
                },
                "7": {
                    "verse_nr": "7",
                    "verse": "Key wuya n\u2011oc cyak\u02c8a weya, mi\u02c8n chi oc lpey cyi\u02c8 kej xjal \u1e8dtak\u02c8. Alcyej xjal nbint ba\u02c8n tu\u02c8n, tzin tyeec\u02c8antzen ka jiquenxix ta\u02c8, bix ntyeec\u02c8an ka lepch ti\u02c8j Cristo, cuma jiquenxix te Cristo."
                },
                "8": {
                    "verse_nr": "8",
                    "verse": "Alcyej xjal nbinchan il, tzin tyeec\u02c8antzen ka lepch ti\u02c8j taaw il, cuma ja te taaw il binchal il jatxix tej tjaw tk\u02c8oj tuya Dios. Pero ul Tcwal Dios twitz tx\u02c8otx\u02c8 tu\u02c8n tcub xitj cykilca taak\u02c8en taaw il."
                },
                "9": {
                    "verse_nr": "9",
                    "verse": "Ka ma tz\u02c8oc jun xjal te tcwal Dios, ncyaj tcye\u02c8yen il, cuma nxi\u02c8 tii\u02c8n tnaabl Dios. Il ti\u02c8j cyjel tcye\u02c8yen il, cuma tcwal Dioste."
                },
                "10": {
                    "verse_nr": "10",
                    "verse": "Tzinen ta\u02c8 alcyej xjal tcwal Dios bix alcyej xjal n\u2011oc lpe ti\u02c8j taaw il, cuma kej xjal min nbint ba\u02c8n cyu\u02c8n bix min n\u2011oc cyak\u02c8 ocslal cye, yaa\u02c8n tcwal Dioske."
                },
                "11": {
                    "verse_nr": "11",
                    "verse": "Jatxe tej tpon tpocbal colbil cyxola, o cybiy il ti\u02c8j tu\u02c8n tten tk\u02c8ak\u02c8bil cyc\u02c8u\u02c8ja cyxola."
                },
                "12": {
                    "verse_nr": "12",
                    "verse": "Mi\u02c8n ko oc tisenj xin Ca\u00edn. Lepchxin ti\u02c8j taaw il, bix e cub tbyo\u02c8nxin titz\u02c8enxin. \u00bfTikentzen e cub tbyo\u02c8nxin? Cuma ka\u02c8 tbinchbenxin. Yal tzunj te titz\u02c8enxin, ba\u02c8n texin tbinchben titz\u02c8en, bix ju\u02c8 tzunj e tzaj chi\u02c8l tc\u02c8u\u02c8jxin ti\u02c8j titz\u02c8enxin."
                },
                "13": {
                    "verse_nr": "13",
                    "verse": "Key ocslal, mi\u02c8n chi jaw klee\u02c8y ka ma tz\u02c8el cyiiq\u02c8uen kej xjal yaa\u02c8n ocslal ejoo\u02c8."
                },
                "14": {
                    "verse_nr": "14",
                    "verse": "Pero kxol, at tk\u02c8ak\u02c8bil kc\u02c8u\u02c8j, bixsen tzin tyeec\u02c8an jlu ma ko etz tuj jun be nxi\u02c8 k\u02c8inte ke tuj cyamecy, bix ma ko ocx tuj jun be nxi\u02c8 tii\u02c8n ejoo\u02c8 tuj kchunk\u02c8lal. Alcyej xjal min n\u2011oc cyak\u02c8 ocslal te, nbettzen tuj jun be nxi\u02c8 tii\u02c8n tuj cyamecy."
                },
                "15": {
                    "verse_nr": "15",
                    "verse": "Alcyej ocslal n\u2011el tiiq\u02c8uen juntl ocslal, byol xjaltze, bix n\u2011el kniy\u02c8 ti\u02c8j min\u2011al jun byol xjal at tchunk\u02c8lal te junx maj."
                },
                "16": {
                    "verse_nr": "16",
                    "verse": "N\u2011eltzen kniy\u02c8 ti\u02c8j ti tten tu\u02c8n toc cyak\u02c8 ocslal ke, cuma e cyaj tk\u02c8o\u02c8n Cristo jun yec\u02c8bil te ke, jaj tej tcyimxin te kxel. Jax ju\u02c8x ke, ba\u02c8n tu\u02c8n t\u2011xi\u02c8 kk\u02c8on kiib tu\u02c8n kcyim tu\u02c8nj tk\u02c8ak\u02c8bil kc\u02c8u\u02c8j ti\u02c8 juntl ocslal ka at\u2011xix il ti\u02c8j."
                },
                "17": {
                    "verse_nr": "17",
                    "verse": "Ka at jun ocslal mintii\u02c8 titz\u02c8jel, bix ka ma til juntl ocslal at te titz\u02c8jel, pero min ma txi\u02c8 tonen ocslal mebe, \u00bfti toc cyu\u02c8na? \u00bfAtpa tk\u02c8ak\u02c8bil tc\u02c8u\u02c8j tisej te Dios? Mintii\u02c8."
                },
                "18": {
                    "verse_nr": "18",
                    "verse": "Key wuya n\u2011oc cyak\u02c8a weya, yaa\u02c8n nuk o\u02c8cx cxe\u02c8l kkba\u02c8n n\u2011oc cyak\u02c8 xjal ke, sino cxe\u02c8l kyeec\u02c8an ka jaxxix kyol ti\u02c8j tk\u02c8ak\u02c8bil kc\u02c8u\u02c8j tuya kbinchben."
                },
                "19": {
                    "verse_nr": "19",
                    "verse": "Tu\u02c8nj toc cyak\u02c8 ocslal ke tuya cykil kc\u02c8u\u02c8j, q\u02c8ueleltzen kniy\u02c8 ti\u02c8j ka ma ko oc lpe ti\u02c8 yol jaxxix, bix q\u02c8uelel kniy\u02c8 ti\u02c8j ka jiquen eto\u02c8 twitz Dios."
                },
                "20": {
                    "verse_nr": "20",
                    "verse": "Amale atet maj nxi\u02c8 tkba\u02c8n kanem yaa\u02c8n ba\u02c8n jnbint ku\u02c8n, pero mas nim t\u2011xtalbil Dios twitzj kil, bix ba\u02c8n tu\u02c8n Dios cykilca il nbint ku\u02c8n."
                },
                "21": {
                    "verse_nr": "21",
                    "verse": "Key ocslal n\u2011oc cyak\u02c8a weya, ka ba\u02c8n ku\u02c8n mintii\u02c8 il nbint ku\u02c8n, ba\u02c8ntzen tu\u02c8n t\u2011xi\u02c8 kcubsa\u02c8n kwitz te Dios tuya cykil kc\u02c8u\u02c8j."
                },
                "22": {
                    "verse_nr": "22",
                    "verse": "Bix alcyej nxi\u02c8 kkanen texin, ctzaal tk\u02c8o\u02c8nxin te ke, ka ma tz\u02c8oc kbi\u02c8n jtzin tkba\u02c8nxin bix nbinttzen tajbilxin ku\u02c8n."
                },
                "23": {
                    "verse_nr": "23",
                    "verse": "Bix jtaj Dios tu\u02c8n tbint ku\u02c8n, cyjulu: Tu\u02c8n t\u2011xi\u02c8 kocsla\u02c8n ka Tcwal Dios jxin Jesucristo, bix tu\u02c8n tten tk\u02c8ak\u02c8bil kc\u02c8u\u02c8j kxol, tisen ma kbaj tu\u02c8nxin te ke."
                },
                "24": {
                    "verse_nr": "24",
                    "verse": "Alcyej xjal ma tz\u02c8oc tbi\u02c8n jma txi\u02c8 tkba\u02c8n Dios, attzen tmojbabl tiib tuya Dios, bix at Dios tuya. Bix tu\u02c8ntzen Esp\u00edritu Santo ma tzaj tk\u02c8o\u02c8nxin te ke, ma tz\u02c8el kniy\u02c8 ti\u02c8j at kmojbabl kiib tuya Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kej xnak\u02c8tzal at Esp\u00edritu Santo cyuya bix kej nchi xnak\u02c8tzan \u1e8dtak\u02c8 yol - Key ocslal n\u2011oc cyak\u02c8a weya, mi\u02c8n txi\u02c8 cyocsla\u02c8na tyol jaca xnak\u02c8tzal tzin tkba\u02c8n tyolel Dioste. Oj nyolen jun xnak\u02c8tzal, cyk\u02c8o\u02c8nc cyipena ti\u02c8j tu\u02c8n tel cyni\u02c8ya ti\u02c8j ka nyolen tu\u02c8n Esp\u00edritu Santo bix ka min, cuma at nim xnak\u02c8tzal \u1e8dtak\u02c8 nchi bet cyxol xjal."
                },
                "2": {
                    "verse_nr": "2",
                    "verse": "Tz\u02c8elxitzen cyni\u02c8ya ti\u02c8j tyol jun xnak\u02c8tzal ti\u02c8j Jesucristo ka nyolen tu\u02c8n Esp\u00edritu Santo. Ka nxi\u02c8 tk\u02c8umen ul Tcwal Dios twitz tx\u02c8otx\u02c8 bix oc te jun xjal, Jesucristo, tetzen Dios xnak\u02c8tzal lu."
                },
                "3": {
                    "verse_nr": "3",
                    "verse": "Pero ka min nxi\u02c8 tk\u02c8umen jun xnak\u02c8tzal yaa\u02c8n Tcwal Dios te Jes\u00fas, yaa\u02c8ntzen te Dios, sino junx ta\u02c8 tyol tuya tyol nintzaj \u1e8dtak\u02c8 xjal nk\u02c8ojl ti\u02c8 Cristo. O cybiy ka tzul, bix kej nchi oc lpe ti\u02c8j ya ete\u02c8tl twitz tx\u02c8otx\u02c8."
                },
                "4": {
                    "verse_nr": "4",
                    "verse": "Key wuya nim n\u2011oc cyak\u02c8a weya, te Dioskey, bix min ma che\u02c8x lpey cyi\u02c8j xnak\u02c8tzal \u1e8dtak\u02c8, cuma at mas tipemal Esp\u00edritu Santo at cyuyey twitzj taaw il nchi oc lpe xnak\u02c8tzal \u1e8dtak\u02c8 ti\u02c8j."
                },
                "5": {
                    "verse_nr": "5",
                    "verse": "Kej xnak\u02c8tzal \u1e8dtak\u02c8, aj ilke, bix ju\u02c8 tzunj, nchi yolen tu\u02c8n tel cyyol ba\u02c8n tuj cywitz ke aj il, bix nxi\u02c8 cybi\u02c8n aj il cyyol."
                },
                "6": {
                    "verse_nr": "6",
                    "verse": "Perotzen keya, te Dios ko\u02c8ya, ejoo\u02c8ya xnak\u02c8tzal jaxxix. Kej xjal cytzki\u02c8n Dios, n\u2011octzen cybi\u02c8n kyola. Pero kej xjal yaa\u02c8n te Dios, min tz\u02c8oc cybi\u02c8n kyola. Ka ma tz\u02c8oc tbi\u02c8n jun xjal kyola, ma tz\u02c8el kniy\u02c8 ti\u02c8j lepchexsen ti\u02c8j yol jaxxix. Pero ka tcy\u02c8i txi\u02c8 tbi\u02c8n ki\u02c8ja, ktzki\u02c8n ka taj tz\u02c8oc lpe ti\u02c8j yol \u1e8dtak\u02c8."
                },
                "7": {
                    "verse_nr": "7",
                    "verse": "At tk\u02c8ak\u02c8bil tc\u02c8u\u02c8j Dios ki\u02c8j - Key ocslal n\u2011oc cyak\u02c8a weya, tz\u02c8ocxit cyak\u02c8 kuya ke, tu\u02c8ntzen tchic\u02c8ajax tnaabl Dios k\u02c8i\u02c8n ku\u02c8n, cuma ka ma tz\u02c8oc tak\u02c8 kiib ke, tzin tyeec\u02c8an jlu tcwal Dios ko\u02c8. Alcyej xjal n\u2011oc cyak\u02c8 tcwal Dios te, ntyeec\u02c8antzen tcwal Dioste bix ttzki\u02c8ntzen ja Dios."
                },
                "8": {
                    "verse_nr": "8",
                    "verse": "Alcyej xjal min n\u2011oc cyak\u02c8 ocslal te, ntyeec\u02c8antzen min ttzki\u02c8n ja Dios. Yaa\u02c8n tnaabl tisen tnaabl Dios, cuma n\u2011oc cyak\u02c8 tcwal Dios te."
                },
                "9": {
                    "verse_nr": "9",
                    "verse": "E tzaj tyeec\u02c8an Dios tk\u02c8ak\u02c8bil tc\u02c8u\u02c8j ki\u02c8j tej ttzaj tsma\u02c8n junx Tcwal kxol twitz tx\u02c8otx\u02c8, tu\u02c8ntzen kten kchunk\u02c8lal te junx maj tu\u02c8nj e bint tu\u02c8n Tcwalxin."
                },
                "10": {
                    "verse_nr": "10",
                    "verse": "Yaa\u02c8n tz\u02c8aklxix tk\u02c8ak\u02c8bil kc\u02c8u\u02c8j ti\u02c8 Dios. Pero ya te Dios tk\u02c8ak\u02c8bil tc\u02c8u\u02c8j ki\u02c8j, tz\u02c8aklxix. E tzaj tsma\u02c8nxin Tcwalxin kxol, tu\u02c8ntzen tcyim te chojbil kil, tu\u02c8ntzen tel tii\u02c8n tk\u02c8oj Dios ki\u02c8j."
                },
                "11": {
                    "verse_nr": "11",
                    "verse": "Key ocslal n\u2011oc cyak\u02c8a weya, cuma e tzaj tyeec\u02c8an Dios tk\u02c8ak\u02c8bil tc\u02c8u\u02c8j ki\u02c8j tu\u02c8nj ttzaj tsma\u02c8n Tcwal tu\u02c8n tcyim te kxel, ju\u02c8 tzunj ilxsen ti\u02c8j c\u02c8oquel kak\u02c8 kiib kxol."
                },
                "12": {
                    "verse_nr": "12",
                    "verse": "Amale mint o kil twitz Dios, pero n\u2011el kniy\u02c8 ti\u02c8j najl Dios tuj kanem ka n\u2011oc kak\u02c8 kxol. Ka ma bint ku\u02c8n ju\u02c8wa, nbinttzen tajbil Dios ku\u02c8n."
                },
                "13": {
                    "verse_nr": "13",
                    "verse": "Bix jax n\u2011el kniy\u02c8 ti\u02c8j at kmojbabl kiib tuya Dios bix at Dios kuya tu\u02c8nj ma tzaj tk\u02c8o\u02c8n Dios Esp\u00edritu Santo te ke."
                },
                "14": {
                    "verse_nr": "14",
                    "verse": "Bix jax ba\u02c8n ku\u02c8n at Dios kuya, cuma o kila Tcwal Dios bix nxi\u02c8 kk\u02c8umena e tzaj tsma\u02c8n Dios Tcwal tu\u02c8n toc te Clolte cye xjal."
                },
                "15": {
                    "verse_nr": "15",
                    "verse": "Alcyej xjal nxi\u02c8 tkba\u02c8n tuya cykil tc\u02c8u\u02c8j ja te Jes\u00fas Tcwal Dios, attzen Dios tuya, bix at tmojbabl tiib tuya Dios."
                },
                "16": {
                    "verse_nr": "16",
                    "verse": "Ejoo\u02c8ya t\u2011xel Cristo, n\u2011el kni\u02c8ya ti\u02c8j ti tten tk\u02c8ak\u02c8bil tc\u02c8u\u02c8j Dios ki\u02c8j, bix ju\u02c8 tzunj o tz\u02c8oc ke kc\u02c8u\u02c8ja ti\u02c8j. Tnaabl Dios, jaj tu\u02c8n toc cyak\u02c8 xjal te. Ju\u02c8 tzunj, alcyej ocslal n\u2011oc cyak\u02c8 xjal te, attzen tmojbabl tiib tuya Dios, bix attzen Dios tuya."
                },
                "17": {
                    "verse_nr": "17",
                    "verse": "Ka at kmojbabl kiib tuyaxin ju\u02c8wa, n\u2011octzen cyak\u02c8 xjal ke tisen taj Dios, bix mintii\u02c8 ttz\u0308i ki\u02c8j oj kocx twitz Dios tuj xkel, cuma nxi\u02c8 kii\u02c8n kchunk\u02c8lal twitz tx\u02c8otx\u02c8 tisen te Cristo."
                },
                "18": {
                    "verse_nr": "18",
                    "verse": "Mintii\u02c8 ttz\u0308i ki\u02c8j ka ma tz\u02c8oc cyak\u02c8 xjal ke. Ka tz\u02c8aklxix tk\u02c8ak\u02c8bil kc\u02c8u\u02c8j ju\u02c8wa, mlaytzen tten ttz\u0308i ki\u02c8j, cuma min ko ayon castiwa ki\u02c8j tu\u02c8n Dios. Ka min n\u2011oc cyak\u02c8 xjal te jun xjal tisen taj Dios, attzen ttz\u0308i castiwa ti\u02c8jxin."
                },
                "19": {
                    "verse_nr": "19",
                    "verse": "N\u2011oc tak\u02c8 Dios ke cuma tneel oc kak\u02c8 te Dios."
                },
                "20": {
                    "verse_nr": "20",
                    "verse": "Ka ma txi\u02c8 tkba\u02c8n jun xjal, \u201cN\u2011oc tak\u02c8 Dios weya,\u201d ka tz\u0308i ju\u02c8wa pero n\u2011el tiiq\u02c8uen juntl ocslal, \u1e8dtak\u02c8 xjal lu, cuma ka min tz\u02c8oc tak\u02c8 jun ocslal te ba\u02c8n tu\u02c8n toc tcye\u02c8yen, mlay bint tu\u02c8n toc tak\u02c8 Dios te, cuma bajx tz\u02c8oc tcye\u02c8yen."
                },
                "21": {
                    "verse_nr": "21",
                    "verse": "Bix yaa\u02c8n nuk o\u02c8cx jlu, bix jax ju\u02c8x ma cyaj tk\u02c8o\u02c8n Dios ja ley lu ke: Alcyej xjal n\u2011oc tak\u02c8 Dios te, ilxsen ti\u02c8j tu\u02c8n toc cyak\u02c8 ocslal te."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Tu\u02c8n kocslabl tzin ncub ti\u02c8 il at twitz tx\u02c8otx\u02c8 ku\u02c8n - Alcyej xjal tzin tkba\u02c8n ja te Jes\u00fas ja Scy\u02c8o\u02c8n tu\u02c8n Dios te cawel tibaj cykilca, tcwaltzen Dios ja xjal lu. Bix ka jax tu\u02c8n ka n\u2011oc tak\u02c8 Dios te, jax c\u02c8oquel tak\u02c8 Tcwal te."
                },
                "2": {
                    "verse_nr": "2",
                    "verse": "\u00bfBix ti tten q\u02c8uelel kniy\u02c8 ti\u02c8j ka ma tz\u02c8oc cyak\u02c8 tcwal Dios ke? Ka ma tz\u02c8oc tak\u02c8 Dios te bix ka nko binchan tley Dios, q\u02c8ueleltzen kniy\u02c8 ti\u02c8j n\u2011oc cyak\u02c8 ocslal ke."
                },
                "3": {
                    "verse_nr": "3",
                    "verse": "Bix il ti\u02c8j q\u02c8uelel cyni\u02c8ya ti\u02c8j ka kaj tz\u02c8oc tak\u02c8 Dios ke, il ti\u02c8j cbinel tley ku\u02c8n. Pero yaa\u02c8n cyiwxix tu\u02c8n tbint tley."
                },
                "4": {
                    "verse_nr": "4",
                    "verse": "Yaa\u02c8n cyiw, cuma alcyej xjal tcwal Dios, attzen tipen tu\u02c8n tcub ti\u02c8j cykilcaj yaa\u02c8n ba\u02c8n twitz tx\u02c8otx\u02c8 tu\u02c8n. Bix tu\u02c8n tbint tley Dios ku\u02c8n, at kocslabl ti\u02c8 Cristo."
                },
                "5": {
                    "verse_nr": "5",
                    "verse": "\u00bfBix alj xjal ncub ti\u02c8j ka\u02c8 twitz tx\u02c8otx\u02c8 tu\u02c8n? Nuk jaj xjal ma txi\u02c8 tocsla\u02c8n ka ja te Jes\u00fas Tcwal Dios."
                },
                "6": {
                    "verse_nr": "6",
                    "verse": "Ja Esp\u00edritu Santo nyole jaxxix ti\u02c8j tcwal Dios - Ja Jesucristo lu el itz\u02c8j ti\u02c8 ttxu tisex tten itz\u02c8j jun xjal, bix lwewa el ttz\u0308q\u02c8uel tej tcyim. Yaa\u02c8n nuk ul itz\u02c8j. Jax ju\u02c8x e cyim, te yec\u02c8bil oc Tcwal Dios te jun xjal."
                },
                "7": {
                    "verse_nr": "7",
                    "verse": "Bix jax ju\u02c8x tzin tkba\u02c8n Esp\u00edritu Santo ka Tcwal Dios ja Jes\u00fas, bix ktzki\u02c8n mlay \u1e8dtak\u02c8en Esp\u00edritu Santo."
                },
                "8": {
                    "verse_nr": "8",
                    "verse": "Ju\u02c8 tzunj, at oxe tumel tzin cykba\u02c8n oc Tcwal Dios te xjal. At Esp\u00edritu Santo, at titz\u02c8jlen Jes\u00fas, bix at tcyimlen Jes\u00fas. Junx ta\u02c8 cyyec\u02c8bil cyoxel."
                },
                "9": {
                    "verse_nr": "9",
                    "verse": "Oj nchi yolen xjal ti\u02c8j jma cyil tuya tbak\u02c8 cywitz, tzintzen kocsla\u02c8n cyyol. Tejtzen ttzaj yolen Dios ti\u02c8 Tcwal, \u00bfyaa\u02c8mpatzen mas il ti\u02c8j tu\u02c8n t\u2011xi\u02c8 kocsla\u02c8n tyol, cuma mas jawnex? Bix ma tkba Dios ja Jes\u00fas Tcwal."
                },
                "10": {
                    "verse_nr": "10",
                    "verse": "Alcyej xjal nxi\u02c8 tocsla\u02c8n ka Tcwal Dios ja Jes\u00fas, tzin tkba\u02c8n tanem nxi\u02c8 tocsla\u02c8n ti\u02c8 yol jaxxix. Pero alcyej xjal min txi\u02c8 tocsla\u02c8n ja yol lu, tzin tkba\u02c8n \u1e8dtak\u02c8 Dios, cuma min txi\u02c8 tocsla\u02c8n jma tzaj tkba\u02c8n Dios ti\u02c8 Tcwal."
                },
                "11": {
                    "verse_nr": "11",
                    "verse": "Bix jma tzaj tkba\u02c8n Dios ti\u02c8j Tcwal, cyjulu: Ma tzaj tk\u02c8o\u02c8n Dios kchunk\u02c8lal te junx maj, bix nuk tu\u02c8nj Tcwal ma tzaa\u02c8 tk\u02c8o\u02c8n."
                },
                "12": {
                    "verse_nr": "12",
                    "verse": "Alcyej xjal o tiik\u02c8 Tcwal Dios, attzen tchunk\u02c8lal te junx maj. Pero alcyej xjal min o tiik\u02c8 Tcwal Dios, mintii\u02c8 tchunk\u02c8lal te junx maj."
                },
                "13": {
                    "verse_nr": "13",
                    "verse": "Tej t\u2011xi\u02c8 tk\u02c8o\u02c8n Juan juntl maj cynaabl ocslal - Key ma chi ocslana ti\u02c8j Tcwal Dios, ma txi\u02c8 ntz\u02c8i\u02c8bena ja u\u02c8j lu te cyey, tu\u02c8ntzen tel cyni\u02c8ya ti\u02c8j at cychunk\u02c8lala te junx maj."
                },
                "14": {
                    "verse_nr": "14",
                    "verse": "Bix alcyej nxi\u02c8 kkanen twitz Dios, bix ka junx ta\u02c8 tkanbil tuyaj tajbil Dios, ktzki\u02c8n nko tzaj tbi\u02c8n."
                },
                "15": {
                    "verse_nr": "15",
                    "verse": "Bix ka ma tzaj tbi\u02c8n kkanbil junx ta\u02c8 tuya tajbil, jax ju\u02c8x ktzki\u02c8n ckiik\u02c8el jma txi\u02c8 kkanen."
                },
                "16": {
                    "verse_nr": "16",
                    "verse": "Ka ma cyila oj nbinchan jun ocslal jun il, pero yaa\u02c8n ja il tu\u02c8n tel tpa\u02c8n ocslal ti\u02c8j tchunk\u02c8lal te junx maj, ba\u02c8n tu\u02c8n t\u2011xi\u02c8 cycubsa\u02c8na cywitza te Dios ti\u02c8j ocslal nbinchan il, tu\u02c8ntzen tnajset til tu\u02c8n Dios. Pero at jun il tu\u02c8n t\u2011xi\u02c8 tii\u02c8n jun ocslal tuj cyamecy te junx maj, jaj tu\u02c8n n\u2011el tiiq\u02c8uen ja Cristo. Ka at jun ocslal nbinchan ja il lu, mi\u02c8n txi\u02c8 cycubsa\u02c8na cywitza te Dios ti\u02c8j tu\u02c8n tnajset ja til lu."
                },
                "17": {
                    "verse_nr": "17",
                    "verse": "Cykilcaj yaa\u02c8n tuj tumel, jatzen ilja tuj twitz Dios. Pero nuk jaj il lu nxi\u02c8 tii\u02c8n jun xjal tuj cyamecy te junx maj."
                },
                "18": {
                    "verse_nr": "18",
                    "verse": "Ktzki\u02c8n kej xjal ma chi oc te tcwal Dios yaa\u02c8n binchal ilke. C\u02c8ojla\u02c8n ko\u02c8 tu\u02c8n Tcwal Dios, bix ju\u02c8 tzunj mlay cub ki\u02c8j tu\u02c8n taaw il."
                },
                "19": {
                    "verse_nr": "19",
                    "verse": "Ktzki\u02c8n ka te Dios ko\u02c8, bix cykilca xjal twitz tx\u02c8otx\u02c8 at tjak\u02c8 tcawbil taaw il."
                },
                "20": {
                    "verse_nr": "20",
                    "verse": "Bix ktzki\u02c8n ul Tcwal Dios twitz tx\u02c8otx\u02c8, bix ma tzaj tk\u02c8o\u02c8n knaabl, tu\u02c8ntzen ktzki\u02c8n ja, jaj Tcwal Dios jaxxix. Bix at kmojbabl kiib tuya jaxxix Tcwal Dios, Jesucristo. Jatzente Dios jaxxix, ja K\u02c8olte kchunk\u02c8lal te junx maj."
                },
                "21": {
                    "verse_nr": "21",
                    "verse": "Key wuya nim n\u2011oc cyak\u02c8a weya, mi\u02c8n chi na\u02c8na Dios cywitz sant. O\u02c8cx nyolja."
                }
            }
        }
    }
}