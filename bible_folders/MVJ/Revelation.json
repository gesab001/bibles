{
    "version": "MVJ",
    "book_name": "Revelation",
    "book_nr": "66",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jaj u\u02c8j lu e cub ttz\u02c8i\u02c8ben ap\u00f3stol Juan ti\u02c8j ti pjel la\u02c8 alcye jun k\u02c8ij - Jun tumel e tzaj tyeec\u02c8an Cristo te ap\u00f3stol Juan - Jntz\u02c8i\u02c8ben tuj ja u\u02c8j lu, jatzen tumelj e xi\u02c8 tk\u02c8o\u02c8n Dios te Jesucristo ti\u02c8j ti pjel la\u02c8 alcye jun k\u02c8ij, tu\u02c8ntzen t\u2011xi\u02c8 tyeec\u02c8anxin cye t\u2011ak\u02c8analxin twitz tx\u02c8otx\u02c8. Bix e tzaj tsma\u02c8n Jesucristo jun tsanjelxin tuj cya\u02c8j tu\u02c8n ttzaj tyeec\u02c8an ja tumel lu weya, inayena, t\u2011ak\u02c8analxin Juan."
                },
                "2": {
                    "verse_nr": "2",
                    "verse": "Bix ma cub ntz\u02c8i\u02c8bena cykilca ma wila twitz ja t\u2011xak u\u02c8j lu. Ntzki\u02c8na jaxxix jtyol Dios lu, cuma e tzaj tk\u02c8umen Jesucristo weya."
                },
                "3": {
                    "verse_nr": "3",
                    "verse": "At t\u2011xtalbil Dios cyibaj kej xjal njaw cys\u0308i\u02c8n ja tyol Dios lu ti\u02c8j ti pjel, bix at t\u2011xtalbil Dios cyibaj kej xjal nchi bin oj ns\u0308\u2011ij bix jax nxi\u02c8 cyniman jntz\u02c8i\u02c8ben, cuma tzajne ttzaj lk\u02c8e jk\u02c8ij tu\u02c8n tjapan baj cykilcaj tyol Dios."
                },
                "4": {
                    "verse_nr": "4",
                    "verse": "Jun k\u02c8olbebl cye wuuk cloj ocslal at tuj tnom te departamento te Asia - Inayena, Juan, nxi\u02c8 ntz\u02c8i\u02c8bena j\u2011u\u02c8j lu te cyey ocslal ete\u02c8y tuj wuuk tnom te departamento te Asia. Tzajxit t\u2011xtalbil Dios cyibaja, bix chi tenxita tuj ttz\u0308yal tu\u02c8nxin. Jaxin at nejl bix at ja\u02c8lewe bix tzul. Bix chi tenxita tuj ttz\u0308yal k\u02c8o\u02c8n cyu\u02c8n wuuk esp\u00edritu cycub twitz tk\u02c8ukbil Dios jaa\u02c8 ncawena,"
                },
                "5": {
                    "verse_nr": "5",
                    "verse": "bix k\u02c8o\u02c8n tu\u02c8n Jesucristo, tej xjal ba\u02c8n n\u2011oc ke kc\u02c8u\u02c8j ti\u02c8j tyolxin, bix jaxin tneel xjal o jatz itz\u02c8j tuj cyamecy te junx maj, bix cawel tibaj cykilca rey twitz tx\u02c8otx\u02c8. Cjawel knimsa\u02c8n Jesucristo, cuma n\u2011oc kak\u02c8 texin, bix ma ko tzakpet tu\u02c8nxin tuj kil tu\u02c8nj ttz\u0308q\u02c8uelxin el tz\u0308itj tej tcyimxin,"
                },
                "6": {
                    "verse_nr": "6",
                    "verse": "bix ma tak\u02c8xin ke tu\u02c8n kcawen tuyaxin bix tu\u02c8n kajben te Dios, Tmanxin. Tu\u02c8nxit tnimset\u2011xin bix tu\u02c8n tcawenxin tibaj cykilca te junx maj. Ju\u02c8xit ttena."
                },
                "7": {
                    "verse_nr": "7",
                    "verse": "Jey\u02c8, tzulxin tuj muj. Cykilca xjal twitz tx\u02c8otx\u02c8 c\u02c8oquel cycye\u02c8yen jaxin, cyuyax kej xjal e cub byonte texin. Bix cykilca xjal twitz tx\u02c8otx\u02c8 chi ook\u02c8el oj tul meltz\u02c8ajxin. Ju\u02c8xit ttena."
                },
                "8": {
                    "verse_nr": "8",
                    "verse": "Tzin tkba\u02c8n Kaaw Kman Dios cyjulu: \u201cInayena tneel bix manc\u02c8bil. Inayena at nejl bix at ja\u02c8lewe bix chin temelxwe te junx maj. At cykilca wipemala,\u201d tz\u0308i Kman Dios."
                },
                "9": {
                    "verse_nr": "9",
                    "verse": "E cub tyeec\u02c8an Cristo tiib twitz Juan tisen tuj jun witziy\u02c8 - Yal weya, inayena Juan, jun ocslal kena tisen ejee\u02c8y, bix ma tziy\u02c8x nimc\u02c8a q\u02c8uixc\u02c8aj wu\u02c8na tisex cyey. Junx ko cawel cyuyey tuj tcawbil Dios, bix junx niy\u02c8x ku\u02c8n tu\u02c8n tipemal Jesucristo. In tena pres tuj jun ch\u02c8in tx\u02c8otx\u02c8 tmij mar. Patmos tbi tx\u02c8otx\u02c8. In ocxa pres tu\u02c8n tlaj e xi\u02c8 nk\u02c8umena tyol Dios bix jti e baj ti\u02c8j Jes\u00fas."
                },
                "10": {
                    "verse_nr": "10",
                    "verse": "At jun domingo e tzaj tk\u02c8o\u02c8n Dios tipemal weya tu\u02c8n toc ncye\u02c8yena jyaa\u02c8n chic\u02c8aj cywitz xjal. E nbi\u02c8ya tk\u02c8ajk\u02c8ajel tyol jun xjal wi\u02c8jxiya. E k\u02c8ajt\u2011xsen cyiw. Tisen xux twi\u02c8."
                },
                "11": {
                    "verse_nr": "11",
                    "verse": "Bix e tzaj tkba\u02c8n weya: \u2015Inayena tneel bix manc\u02c8bil. Tz\u02c8i\u02c8bec\u02c8ax tuj u\u02c8j jc\u02c8oquel tcye\u02c8yena, bix smanxa j\u2011u\u02c8j lu cye ocslal ete\u02c8 tuj wuuk tnom te departamento te Asia: Efeso, Esmirna, P\u00e9rgamo, Tiatira, Sardis, Filadelfia, bix Laodicea\u2015tz\u0308i Jes\u00fas."
                },
                "12": {
                    "verse_nr": "12",
                    "verse": "Bix aj ncye\u02c8yena alj nyolen wuyena. Bix e wila wuuk cantil te oro."
                },
                "13": {
                    "verse_nr": "13",
                    "verse": "Cyxoltzen wuuk cantil, e wila jun xinak, jaj Sma\u02c8n tu\u02c8n Dios tu\u02c8n tten cyuya xjal. Toc t\u2011xbalenxin jawnex cupeninx maa t\u2011xee\u02c8 tkenxin, bix toc jun \u1e8dipbelte te oro ttzii\u02c8 t\u2011xuuc\u02c8xin."
                },
                "14": {
                    "verse_nr": "14",
                    "verse": "Jtwi\u02c8xin bix ttzmal twi\u02c8xin sakxsen tisen sak lant bix tisen skbaken. Bix ke tbak\u02c8 twitzxin nchi koptz\u02c8aj tisen tken k\u02c8ak\u02c8."
                },
                "15": {
                    "verse_nr": "15",
                    "verse": "Nkoptz\u02c8aj tkenxin tisen xcbil bronce oj n\u2011ocx tuj k\u02c8ak\u02c8. Bix tk\u02c8ajk\u02c8ajel twi\u02c8xin tisen jun nima\u02c8 oj n\u2011etz wajtz\u02c8aj twitz xak."
                },
                "16": {
                    "verse_nr": "16",
                    "verse": "Bix tcub wuuk che\u02c8w tuj tmank\u02c8abxin, bix tetz jun machet ca\u02c8ba ttzii\u02c8 binne tten tuj ttzixin. Bix tcye\u02c8nc twitzxin tisen tken k\u02c8ij oj nkoptz\u02c8aj cyiw te chil k\u02c8ij."
                },
                "17": {
                    "verse_nr": "17",
                    "verse": "Tej t\u2011xi\u02c8 ncye\u02c8yena jaxin, in cub tz\u02c8aka t\u2011xee\u02c8 tkenxin tisenc\u02c8a cyimne in oca. Bix e cub tk\u02c8o\u02c8nxin tmank\u02c8abxin wibaja, bix e tzaj tkba\u02c8nxin weya: \u2015Mi\u02c8n tzaj ntz\u0308iya ti\u02c8ja, cuma inayena jxjal tneel bix jxjal manc\u02c8bil."
                },
                "18": {
                    "verse_nr": "18",
                    "verse": "I\u02c8tz kena te junx maj. In cyima, pero o chin jatz itz\u02c8ja te junx maj. Bix inayena nchin cawena tibaj cyamecy bix tibaj cynajbil cyimne."
                },
                "19": {
                    "verse_nr": "19",
                    "verse": "Ju\u02c8 tzunj, tz\u02c8i\u02c8benc\u02c8a jma tila, j\u2011at ja\u02c8lewe, bix jpjel mas yaj."
                },
                "20": {
                    "verse_nr": "20",
                    "verse": "Yaltzen cyi\u02c8j wuuk che\u02c8w xi\u02c8 tcye\u02c8yena tuj nmank\u02c8aba bix kej wuuk cantil te oro, cxe\u02c8l nkba\u02c8na tey ti japenina. Kej wuuk che\u02c8w, jatzen japenina kej wuuk tneel xjal cyxol ocslal ete\u02c8 tuj wuuk tnom. Bix kej wuuk cantil, jatzen japenina kej ocslal ete\u02c8 tuj wuuk tnom\u2015tz\u0308i Jes\u00fas weya."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jun tumel cye ke ocslal tuj tnom Efeso - Bix e tzaj tkba\u02c8ntl Jes\u00fas weya: \u2015Tz\u02c8i\u02c8benc\u02c8a te tej nejenel cye ocslal tuj Efeso cyjulu: \u201cInayena, jxjal at wuuk che\u02c8w tuj nmank\u02c8aba, bix nchin beta cyxol wuuk cantil te oro, tzin nkba\u02c8na cyjulu:"
                },
                "2": {
                    "verse_nr": "2",
                    "verse": "\u2018Ntzki\u02c8na cykilcaj ba\u02c8n ma bint cyu\u02c8na bix jcyaak\u02c8ena tuj taak\u02c8en Dios ma bint cyu\u02c8na tuya pasensya. Mi\u02c8n cyc\u02c8ama ke xjal ka\u02c8, bix tej cyten jun xjal e cykba ka nxela pero yaa\u02c8n ju\u02c8wa, octzen cyipena ti\u02c8j tu\u02c8n tel cyni\u02c8ya ti\u02c8j ka nuk tenx cyu\u02c8n."
                },
                "3": {
                    "verse_nr": "3",
                    "verse": "At cypasensyey, bix amale mat tz\u02c8oc nim q\u02c8uixc\u02c8aj cyi\u02c8ja tu\u02c8n tlaj cyocslabla wi\u02c8ja, pero min ma cyaj cyk\u02c8o\u02c8na cyocslabla."
                },
                "4": {
                    "verse_nr": "4",
                    "verse": "Pero at jun cyila tuj nwitza. Ya min n\u2011octl wak\u02c8a cyey tuya cykil cyc\u02c8u\u02c8ja tisenj nejl."
                },
                "5": {
                    "verse_nr": "5",
                    "verse": "Ju\u02c8 tzunj, cyna\u02c8ntza jaa\u02c8 ma chi cwa tz\u02c8aka bix chi meltz\u02c8aja juntl maj wuyena tuya cykil cyc\u02c8u\u02c8ja, tu\u02c8ntzen toc wak\u02c8a cyey tisen tuj tneel. Ka min ma tz\u02c8oc wak\u02c8a cyey tisen nejl, chin ula cyuyey tu\u02c8n tel wii\u02c8na cycantila cyxol wuuk cantil."
                },
                "6": {
                    "verse_nr": "6",
                    "verse": "Pero at jun tzin cybincha\u02c8na ba\u02c8n. N\u2011el cyiiq\u02c8uena cybinchben ke nicola\u00edta. Jax ju\u02c8x weya, ka\u02c8xsen cybinchben tuj nwitza."
                },
                "7": {
                    "verse_nr": "7",
                    "verse": "Cyjkom cy\u1e8dquina tu\u02c8n tel cyni\u02c8ya ti\u02c8j ti jilel tzin tkba\u02c8n Esp\u00edritu Santo te cyey, ejee\u02c8y ocslal. Alcyekej ma chi xcye ti\u02c8j taaw il, cxe\u02c8l nk\u02c8o\u02c8na cyoclen tu\u02c8n t\u2011xi\u02c8 cywaa\u02c8n twitzj tzee\u02c8 te chunk\u02c8lal te junx maj at tuya Dios tuj cya\u02c8j,\u2019 tz\u0308i Jes\u00fas cyey aj Efeso,\u201d tz\u02c8i\u02c8beq\u02c8uey."
                },
                "8": {
                    "verse_nr": "8",
                    "verse": "Jun tumel cye ke ocslal tuj tnom Esmirna - Yaltzen te tej nejenel cye ocslal tuj Esmirna, tz\u02c8i\u02c8beq\u02c8uey cyjulu: \u201cInayena, jxjal tneel bix manc\u02c8bil, in cyima bix o chin jatz itz\u02c8ja juntl maj, tzin nkba\u02c8na cyjulu:"
                },
                "9": {
                    "verse_nr": "9",
                    "verse": "\u2018Ntzki\u02c8na at nim q\u02c8uixc\u02c8aj n\u2011oc cyi\u02c8ja bix mebe xjalkey. Pero k\u02c8inakey tuj cya\u02c8j. Bix ntzki\u02c8na at xjal tzin cykba\u02c8n ka t\u2011xjal Dioske bix nchi yolen ka\u02c8 cyi\u02c8ja. Pero yaa\u02c8n t\u2011xjal Dioske, sino nche\u02c8x lpe ti\u02c8j tajbil taaw il."
                },
                "10": {
                    "verse_nr": "10",
                    "verse": "Mi\u02c8n tzaj ttz\u0308i cyi\u02c8ja ti\u02c8j q\u02c8uixc\u02c8aj tzul cyi\u02c8ja. Q\u02c8uelel cyni\u02c8ya ti\u02c8j at juun cyxola at tu\u02c8n cyocx k\u02c8o\u02c8n tuj tzee\u02c8 tu\u02c8n taaw il, cuma taj taaw il tu\u02c8n tcyaj cycye\u02c8yena cyocslabla. Chi yajlal cyi\u02c8ja laaj k\u02c8ij. Ke cyc\u02c8u\u02c8ja cyuj yajbil luwe hasta ojxe cycyima. Bix cxe\u02c8l nk\u02c8o\u02c8na cycotza, jatzenj cychunk\u02c8lala te junx maj."
                },
                "11": {
                    "verse_nr": "11",
                    "verse": "Cyjkom cy\u1e8dquina tu\u02c8n tel cyni\u02c8ya ti\u02c8j ti jilel tzin tkba\u02c8n Esp\u00edritu Santo te cyey, ejee\u02c8y ocslal. Alcyekej ma chi xcye ti\u02c8j taaw il, mlay che\u02c8x tuj k\u02c8ak\u02c8 te junx maj, jatzen tcab cyamecyj,\u2019 tz\u0308i Jes\u00fas cyey aj Esmirna,\u201d tz\u02c8i\u02c8beq\u02c8uey."
                },
                "12": {
                    "verse_nr": "12",
                    "verse": "Jun tumel cye ke ocslal tuj tnom P\u00e9rgamo - Yaltzen te tej nejenel cye ocslal tuj P\u00e9rgamo, tz\u02c8i\u02c8beq\u02c8uey cyjulu: \u201cInayena, jxjal tetz jun machet ca\u02c8ba ttzii\u02c8 binne tten tuj ntziya, tzin nkba\u02c8na cyjulu:"
                },
                "13": {
                    "verse_nr": "13",
                    "verse": "\u2018Ntzki\u02c8na jba\u02c8n ma bint cyu\u02c8na, bix ntzki\u02c8na najlkey tuj jun tnom at tjak\u02c8 tcawbil taaw il. Amale ncawent Satan\u00e1s tuj cytanema, pero tzinx chi ocslana wi\u02c8ja. Min ma cyaj cycye\u02c8yena cyocslabla wi\u02c8ja, amale e cubet byet jxin Antipas tu\u02c8n tlaj ocslalxin wi\u02c8ja. Iy\u02c8x q\u02c8uixc\u02c8aj tu\u02c8nxin tejxe tcyimxin tuj cyk\u02c8ab xjal nchi oc lpe ti\u02c8j taaw il."
                },
                "14": {
                    "verse_nr": "14",
                    "verse": "Pero at cyila tuj nwitza, cuma at juun cyxola nche\u02c8x lpe ti\u02c8j t\u2011xnak\u02c8tzbil jxin Balaam, jxin tyolel Dios j\u1e8dtak\u02c8xin e t\u2011xnak\u02c8tza tej rey Balac ti tten tu\u02c8n cycub tz\u02c8ak aj Israel tuj il. E xi\u02c8 tkba\u02c8nxin cyexin tu\u02c8n t\u2011xi\u02c8 cywaa\u02c8nxin jwaabj o\u02c8yen cywitz sant bix tu\u02c8n cybinchantexin pajlel."
                },
                "15": {
                    "verse_nr": "15",
                    "verse": "Jax ju\u02c8x cyey, at juun cyxola nche\u02c8x lpe ti\u02c8j cyxnak\u02c8tzbil aj nicola\u00edta, jatzenj xnak\u02c8tzbil junx tuyaj t\u2011xnak\u02c8tzbil Balaam. Ka\u02c8 ja xnak\u02c8tzbil lu tuj nwitza."
                },
                "16": {
                    "verse_nr": "16",
                    "verse": "Ju\u02c8 tzunj, mi\u02c8ntl che\u02c8x lpey ti\u02c8j cyxnak\u02c8tzbilxin. Ka ma che\u02c8x lpetla ti\u02c8j, tzul jk\u02c8ij oj wula cyxola tu\u02c8n nk\u02c8ojla cyi\u02c8jxin tuyaj machet tetz tuj ntziya."
                },
                "17": {
                    "verse_nr": "17",
                    "verse": "Cyjkom cy\u1e8dquina tu\u02c8n tel cyni\u02c8ya ti\u02c8j ti jilel tzin tkba\u02c8n Esp\u00edritu Santo te cyey, ejee\u02c8y ocslal. Alcyeke ma chi xcye ti\u02c8j taaw il, cxe\u02c8ltzen nk\u02c8o\u02c8na jwaabj te tuj cya\u02c8j cye. Bix cxe\u02c8l nk\u02c8o\u02c8na jun xak sakxix tzin tyeec\u02c8an ka nxjalake. Twitztzen juun xak tz\u02c8i\u02c8betl jun ac\u02c8aj biybaj, bix nuk o\u02c8cx jxjal cjk\u02c8ilte xaka q\u02c8uelel tniy\u02c8 ti\u02c8j jbiybaj tz\u02c8i\u02c8bet twitz xak,\u2019 tz\u0308i Jes\u00fas cyey aj P\u00e9rgamo,\u201d tz\u02c8i\u02c8beq\u02c8uey."
                },
                "18": {
                    "verse_nr": "18",
                    "verse": "Jun tumel cye ke ocslal tuj tnom Tiatira - Yaltzen te tej nejenel cye ocslal tuj Tiatira, tz\u02c8i\u02c8beq\u02c8uey cyjulu: \u201cInayena, jxjal Tcwal Dios, jxin tzin tyeec\u02c8an tbak\u02c8 twitz nchi koptz\u02c8aj tisen tken k\u02c8ak\u02c8 bix nchi koptz\u02c8aj ke tkenxin tisenj xcbil bronce oj n\u2011ocx tuj k\u02c8ak\u02c8, ntz\u0308i tzuna julu:"
                },
                "19": {
                    "verse_nr": "19",
                    "verse": "\u2018Ntzki\u02c8na jba\u02c8n ma bint cyu\u02c8na. Bix ntzki\u02c8na at cyc\u02c8u\u02c8ja wi\u02c8ja, bix ka n\u2011oc ke cyc\u02c8u\u02c8ja wi\u02c8ja. Bix ntzki\u02c8na cyaak\u02c8ena tuj taak\u02c8en Dios, bix at cypasensyey oj n\u2011oc q\u02c8uixc\u02c8aj cyi\u02c8ja. Bix ntzki\u02c8na mas ba\u02c8n cybinchbena ja\u02c8lewe twitzj nejl."
                },
                "20": {
                    "verse_nr": "20",
                    "verse": "Pero at jun cyila tuj nwitza. At jun \u1e8dtak\u02c8 xnak\u02c8tzbil cyxola tzin tkba\u02c8n ka ba\u02c8n tu\u02c8n t\u2011xi\u02c8 cywaa\u02c8na jwaabj o\u02c8yen cywitz sant bix ba\u02c8n tu\u02c8n cybinchantiya pajlel. Pero yaa\u02c8n ka\u02c8 ja xnak\u02c8tzbil lu tuj cywitza, bix at juun cyxola nche\u02c8x lpe ti\u02c8j. Nche\u02c8x tuj il tu\u02c8n, tisenj tej cyxi\u02c8 tuj il kej xjal nejl e cybincha tajbil jxuuj Jezabel."
                },
                "21": {
                    "verse_nr": "21",
                    "verse": "E xi\u02c8 nk\u02c8o\u02c8na amle\u02c8n cye tu\u02c8n tajtz ti\u02c8 cyanem, pero cycy\u02c8i tu\u02c8n tcyaj cyk\u02c8o\u02c8n cyil."
                },
                "22": {
                    "verse_nr": "22",
                    "verse": "Jey\u02c8, kej xjal nche\u02c8x lpe ti\u02c8j xnak\u02c8tzbil ti\u02c8j pajlel, ka min ma cyaj cycye\u02c8yen cyil, chi xe\u02c8l nk\u02c8o\u02c8na tuj nim yajbil."
                },
                "23": {
                    "verse_nr": "23",
                    "verse": "Bix cwel nbyo\u02c8na cykilca kej xjal nche\u02c8x lpe ti\u02c8j ja ka\u02c8 xnak\u02c8tzbil lu. Bix q\u02c8uelel cyniy\u02c8 cykilca ocslal ti\u02c8j ka inayena jxjal n\u2011oc ncye\u02c8yena ti niy\u02c8 tuj cyc\u02c8u\u02c8j xjal bix tii\u02c8n ta\u02c8 cynaabl. Bix cxe\u02c8l nk\u02c8o\u02c8na te juun cyey cycotzey ti\u02c8 cybinchbena, la\u02c8 alcye ma bint cyu\u02c8na."
                },
                "24": {
                    "verse_nr": "24",
                    "verse": "Ja ka\u02c8 xnak\u02c8tzbil lu jun jawnex t\u2011xnak\u02c8tzbil Dios tuj cywitz sbul xjal pero nuk t\u2011xnak\u02c8tzbil taaw il. Pero cxe\u02c8l nkba\u02c8na te cyej min che\u02c8x lpe ti\u02c8j ja ka\u02c8 xnak\u02c8tzbil lu, mi\u02c8n cwel nk\u02c8o\u02c8na juntl al xnak\u02c8tzbil cyibaja."
                },
                "25": {
                    "verse_nr": "25",
                    "verse": "Pero jcyocslabla nxi\u02c8 cyii\u02c8na, mi\u02c8n cyaj cycye\u02c8yena, tu\u02c8ntzen at\u2011x cyocslabla oj wul meltz\u02c8aja."
                },
                "26": {
                    "verse_nr": "26",
                    "verse": "Alcyekej ma chi xcye ti\u02c8j taaw il, bix al ma binchante wajbila hasta ojxe tcyim, cxe\u02c8l nk\u02c8o\u02c8na cye tu\u02c8n cycawen wuyena tibaj cykilca tnom,"
                },
                "27": {
                    "verse_nr": "27",
                    "verse": "tisenxj weya ma tzaj k\u02c8o\u02c8n woclena tu\u02c8n Nmana Dios. Chi cawel cyibaj tuya nim cyipemal, tisenj jun cylel ncawen cyibaj carnel, bix chi cwel xitj kej aj il tjak\u02c8 cycawbil, tisenj oj tcub buchj jun wiq\u02c8uil yaa\u02c8n ba\u02c8n tu\u02c8n junxin binchal lak."
                },
                "28": {
                    "verse_nr": "28",
                    "verse": "Bix cxe\u02c8l nk\u02c8o\u02c8na jche\u02c8w te klax oj ntzaj t\u2011xee\u02c8 cya\u02c8j cye."
                },
                "29": {
                    "verse_nr": "29",
                    "verse": "Cyjkom cy\u1e8dquina tu\u02c8n tel cyni\u02c8ya ti\u02c8j ti jilel tzin tkba\u02c8n Esp\u00edritu Santo te cyey, ejee\u02c8y ocslal,\u2019 tz\u0308i Jes\u00fas cyey aj Tiatira,\u201d tz\u02c8i\u02c8bec\u02c8a\u2015tz\u0308i Jes\u00fas weya."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Jun tumel cye ke ocslal tuj tnom Sardis - Bix e tzaj tkba\u02c8ntl Jes\u00fas weya: \u2015Tz\u02c8i\u02c8beq\u02c8uey te tej nejenel cye ocslal tuj Sardis cyjulu: \u201cInayena, at wuuk esp\u00edritu te Dios wuyena, bix wuuk che\u02c8w at wuyena, tzin nkba\u02c8na cyjulu: \u2018Ntzki\u02c8na jma bint cyu\u02c8na. Tuj cywitz xjal, at cychunk\u02c8lala tuya Dios. Pero ntzki\u02c8na tisenc\u02c8a cyimnekey."
                },
                "2": {
                    "verse_nr": "2",
                    "verse": "Cyc\u02c8asem cyiiba, bix cycyiwsam cychunk\u02c8lala at tuya Dios, cuma at tu\u02c8n tnaj. Ma wila cybinchbena, bix yaa\u02c8n tz\u02c8aklxix twitz Dios."
                },
                "3": {
                    "verse_nr": "3",
                    "verse": "Ju\u02c8 tzunj, c\u02c8oquel cyc\u02c8u\u02c8ja ti\u02c8j jxnak\u02c8tzbil e cybiy bix e cyocslay tuj tneel, bix mi\u02c8n cyaj cyk\u02c8o\u02c8na. Tajtz ti\u02c8 cyanema. Ka min ma tz\u02c8el cyelsa\u02c8na cywatla, tzul jk\u02c8ij oj tcub nk\u02c8o\u02c8na castiwa cyibaja, bix min chi ayona ti\u02c8j, tisen min chi ayon xjal ti\u02c8 jun alak\u02c8 oj tocx tuj cyja te koniyan."
                },
                "4": {
                    "verse_nr": "4",
                    "verse": "Pero at juun xjal cyxola tuj Sardis min ma tz\u02c8ilex tu\u02c8n ka\u02c8. Ejee\u02c8 tzunkej lu chi betel wuyena toc cyxbalen sak cyi\u02c8j, cuma at cyoclen ti\u02c8j ja xtalbil lu."
                },
                "5": {
                    "verse_nr": "5",
                    "verse": "Alcyekej ma chi xcye ti\u02c8j taaw il, ejee\u02c8 tzunja ck\u02c8ojel cye tu\u02c8n toc cyxbalen sak. Bix mlay tz\u02c8el wii\u02c8na cybi tuj u\u02c8j jaa\u02c8 tz\u02c8i\u02c8bena cykilca cybi xjal at cychunk\u02c8lal te junx maj. Bix cxe\u02c8l nk\u02c8umena twitz Nmana Dios bix cywitz tsanjel tuj cya\u02c8j ka nxjalke."
                },
                "6": {
                    "verse_nr": "6",
                    "verse": "Cyjkom cy\u1e8dquina tu\u02c8n tel cyni\u02c8ya ti\u02c8j ti jilel tzin tkba\u02c8n Esp\u00edritu Santo te cyey, ejee\u02c8y ocslal,\u2019 tz\u0308i Jes\u00fas cyey aj Sardis,\u201d tz\u02c8i\u02c8beq\u02c8uey."
                },
                "7": {
                    "verse_nr": "7",
                    "verse": "Jun tumel cye ke ocslal tuj tnom Filadelfia - Yaltzen te tej nejenel cye ocslal tuj Filadelfia, tz\u02c8i\u02c8beq\u02c8uey cyjulu: \u201cInayena, jxjal xjan, jxjal jaxxix, jxjal kbalte alcyekej xjal chi oquel tuj tnom te David, jxjal jkol tlemel jaa\u02c8 bix min\u2011al jun xjal jac\u02c8a bint tu\u02c8n tlemet tu\u02c8n, bix jxjal lmol tlemel jaa\u02c8 bix min\u2011al jun xjal jac\u02c8a bint tu\u02c8n tjket tu\u02c8n, tzin nkba\u02c8na cyjulu:"
                },
                "8": {
                    "verse_nr": "8",
                    "verse": "\u2018Ntzki\u02c8na jba\u02c8n ma bint cyu\u02c8na. Lu ma jket wu\u02c8na jun ttzi jaa\u02c8 cywitza, bix min\u2011al jun xjal jac\u02c8a bint tu\u02c8n tlemet tu\u02c8n, cuma amale yaa\u02c8nt nim cyipemala, pero ma chi binchana nyola, bix min ma cub cyewena cyocslabla wi\u02c8ja cywitz xjal."
                },
                "9": {
                    "verse_nr": "9",
                    "verse": "C\u02c8oquel cyc\u02c8u\u02c8ja ti\u02c8j lu. Kej xjal tzin cykba\u02c8n ka cytanem Dios pero nchi \u1e8dtak\u02c8en cuma nuk o\u02c8cx nche\u02c8x lpe ti\u02c8j tajbil taaw il, la\u02c8 alcye jun k\u02c8ij chi tzaal wii\u02c8na cywitza tu\u02c8n cycub maje cywitza, tu\u02c8ntzen tel cyniy\u02c8 ti\u02c8j ka oc cyak\u02c8a weya."
                },
                "10": {
                    "verse_nr": "10",
                    "verse": "Cuma ma tziy\u02c8x q\u02c8uixc\u02c8aj cyu\u02c8na tu\u02c8n tlaj cyocslabla wi\u02c8ja, ju\u02c8 tzunj cxe\u02c8l nc\u02c8ojla\u02c8na ejee\u02c8y oj tul jjawnex pena tibaj cykilca xjal twitz tx\u02c8otx\u02c8 tu\u02c8n tchic\u02c8ajax tii\u02c8n tnaabl teeyle juun xjal."
                },
                "11": {
                    "verse_nr": "11",
                    "verse": "Tujx najtl oj wul meltz\u02c8aja. Jcyocslabla nxi\u02c8 cyii\u02c8na, mi\u02c8n cyaj cycye\u02c8yena, tu\u02c8ntzen mi\u02c8n tel k\u02c8i\u02c8n cycotza oj wula."
                },
                "12": {
                    "verse_nr": "12",
                    "verse": "Alcyekej ma chi xcye ti\u02c8j taaw il, cxe\u02c8l nk\u02c8o\u02c8na cye tu\u02c8n cycyaj ten te junx maj tuya Nmana Dios, tisenj jun tken jaa\u02c8 mlay tz\u02c8etz. Bix c\u02c8oquel ntz\u02c8i\u02c8bena tbi Nmana Dios tibaj cywitz, tuyax tbi jtnom te Dios cweletz tu\u02c8n Dios tuj cya\u02c8j, jaj ac\u02c8aj Jerusal\u00e9n, tu\u02c8ntzen tchic\u02c8ajax ka t\u2011xjal Dioske bix ka ttanem Dioske. Jax ju\u02c8x c\u02c8oquel ntz\u02c8i\u02c8bena j\u2011ac\u02c8aj nbi\u02c8ya tibaj cywitz."
                },
                "13": {
                    "verse_nr": "13",
                    "verse": "Cyjkom cy\u1e8dquina tu\u02c8n tel cyni\u02c8ya ti\u02c8j ti jilel tzin tkba\u02c8n Esp\u00edritu Santo te cyey, ejee\u02c8y ocslal,\u2019 tz\u0308i Jes\u00fas cyey aj Filadelfia,\u201d tz\u02c8i\u02c8beq\u02c8uey."
                },
                "14": {
                    "verse_nr": "14",
                    "verse": "Jun tumel cye ke ocslal tuj tnom Laodicea - Yaltzen te tej nejenel cye ocslal tuj Laodicea, tz\u02c8i\u02c8beq\u02c8uey cyjulu: \u201cInayena, jxjal jaxxix, jxjal njapan ti\u02c8 tyol, jun tstiwa jiquenxix, bix jxjal e tak\u02c8 Dios te tu\u02c8n tcub tbinchan twitz tx\u02c8otx\u02c8 bix twitz cya\u02c8j, tzin nkba\u02c8na cyjulu:"
                },
                "15": {
                    "verse_nr": "15",
                    "verse": "\u2018Ntzki\u02c8na jma bint cyu\u02c8na. Yaa\u02c8n chew\u02c8 ete\u02c8y bix yaa\u02c8n cyakxix ete\u02c8y. Ba\u02c8nxitpele chew\u02c8 ete\u02c8y bix ka cyak ete\u02c8y."
                },
                "16": {
                    "verse_nr": "16",
                    "verse": "Cuma yaa\u02c8n chew\u02c8 ete\u02c8y bix yaa\u02c8n cyak ete\u02c8y, sino nuk o\u02c8cx sk\u02c8ula ete\u02c8y, ju\u02c8 tzunj q\u02c8ueletz ntzu\u02c8bena ejee\u02c8y tuj ntziya."
                },
                "17": {
                    "verse_nr": "17",
                    "verse": "Tzin cykba\u02c8na ka k\u02c8inakey bix at nim cyk\u02c8inemala, bix mintii\u02c8tl ch\u02c8in palt cyey, tz\u0308ikey. Min tz\u02c8el cyni\u02c8ya ti\u02c8j ka tuj bis ete\u02c8y bix mintii\u02c8 ba\u02c8n at te cyey. Mebekey, bix mos\u0308key, bix mintii\u02c8 cyxbalena."
                },
                "18": {
                    "verse_nr": "18",
                    "verse": "Ju\u02c8 tzunj, nuk nkba\u02c8na cyey cylok\u02c8onxa oro weya, jun wik oro ma cyaj sak tu\u02c8n k\u02c8ak\u02c8, tu\u02c8ntzen cyoca k\u02c8ina. Bix cylok\u02c8onxa sak xbalen weya tu\u02c8n toc cyi\u02c8ja, tu\u02c8ntzen mintii\u02c8 cych\u02c8ixewa. Bix cylok\u02c8onxa remeda ti\u02c8 tbak\u02c8 cywitza weya, tu\u02c8ntzen cycye\u02c8yena."
                },
                "19": {
                    "verse_nr": "19",
                    "verse": "Kej xjal n\u2011oc cyak\u02c8 weya, chi oquel ncawena bix ctzaal tk\u02c8o\u02c8n jun cycastiwa, tu\u02c8ntzen cyxi\u02c8 tuj tumel. Ju\u02c8 tzunj, c\u02c8oquelxix tak\u02c8 Dios cyey tuya cykil cyc\u02c8u\u02c8ja, bix cyjel cyk\u02c8o\u02c8na cyila."
                },
                "20": {
                    "verse_nr": "20",
                    "verse": "Lu kena ntiina ttzii\u02c8 cyanema bix n\u2011oc ntco\u02c8na tlemel cyanema. Ka at jun xjal ma tz\u02c8abinte nyola bix ka ma tz\u02c8ocx tjko\u02c8n tlemel jaa\u02c8 nwitza, chin oquexa tuya, bix chin waa\u02c8la tuya. Bix jax cwaa\u02c8l wuyena."
                },
                "21": {
                    "verse_nr": "21",
                    "verse": "Alcyekej ma chi xcyey ti\u02c8j taaw il, cxe\u02c8l nk\u02c8o\u02c8na cye tu\u02c8n cycub ke wuyena jaa\u02c8 chin cawela tuj nk\u02c8ukbila, tisenj weya in xcyeya bix e tzaj tk\u02c8o\u02c8n Nmana Dios weya tu\u02c8n ncub keya tuyaxin jaa\u02c8 ncawenxin tuj tk\u02c8ukbilxin."
                },
                "22": {
                    "verse_nr": "22",
                    "verse": "Cyjkom cy\u1e8dquina tu\u02c8n tel cyni\u02c8ya ti\u02c8j ti jilel tzin tkba\u02c8n Esp\u00edritu Santo te cyey, ejee\u02c8y ocslal,\u2019 tz\u0308i Jes\u00fas cyey aj Laodicea,\u201d tz\u02c8i\u02c8beq\u02c8uey\u2015tz\u0308i Jes\u00fas weya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Njaw nimset tbi Dios tuj cya\u02c8j - Tbajlenxitltzen tkba\u02c8n Kaaw jlu, oc ncye\u02c8yena, bix e wila jun ttzi jaa\u02c8 otk tjket tuj cya\u02c8j. Bix e xi\u02c8 nbi\u02c8na juntl maj tk\u02c8ajk\u02c8ajel tyol cyiwxix jxjal otk k\u02c8ajt nejl bix tisen jun xux tk\u02c8ajk\u02c8ajel tyol. Bix e tzaj tkba\u02c8n weya: \u2015Tjatza tzalu tuj cya\u02c8j, bix cxe\u02c8l nyeec\u02c8ana tey ti pjel la\u02c8 alcye jun k\u02c8ij\u2015tz\u0308i Kaaw weya."
                },
                "2": {
                    "verse_nr": "2",
                    "verse": "Tujx najtl tej nxi\u02c8 k\u02c8i\u02c8na tuj cya\u02c8j tu\u02c8n Esp\u00edritu Santo, bix e wila jun jawnex k\u02c8ukbil tuj cya\u02c8j, bix jax Dios k\u02c8ukl tuj k\u02c8ukbil."
                },
                "3": {
                    "verse_nr": "3",
                    "verse": "Ntxakakanxin tisenj xak diamante, bix tcye\u02c8ncxin tisenj cyak xak cornalina. Bix jun arc toc ti\u02c8jxe tk\u02c8ukbilxin. Cha\u02c8x tilbil arc tisenj xak esmeralda."
                },
                "4": {
                    "verse_nr": "4",
                    "verse": "Bix ttxlaj tk\u02c8ukbil Dios toc winakcyajatl k\u02c8ukbil. Bix e wila k\u02c8ukl winakcyaja tij cyuj toc cyxbalen sakxix. Tjax cycorona te oro tuj cywi\u02c8."
                },
                "5": {
                    "verse_nr": "5",
                    "verse": "Bix tuj tk\u02c8ukbil Dios nchi etz koptz\u02c8aj tken k\u02c8ancyok tuyax nim tk\u02c8ajk\u02c8ajel s\u0308itz\u0308\u02c8 bix tuyax nim njucucun k\u02c8ancyok. Bix twitz tk\u02c8ukbil Dios ntxakakan wuuk cantil, jatzen japeninaj wuuk esp\u00edritu te Dios."
                },
                "6": {
                    "verse_nr": "6",
                    "verse": "Bix twitzj k\u02c8ukbil at jun chk\u02c8ajlaj tcub spi\u02c8yaxsen tisen mar bix tisen viiyre. Ti\u02c8jalexsen tk\u02c8ukbil Dios te juun plaj ete\u02c8c\u02c8a cyaja wik i\u02c8tzke. Nimxsen tbak\u02c8 cywitz toc cywitz. Jax ju\u02c8x tzalcyi\u02c8j at nim tbak\u02c8 cywitz."
                },
                "7": {
                    "verse_nr": "7",
                    "verse": "Jtneel wik tcye\u02c8nc tisen jun le\u00f3n. Jatzen tcab wik tcye\u02c8nc tisen jun tal wac\u1e8d. Jatzen toxen wik at twitz tisenj twitz jun xinak. Jatzen tcyaa\u02c8n wik tisen jun ikel ey\u02c8 npurpaj."
                },
                "8": {
                    "verse_nr": "8",
                    "verse": "Kej cyaja wik lu, teeylex juun toquele wukak t\u2011xiicy\u02c8, bix at nim tbak\u02c8 cywitz toc ti\u02c8jele ti\u02c8 cyxiicy\u02c8 bix tjak\u02c8 cyxiicy\u02c8. Bix cykil k\u02c8ij bix cykil koniyan nchi bitzen cyjulu: \u201cXjante, xjante, xjante Kman Dios tuya cykil tipemal. At ootxa, bix at ja\u02c8lewe, bix tzul,\u201d tz\u0308ike."
                },
                "9": {
                    "verse_nr": "9",
                    "verse": "Cykilca maj oj njaw cynimsa\u02c8n tbi Dios, jaj Dios k\u02c8ukl tuj jawnex tk\u02c8ukbil mlay cyim, bix oj nxi\u02c8 cyk\u02c8o\u02c8n cynimbil te bix tzin nxi\u02c8 cyk\u02c8o\u02c8n chjonte te,"
                },
                "10": {
                    "verse_nr": "10",
                    "verse": "jax ju\u02c8x kej winakcyaja tij nchi cub maje twitz Dios k\u02c8ukl tuj tk\u02c8ukbil, tu\u02c8ntzen tjaw cynimsa\u02c8n tbi Dios i\u02c8tz te junx maj, bix ncub cyk\u02c8o\u02c8n cycorona te oro twitz tk\u02c8ukbil. Bix nxi\u02c8 cykba\u02c8n cyjulu:"
                },
                "11": {
                    "verse_nr": "11",
                    "verse": "\u201cJay Kaawa bix Kdiosa, at nim toclena tu\u02c8n tjaw nimset tbiy, bix tu\u02c8n tk\u02c8oj nimbil tey, bix tu\u02c8n tkbaj cyu\u02c8n xjal at cykil tipemala, cuma jay e binchante cykilca, bix cuma nuk tu\u02c8nj tajbila at cykilca bix e cub tbincha\u02c8na,\u201d tz\u0308i ke tij."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "J\u2011u\u02c8j wuuk \u1e8dipbelte - Bix e wila jun u\u02c8j te wuuk plaj tcub tuj tmank\u02c8ab Dios, jk\u02c8ukl tuj tk\u02c8ukbil. Tz\u02c8i\u02c8ben tujxe u\u02c8j bix ti\u02c8jxe, bix jpu\u02c8n tuya wuuk \u1e8dipbelte."
                },
                "2": {
                    "verse_nr": "2",
                    "verse": "Bix e wila jun jawnex tsanjel Dios tuj cya\u02c8j. E jaw ts\u0308i\u02c8n cyiw: \u2015\u00bfAlcye jun at toclen tu\u02c8n tel tii\u02c8n kej \u1e8dipbelte ti\u02c8j libro bix tu\u02c8n tel tjko\u02c8n?\u2015tz\u0308i \u00e1ngel."
                },
                "3": {
                    "verse_nr": "3",
                    "verse": "Pero min\u2011al jun e cnet tu\u02c8n tjkonte j\u2011u\u02c8j lu bix tu\u02c8n tcu\u02c8x tcye\u02c8yen twitz t\u2011xak u\u02c8j, mi nuk ejee\u02c8j ete\u02c8 tuj cya\u02c8j, bix mi nuk ejee\u02c8j ete\u02c8 twitz tx\u02c8otx\u02c8, bix mi nuk ejee\u02c8j ete\u02c8 tjak\u02c8xe twitz tx\u02c8otx\u02c8."
                },
                "4": {
                    "verse_nr": "4",
                    "verse": "Bix in ak\u02c8a ook\u02c8el nim, cuma min\u2011al jun e cnet at toclen tu\u02c8n tel tjko\u02c8n u\u02c8j lu, tu\u02c8ntzen tcye\u02c8yen tuj u\u02c8j."
                },
                "5": {
                    "verse_nr": "5",
                    "verse": "Cyxol tzunj winakcyaja tij, e tzaj tkb\u02c8an jun weya: \u2015Mi\u02c8n tz\u02c8ook\u02c8a, cuma at jun xjal at toclen tu\u02c8n tel tii\u02c8n jwuuk \u1e8dipbelte bix tu\u02c8n tel tjko\u02c8n j\u2011u\u02c8ja, ja tzunj xjal Le\u00f3n Tiy\u02c8jil Jud\u00e1 bix T\u2011xe\u02c8chel Jrey David. Ma xcye ti\u02c8j taaw il, bix ju\u02c8 tzunj, at toclen tu\u02c8n tjkonte libro lu\u2015tz\u0308i tij."
                },
                "6": {
                    "verse_nr": "6",
                    "verse": "Bix e wila Jtal Carnel e xi\u02c8 oyet te kxel lu wa\u02c8l twitz tk\u02c8ukbil Dios. Bix lu tcub cyxol kej cyaja wik bix cyxol kej winakcyaja tij. Tcye\u02c8nc tisenc\u02c8a otk cub byet, bix at wuuk tcache bix wuuk tbak\u02c8 twitz, jatzenj japenina wuuk esp\u00edritu te Dios bix sma\u02c8n tuj cykilca twitz tx\u02c8otx\u02c8."
                },
                "7": {
                    "verse_nr": "7",
                    "verse": "Bix e pon lk\u02c8e Tal Carnel ti\u02c8 tk\u02c8ukbil Dios, bix e tzaj ttzyu\u02c8n libro tuj tmank\u02c8ab Dios."
                },
                "8": {
                    "verse_nr": "8",
                    "verse": "Tejtzen ttzaj ttzyu\u02c8n libro, e cub maje kej cyaja wik i\u02c8tz bix kej winakcyaja tij twitzj Tal Carnel. Teeyle juun tij k\u02c8i\u02c8n jun arpa cyu\u02c8n tuyax jun lak te oro. Nojne kej lak tuya incienso, jatzen japeninaj cyna\u02c8j Dios ocslal twitz Dios."
                },
                "9": {
                    "verse_nr": "9",
                    "verse": "Bix e xi\u02c8 cybitzen jun ac\u02c8aj bitz. E xi\u02c8 cykba\u02c8n cyjulu: \u201cAt toclena tu\u02c8n ttzaj ttzyu\u02c8na libro bix tu\u02c8n tel tii\u02c8na ke \u1e8dipbelte ti\u02c8j, cuma e cub byeta, bix tu\u02c8n ttz\u0308\u02c8quela el tz\u0308itj ti\u02c8ja tej tcyima, ma txi\u02c8 tchjo\u02c8na te Dios jchojbilte tu\u02c8n cyten xjal tuya Dios, kej xjal te cykilca wik tiy\u02c8jil xjal bix te cykilca wik yol bix te cykilca wik xe\u02c8chel bix te cykilca tnom."
                },
                "10": {
                    "verse_nr": "10",
                    "verse": "Ma tz\u02c8oc tk\u02c8o\u02c8na cyoclen tu\u02c8n cycawen bix tu\u02c8n cyajben te Kman Dios, bix chi cawel tibaj twitz tx\u02c8otx\u02c8,\u201d tz\u0308i bitz, tz\u0308i ke cyaja wik cyuyax winakcyaja tij."
                },
                "11": {
                    "verse_nr": "11",
                    "verse": "Bix oc ncye\u02c8yentla, bix e xi\u02c8 nbi\u02c8na tk\u02c8ajk\u02c8ajel cywi\u02c8 nimxsen tsanjel Dios tuj cya\u02c8j. Ete\u02c8 ttxa\u02c8nele tk\u02c8ukbil Dios tuyax cyaja wik cyuyax winakcyaja tij. Nimxsen tajlal cybaj, millones bix millones cybaj mlay bint cybaj."
                },
                "12": {
                    "verse_nr": "12",
                    "verse": "Bix e xi\u02c8 cykba\u02c8n tuya jun cyyol cyiwxix: \u201cAt toclen Tal Carnela e cub byet tu\u02c8n tiik\u02c8ente tipemal, tu\u02c8n toc te jun k\u02c8ina, tu\u02c8n tiik\u02c8ente tnaabl, tu\u02c8n toc te jawnex, tu\u02c8n tiik\u02c8ente nimbil, tu\u02c8n tjaw nimset tbi, bix tu\u02c8n tiik\u02c8ente cy\u02c8iwlabl,\u201d tz\u0308i ke \u00e1ngel."
                },
                "13": {
                    "verse_nr": "13",
                    "verse": "Bix e xi\u02c8 nbi\u02c8na cyyol cykilca xjal e bint tu\u02c8n Dios. Cykilca at tuj cya\u02c8j bix twitz tx\u02c8otx\u02c8 bix tjak\u02c8 tx\u02c8otx\u02c8 bix tuj mar e xi\u02c8 cykba\u02c8n cyjulu: \u201cTe Dios tuj tk\u02c8ukbil bix te Tal Carnel, xi\u02c8 k\u02c8o\u02c8nxit cy\u02c8iwlabl, nimbil, bix tu\u02c8n tjaw nimset cybi, bix tu\u02c8n cycawen te junx maj,\u201d tz\u0308i ke cykilca wik xjal e cub tbincha\u02c8n Dios."
                },
                "14": {
                    "verse_nr": "14",
                    "verse": "Bix kej cyaja wik e xi\u02c8 cykba\u02c8n, \u201cJu\u02c8xit ttena.\u201d Bix kej winakcyaja tij e cub majeke bix e jaw cynimsa\u02c8n ja Diosj mintii\u02c8 tbajlel."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kej wuuk \u1e8dipbelte - Bix oc ncye\u02c8yena, bix el tii\u02c8n Tal Carnel jtneel \u1e8dipbelte cyxol wuuk. Tejtzen tel tii\u02c8n, e xi\u02c8 nbi\u02c8na tej tjaw ts\u0308i\u02c8n tneel wik i\u02c8tz cyxolj cyaja. Tk\u02c8ajk\u02c8ajel tisenj k\u02c8ancyok. E xi\u02c8 tkba\u02c8n: \u2015\u00a1Ttzaja bix cye\u02c8nc!"
                },
                "2": {
                    "verse_nr": "2",
                    "verse": "Bix e wila jun tz\u0308ej sak. Jtjax tibajjil tz\u0308ej k\u02c8i\u02c8n jun xoobl tu\u02c8n te tk\u02c8ojbil. Bix e jax k\u02c8o\u02c8n jun corona tuj twi\u02c8. Bix ex tu\u02c8n t\u2011xcye tibaj cykilca, bix e xcye."
                },
                "3": {
                    "verse_nr": "3",
                    "verse": "Tejtzen tel tii\u02c8nxin tcab \u1e8dipbelte, e xi\u02c8 nbi\u02c8na tcab wik i\u02c8tz. E xi\u02c8 tkba\u02c8n: \u2015\u00a1Ttzaja bix cye\u02c8nc!"
                },
                "4": {
                    "verse_nr": "4",
                    "verse": "Bix etz juntl tz\u0308ej. Cyak tilbil. Jtjax tibajjil e xi\u02c8 k\u02c8o\u02c8n te tu\u02c8n mi\u02c8n chi ten xjal tuj ttz\u0308yal, bix tu\u02c8n tbaj cybyon cyiib xjal cyxolx. Bix e xi\u02c8 k\u02c8o\u02c8n jun ma tij espada te."
                },
                "5": {
                    "verse_nr": "5",
                    "verse": "Tejtzen tel tii\u02c8nxin toxen \u1e8dipbelte, e xi\u02c8 nbi\u02c8na toxen wik i\u02c8tz. E xi\u02c8 tkba\u02c8n: \u2015\u00a1Ttzaja bix cye\u02c8nc! Bix e wila jun tz\u0308ej k\u02c8ek. Jtjax tibajjil jun malbil tuj tk\u02c8ab."
                },
                "6": {
                    "verse_nr": "6",
                    "verse": "Bix e xi\u02c8 nbi\u02c8na jun tk\u02c8ajk\u02c8ajel n\u2011etz cyxol ke cyaja jwik i\u02c8tz. E xi\u02c8 tkba\u02c8n tej tjax tibaj tz\u0308ej k\u02c8ek: \u2015Bincham tu\u02c8n tbint tu\u02c8n jun xjal tu\u02c8n tlok\u02c8onte ca\u02c8ba libra triwa bix ka kak libra cebada nuk tu\u02c8nj twi\u02c8 tc\u02c8u\u02c8j ctcama te jun k\u02c8ij. Pero txi\u02c8 tkba\u02c8na tu\u02c8n cyxilanx xjal lo\u02c8pj te olivos bix uva\u2015tz\u0308itzen."
                },
                "7": {
                    "verse_nr": "7",
                    "verse": "Tejtzen tel tii\u02c8n Tal Carnel tcyaa\u02c8n \u1e8dipbelte, e xi\u02c8 nbi\u02c8na tk\u02c8ajk\u02c8ajel tyol tcyaa\u02c8n jwik i\u02c8tz. E xi\u02c8 tkba\u02c8n: \u2015\u00a1Ttzaja bix cye\u02c8nc!"
                },
                "8": {
                    "verse_nr": "8",
                    "verse": "Bix e wila jun tz\u0308ej spela k\u02c8ent. Jtjax tibajjil toc tbi Cyamecy, bix lepch Cynajbil Cyimne ti\u02c8j. Jaa\u02c8jxa iy\u02c8yake kej ca\u02c8ba lu, e cyim xjal cyu\u02c8n. E xi\u02c8 k\u02c8o\u02c8n cye tu\u02c8n tcub cybyo\u02c8n tcyaa\u02c8n tkiy\u02c8 xjal tu\u02c8n k\u02c8oj, tu\u02c8n weyaj, tu\u02c8n yabel, bix cyu\u02c8n jil twitz tx\u02c8otx\u02c8."
                },
                "9": {
                    "verse_nr": "9",
                    "verse": "Tejtzen tel tii\u02c8n Tal Carnel tjwe\u02c8yan \u1e8dipbelte, e wila cyanem kej xjal otk chi cub byet cuma otk chi ocslan tyol Dios bix cuma otk chi k\u02c8umen tyol Dios. Tocx cyanem tjak\u02c8 altar."
                },
                "10": {
                    "verse_nr": "10",
                    "verse": "Ejee\u02c8 tzunj lu e jaw s\u0308\u2011in cyiw: \u2015Jay Kman Dios xjan bix jaxxix, \u00bfjte\u02c8tltzen tyem tyo\u02c8y tu\u02c8n tcub cyk\u02c8o\u02c8na cycastiwa xjal twitz tx\u02c8otx\u02c8, tu\u02c8ntzen cyk\u02c8oj cye t\u2011xel kcyamecya?\u2015tz\u0308i ke xjal otk chi cub byet cyu\u02c8n aj il twitz tx\u02c8otx\u02c8."
                },
                "11": {
                    "verse_nr": "11",
                    "verse": "E xi\u02c8 k\u02c8o\u02c8n te teeyle juun jun xbalen sak, bix e xi\u02c8 tkbaj cye tu\u02c8n cyayon ch\u02c8intl, ojxe cybyet cykilcatl ocslal at tu\u02c8n tcub byet tisenx cye otk chi cub byet."
                },
                "12": {
                    "verse_nr": "12",
                    "verse": "Bix e wila tej tel tii\u02c8n Tal Carnel twukakan \u1e8dipbelte. Bix e tzaj jun xcyaklajnab cyiwxsen. Bi\u02c8x oc k\u02c8ij k\u02c8ek tisen jun xbalen k\u02c8ek te bisbajil. Bi\u02c8x oc xjaw cyak tisen tz\u0308iy\u02c8."
                },
                "13": {
                    "verse_nr": "13",
                    "verse": "Bi\u02c8x e cu\u02c8tz tz\u02c8ak ke che\u02c8w twitz cya\u02c8j. Nuk nlu\u02c8le twitz cya\u02c8j tisen yucch jun tken higo tu\u02c8n nim cyk\u02c8i\u02c8k bix ntzaj tz\u02c8ak twitz."
                },
                "14": {
                    "verse_nr": "14",
                    "verse": "E tzaj tz\u02c8ak cya\u02c8j tisen jun u\u02c8j oj njaw balk\u02c8et. Bix cykilca ke witz bix cykilca ke ch\u02c8in tx\u02c8otx\u02c8 tmij mar iy\u02c8 k\u02c8i\u02c8nke tuj cylugar."
                },
                "15": {
                    "verse_nr": "15",
                    "verse": "Bix ke cawel twitz tx\u02c8otx\u02c8 cyuyax cykilca nejenel cye xjal cyuyax capit\u00e1n cyuyax ke k\u02c8ina cyuyax ke jawnex xjal cyuyax cykilca ak\u02c8anal bix kej xjal yaa\u02c8n ete\u02c8 tjak\u02c8 tcawbil taaw ak\u02c8untl, cykilca kej lu ocx ewenke cyuj jul bix ti\u02c8 t\u2011xee\u02c8 xak cywi\u02c8 witz."
                },
                "16": {
                    "verse_nr": "16",
                    "verse": "Bix e xi\u02c8 cykba\u02c8n cye xak bix cye witz: \u2015Cytzaj tz\u02c8aka kibaja, tu\u02c8ntzen mi\u02c8n chic\u02c8aj ko\u02c8ya twitzj Dios k\u02c8uklec tuj tk\u02c8ukbil, bix tu\u02c8ntzen mi\u02c8n tzaj tk\u02c8oj Jtal Carnel kibaja\u2015tz\u0308i ke xjal."
                },
                "17": {
                    "verse_nr": "17",
                    "verse": "E jaw yolenke ju\u02c8wa cuma otk tzul cana jjawnex k\u02c8ij tu\u02c8n tcub tk\u02c8o\u02c8n Dios tk\u02c8oj tibaj twitz tx\u02c8otx\u02c8, bix min\u2011al jun xjal at tipemal tu\u02c8n tiy\u02c8x tu\u02c8n."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Kej xjal c\u02c8oquel jun techel cyi\u02c8j cyxol aj Israel - Tbajlenxitltzen jlu, e wila cyaja tsanjel Dios tuj cya\u02c8j wa\u02c8lke tuj cyaja plaj ttxa\u02c8n twitz tx\u02c8otx\u02c8. Nchi makon cywitzj cyaja wik cyk\u02c8i\u02c8k nchi xumen twitz tx\u02c8otx\u02c8, tu\u02c8ntzen mi\u02c8n chi xumen twitz tx\u02c8otx\u02c8 mi nuk twitz mar mi nuk cyi\u02c8 tzee\u02c8."
                },
                "2": {
                    "verse_nr": "2",
                    "verse": "Bix e wila juntl tsanjel Dios tuj cya\u02c8j te ocne. E jaw jaa\u02c8 njatza k\u02c8ij. Tej tjatz \u00e1ngel, k\u02c8i\u02c8n jsello te Dios i\u02c8tz tu\u02c8n. Bix e jaw ts\u0308i\u02c8n cyiw cyi\u02c8j cyajatl \u00e1ngel k\u02c8o\u02c8n cyipemal tu\u02c8n cyq\u02c8uixbisante twitz tx\u02c8otx\u02c8 bix mar."
                },
                "3": {
                    "verse_nr": "3",
                    "verse": "E xi\u02c8 tkba\u02c8n cye: \u2015Mi\u02c8n cyq\u02c8uixbisaya twitz tx\u02c8otx\u02c8 mi ti\u02c8 mar mi cyi\u02c8j tzee\u02c8, cuma tneelxix il ti\u02c8j c\u02c8oquel kk\u02c8o\u02c8na jtechel tibaj cywitz ke t\u2011ak\u02c8anal Dios, te yec\u02c8bil ka te Dioske\u2015tz\u0308i \u00e1ngel."
                },
                "4": {
                    "verse_nr": "4",
                    "verse": "Bix e xi\u02c8 nbi\u02c8na cyajlal kej otk tz\u02c8oc sello cyi\u02c8j. Ciento cuarenta y cuatro mil otk tz\u02c8oc sello cyi\u02c8j cyxol cykilca cyiy\u02c8jil aj Israel."
                },
                "5": {
                    "verse_nr": "5",
                    "verse": "Cyxol ke tiy\u02c8jil Jud\u00e1 at cablaaj mil oc sello cyi\u02c8j. Jax cyxol ke tiy\u02c8jil Rub\u00e9n at cablaaj mil oc sello cyi\u02c8j. Jax cyxol ke tiy\u02c8jil Gad at cablaaj mil oc sello cyi\u02c8j."
                },
                "6": {
                    "verse_nr": "6",
                    "verse": "Jax cyxol ke tiy\u02c8jil Aser at cablaaj mil oc sello cyi\u02c8j. Jax cyxol ke tiy\u02c8jil Neftal\u00ed at cablaaj mil oc sello cyi\u02c8j. Jax cyxol ke tiy\u02c8jil Manas\u00e9s at cablaaj mil oc sello cyi\u02c8j."
                },
                "7": {
                    "verse_nr": "7",
                    "verse": "Jax cyxol ke tiy\u02c8jil Sime\u00f3n at cablaaj mil oc sello cyi\u02c8j. Jax cyxol ke tiy\u02c8jil Lev\u00ed at cablaaj mil oc sello cyi\u02c8j. Jax cyxol ke tiy\u02c8jil Isacar at cablaaj mil oc sello cyi\u02c8j."
                },
                "8": {
                    "verse_nr": "8",
                    "verse": "Jax cyxol ke tiy\u02c8jil Zabul\u00f3n at cablaaj mil oc sello cyi\u02c8j. Jax cyxol ke tiy\u02c8jil Jos\u00e9 at cablaaj mil oc sello cyi\u02c8j. Jax cyxol ke tiy\u02c8jil Benjam\u00edn at cablaaj mil oc sello cyi\u02c8j."
                },
                "9": {
                    "verse_nr": "9",
                    "verse": "Nimxsen cyajlal xjal toc cyxbalen sak - Tbajlenxitltzen jlu, oc ncye\u02c8yena, bix e wila nimxsen cyajlal xjal. Min\u2011al jun xjal jac\u02c8a bint tajlante. Otk chi tzaj cyuj cykilca tnom bix cykilca cyiy\u02c8jil xjal bix te cykilca wik xe\u02c8chel bix te cykilca wik yol. Wa\u02c8lke twitz jawnex tk\u02c8ukbil Dios bix twitz Jtal Carnel. Toc cyxbalen sak, bix tzyu\u02c8n tk\u02c8ab xa\u02c8j cyu\u02c8n."
                },
                "10": {
                    "verse_nr": "10",
                    "verse": "Bix cyiwxix e jaw cys\u0308i\u02c8n: \u2015Ma ko clet tu\u02c8n Kman Dios k\u02c8ukl tuj tk\u02c8ukbil bix tu\u02c8nj Tal Carnel\u2015tz\u0308ikexin."
                },
                "11": {
                    "verse_nr": "11",
                    "verse": "Cykilcatzen ke tsanjel Dios tuj cya\u02c8j wa\u02c8lke ti\u02c8jele tk\u02c8ukbil Dios bix cyi\u02c8jele ke tij bix cyi\u02c8jele ke cyaja wik i\u02c8tz. E cub mutzk\u02c8ajke twitz tk\u02c8ukbil Dios tu\u02c8n tjaw cynimsa\u02c8n jaxin."
                },
                "12": {
                    "verse_nr": "12",
                    "verse": "E xi\u02c8 cykba\u02c8n: \u2015At toclen Dios tu\u02c8n tiik\u02c8ente cy\u02c8iwlabl bix tu\u02c8n tjaw nimset tbixin. At tnaabl, bix tipemal, bix tipen, bix k\u02c8o\u02c8nxit chjonte te tuyax nimbilte. Ju\u02c8xit tten te junx maj\u2015tz\u0308i ke \u00e1ngel."
                },
                "13": {
                    "verse_nr": "13",
                    "verse": "At jun cyxol kej tij e tzaj tkanen weya: \u2015\u00bfAlcye kej lu toc cyxbalen sak, bix jaa\u02c8 ma chi tzaa\u02c8?\u2015tz\u0308i jun tij weya."
                },
                "14": {
                    "verse_nr": "14",
                    "verse": "Bix aj ntzak\u02c8be\u02c8na te: \u2015Taat, ja tey etzkilte\u2015ntz\u0308iya. Bix e tzaj tkba\u02c8n weya: \u2015Kej xjal lu, ejee\u02c8 tzunja ma chi ex tuj nintzaj yajbil. Ma txjet cyxbalen tu\u02c8nj ttz\u0308q\u02c8uel Tal Carnel, tu\u02c8ntzen toc cyxbalen sakxix."
                },
                "15": {
                    "verse_nr": "15",
                    "verse": "Ju\u02c8 tzunj, lu ke ete\u02c8 twitz tk\u02c8ukbil Dios, bix nchi ajben texin te k\u02c8ij bix te koniyen tuj lugar jaa\u02c8 ta\u02c8xin, bix at cynajbil tuyaxin, bix c\u02c8ojla\u02c8nke tu\u02c8nxin."
                },
                "16": {
                    "verse_nr": "16",
                    "verse": "Mintii\u02c8tl weyaj bix tak\u02c8 a\u02c8 cyi\u02c8j, bix mintii\u02c8tl q\u02c8uixc\u02c8aj cyi\u02c8j tu\u02c8n tken k\u02c8ij bix mintii\u02c8tl tak\u02c8 cyak cyi\u02c8j,"
                },
                "17": {
                    "verse_nr": "17",
                    "verse": "cuma Jtal Carnel tcub twitz tk\u02c8ukbil Dios, ja te c\u02c8ojlal cye, cxe\u02c8l tii\u02c8n ejee\u02c8 jaa\u02c8 nchi jatza itz\u02c8j twi\u02c8 a\u02c8 te chunk\u02c8lal. Bix ja te Dios q\u02c8uelel su\u02c8nte cykil ta\u02c8l cywitz\u2015tz\u0308i tij."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Tej tel tii\u02c8n twuukan \u1e8dipbelte bix tej tlonte Juan juntl tsanjel Dios k\u02c8i\u02c8n jun tcublel incienso tu\u02c8n - Tejtzen tel tii\u02c8n Jtal Carnel twuukan \u1e8dipbelte, yut\u02c8l cykilca tuj cya\u02c8j niy\u02c8jan hora."
                },
                "2": {
                    "verse_nr": "2",
                    "verse": "Bix e wila kej wuuk tsanjel Dios tuj cya\u02c8j wa\u02c8lke twitz Dios. E xi\u02c8 k\u02c8o\u02c8n wuuk xux cye."
                },
                "3": {
                    "verse_nr": "3",
                    "verse": "Bix ul juntl tsanjel Dios tuj cya\u02c8j, bix e cub we\u02c8 twitz altar, k\u02c8i\u02c8n jun tcublel incienso tu\u02c8n. Nim incienso e xi\u02c8 k\u02c8o\u02c8n te, tu\u02c8ntzen toc te tmoj cyna\u02c8j Dios cykilca ocslal, tu\u02c8n t\u2011xi\u02c8 toyet twi\u02c8 altar te oro tcub twitz tk\u02c8ukbil Dios."
                },
                "4": {
                    "verse_nr": "4",
                    "verse": "Bix tuj tk\u02c8ab \u00e1ngel e jaw tsibel incienso, junx tuyaj cyna\u02c8j Dios ocslal, bix e pon twitz Dios."
                },
                "5": {
                    "verse_nr": "5",
                    "verse": "E jawtzen tii\u02c8n \u00e1ngel tcublel incienso, bix e cu\u02c8x tnojsa\u02c8n tuya k\u02c8ak\u02c8 tcub twi\u02c8 altar, bix e cu\u02c8tz t\u2011xoo\u02c8n twitz tx\u02c8otx\u02c8. Ntzajtltzen k\u02c8ancyok nrumumun tuyax nim s\u0308itz\u0308\u02c8 tuyax tken k\u02c8ancyok bix tuyax jun xcyaklajnab."
                },
                "6": {
                    "verse_nr": "6",
                    "verse": "Kej wuuk xux - Entonces, kej wuuk tsanjel Dios tuj cya\u02c8j k\u02c8i\u02c8n wuuk xux cyu\u02c8n, e bint cyten tu\u02c8n toc cyxuxen."
                },
                "7": {
                    "verse_nr": "7",
                    "verse": "Tej toc t\u2011xuxen tneel \u00e1ngel, e tzaj skbaken tuyax k\u02c8ak\u02c8 cysmo\u02c8n cyiib tuya tz\u0308iy\u02c8. Bix e cu\u02c8tz t\u2011xoo\u02c8n twitz tx\u02c8otx\u02c8, bix e baj tz\u02c8ey\u02c8 toxen pa\u02c8 twitz tx\u02c8otx\u02c8 bix toxen pa\u02c8 tzee\u02c8 bix cykilca cha\u02c8x c\u02c8ul e baj tz\u02c8ey\u02c8."
                },
                "8": {
                    "verse_nr": "8",
                    "verse": "Tejtzen toc t\u2011xuxen tcab \u00e1ngel, e wila jun ma tij k\u02c8ak\u02c8, tisenc\u02c8a jun ma tij witz, e cu\u02c8tz xoo\u02c8n tuj mar. Bix toxen pa\u02c8 mar oc te tz\u0308iy\u02c8."
                },
                "9": {
                    "verse_nr": "9",
                    "verse": "Bix e cyim toxen pa\u02c8 jil ete\u02c8 tuj mar, bix toxen pa\u02c8 barc e baj."
                },
                "10": {
                    "verse_nr": "10",
                    "verse": "Tejtzen toc t\u2011xuxen toxen \u00e1ngel, e tzaj tz\u02c8ak jun ma tij che\u02c8w tuj cya\u02c8j. Njululun tisen jun tzaj, bix e tzaj tz\u02c8ak cyibaj toxen pa\u02c8 nima\u02c8 bix cyibaj twi\u02c8 a\u02c8."
                },
                "11": {
                    "verse_nr": "11",
                    "verse": "Jatzen tbi che\u02c8w C\u02c8a Itzaaj. Toxen pa\u02c8 a\u02c8 twitz tx\u02c8otx\u02c8 oc puro c\u02c8a. Nim xjal e cyim tu\u02c8n tlaj a\u02c8 otk tz\u02c8oc te c\u02c8a."
                },
                "12": {
                    "verse_nr": "12",
                    "verse": "Tejtzen toc t\u2011xuxen tcyaa\u02c8n \u00e1ngel, oc q\u02c8uixbisa\u02c8n jtoxen pa\u02c8 k\u02c8ij tuyax toxen pa\u02c8 xjaw tuyax toxen pa\u02c8 che\u02c8w. Ju\u02c8 tzunj, e cubxsen klolj toxen pa\u02c8 cywitz, tu\u02c8n mi\u02c8n ten spi\u02c8yenal cyaja hora te k\u02c8ij, bix ju\u02c8x toxen pa\u02c8 koniyan."
                },
                "13": {
                    "verse_nr": "13",
                    "verse": "Bix e wila jun ikel ey\u02c8 npurpan twitz cya\u02c8j tuj lugar mas jawnex. Bix e xi\u02c8 tkba\u02c8n tuya tk\u02c8ajk\u02c8ajel tyol cyiwxix: \u2015\u00a1Ayxsen, ayxsen, ayxsen cyej xjal najl twitz tx\u02c8otx\u02c8! cuma ch\u02c8ixc\u02c8a cyoc xuxet oxet xux cyu\u02c8n oxetl \u00e1ngel\u2015tz\u0308itzen ikel ey\u02c8."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Tejtzen toc t\u2011xuxen jwe\u02c8yan \u00e1ngel, e wila jun ma tij che\u02c8w otk tzaj tz\u02c8ak tuj cya\u02c8j bix e cu\u02c8x twitz tx\u02c8otx\u02c8. Bix e xi\u02c8 k\u02c8o\u02c8n tal jaa\u02c8 te tu\u02c8n tjket ttzi jul jaa\u02c8len ponina baj t\u2011xee\u02c8."
                },
                "2": {
                    "verse_nr": "2",
                    "verse": "Tej tjket ttzi jul jmintii\u02c8 tumel t\u2011xee\u02c8 tu\u02c8n, e jatz sib tuj jul, tisen oj njatz sib tuj jun ma tij jorno. Bix oc klolj twitz k\u02c8ij tuyax twitz cya\u02c8j tu\u02c8nj sib e jatz tuj jul."
                },
                "3": {
                    "verse_nr": "3",
                    "verse": "Tujtzen sib etz nimjil cuchi\u02c8. E xi\u02c8kejil twitz tx\u02c8otx\u02c8. E xi\u02c8 k\u02c8o\u02c8n cyejil cyoclenjil tu\u02c8n cytx\u02c8a\u02c8njil, tisen ke jil si\u02c8cy at twitz tx\u02c8otx\u02c8."
                },
                "4": {
                    "verse_nr": "4",
                    "verse": "E xi\u02c8 kbet cyejil tu\u02c8n mi\u02c8n tz\u02c8oc cytx\u02c8a\u02c8njil tz\u0308\u02c8im bix cha\u02c8x c\u02c8ul bix tzee\u02c8 at twitz tx\u02c8otx\u02c8. Nuk o\u02c8cx tu\u02c8n toc cytx\u02c8a\u02c8njil cyi\u02c8 kej xjal mintii\u02c8 techel Dios toc tibaj cywitz."
                },
                "5": {
                    "verse_nr": "5",
                    "verse": "Min e xi\u02c8 k\u02c8o\u02c8n cyejil tu\u02c8n cybyon xjal. Nuk o\u02c8cx tu\u02c8n toc q\u02c8uixc\u02c8aj cyi\u02c8 xjal tuj jwe\u02c8 xjaw cyu\u02c8njil. Bix jq\u02c8uixc\u02c8aj iy\u02c8x cyu\u02c8n xjal tisenj is\u0308jnin niy\u02c8x tu\u02c8n jun xjal oj n\u2011oc ttx\u02c8a\u02c8n jun si\u02c8cy ti\u02c8j."
                },
                "6": {
                    "verse_nr": "6",
                    "verse": "Tuj ja tyem lu, cxe\u02c8l cycubsa\u02c8n xjal cywitz tu\u02c8n cycyim, pero mlay chi cyim. Tuya cykil cyc\u02c8u\u02c8j chi oquel cyipen tu\u02c8n cycyim, pero mlayx chi cyim."
                },
                "7": {
                    "verse_nr": "7",
                    "verse": "Cycye\u02c8nc cuchi\u02c8 tisenj ke tz\u0308ej binne cyten tu\u02c8n cyxi\u02c8 tuj k\u02c8oj. Bix tjax tuj cywi\u02c8jil tisenc\u02c8a corona te oro. Bix cywitzjil tisen cywitz xinak."
                },
                "8": {
                    "verse_nr": "8",
                    "verse": "Jatzen ttzmal cywi\u02c8jil tisen ttzmal cywi\u02c8 xuuj, bix twitz cyejil tisen twitz cye le\u00f3n."
                },
                "9": {
                    "verse_nr": "9",
                    "verse": "Bix toc cyxbalenjil ttzii\u02c8 cyxuuc\u02c8jil tisenc\u02c8a ttx\u02c8otx\u02c8el xcbil. At cyxiicy\u02c8jil, bix tzinxsen rinininjil cyxiicy\u02c8jil tisen nchi rininin nimxsen carwaj no\u02c8n cyu\u02c8n tz\u0308ej nchi ajkelen tuj k\u02c8oj."
                },
                "10": {
                    "verse_nr": "10",
                    "verse": "At cyjee\u02c8jil tisen cyjee\u02c8 si\u02c8cy, tu\u02c8ntzen toc cytx\u02c8a\u02c8njil cyi\u02c8j xjal. At tipemal cyjee\u02c8jil tu\u02c8n cyq\u02c8uixbisanjil cyi\u02c8 xjal tuj jwe\u02c8 xjaw."
                },
                "11": {
                    "verse_nr": "11",
                    "verse": "At jun cycaweljil tu\u02c8n tcawen, jatzenj \u00e1ngel ncawen tibaj jul mintii\u02c8 tumel t\u2011xee\u02c8. Tuj yol hebreo, Abad\u00f3n tbi cawel, bix tuj yol griego, Apoly\u00f3n tbi."
                },
                "12": {
                    "verse_nr": "12",
                    "verse": "Jtneel q\u02c8uixbisabl ma tziy\u02c8. Pero at\u2011x ca\u02c8batl q\u02c8uixbisabl chi ul tibajxe jlu."
                },
                "13": {
                    "verse_nr": "13",
                    "verse": "Tejtzen toc t\u2011xuxen twukakan \u00e1ngel, e xi\u02c8 nbi\u02c8na jun yol etz k\u02c8ajtl cyxol kej cyaja cache ete\u02c8c\u02c8a twi\u02c8 altar te oro tcub twitz Dios."
                },
                "14": {
                    "verse_nr": "14",
                    "verse": "E xi\u02c8 tkba\u02c8n te twukakan \u00e1ngel k\u02c8i\u02c8n xux tu\u02c8n: \u2015Tzakpimela kej cyaja biman \u1e8dpo\u02c8nke ttzii\u02c8 jnintzaj nima\u02c8 Eufrates tbi\u2015tz\u0308i."
                },
                "15": {
                    "verse_nr": "15",
                    "verse": "Bix el tzakpet kej cyaja biman, tu\u02c8ntzen tcub cybyo\u02c8n toxen tkiy\u02c8 xjal, cuma nuk binne cyten tu\u02c8n cycyim toxen tkiy\u02c8 xjal cyu\u02c8n tej tpon j\u2011hora bix jk\u02c8ij bix jxjaw bix jjnabk\u02c8i."
                },
                "16": {
                    "verse_nr": "16",
                    "verse": "E xi\u02c8 cyii\u02c8n nimxsen soldado tjax cyibaj tz\u0308ej. Jatzen cyajlal xinj soldado ca\u02c8ba syent mill\u00f3n. E nbi\u02c8ya cyajlal."
                },
                "17": {
                    "verse_nr": "17",
                    "verse": "Tej ttzaj tyeec\u02c8an Dios weya ke tz\u0308ej cyuyax soldado tjax cyibaj, e wila cyjulu: Tilbil xcbil ttzii\u02c8 cyxuuc\u02c8 soldado cyak tisen k\u02c8ak\u02c8 bix cha\u02c8x bix k\u02c8ent. Cywi\u02c8 tz\u0308ej tisen cywi\u02c8 le\u00f3n, bix tuj cytzi etz k\u02c8ak\u02c8 tuyax sib tuyax azufre."
                },
                "18": {
                    "verse_nr": "18",
                    "verse": "Bix tu\u02c8nj k\u02c8ak\u02c8 bix sib tuyax azufre etz tuj cytzijil, e baj cyim toxen tkiy\u02c8 xjal."
                },
                "19": {
                    "verse_nr": "19",
                    "verse": "At cyipemal tz\u0308ej tuj cytzijil tu\u02c8n cybyonjil xjal, pero jax ju\u02c8x at cyipemal tuj cyjee\u02c8jil. Cyjee\u02c8jil tisen ke lbaj, bix at cywi\u02c8jil ti\u02c8j cyjee\u02c8jil. Bix cyu\u02c8n tzunj luwe nchi q\u02c8uixbisanjil xjal."
                },
                "20": {
                    "verse_nr": "20",
                    "verse": "Pero amale e cyimet nim xjal, pero ke niy\u02c8tl xjal min e cub byetke cyu\u02c8n kej q\u02c8uixbisabl lu, min e cyaj cyk\u02c8o\u02c8n tu\u02c8n mintl chi na\u02c8n cywitz biman. Cuc e na\u02c8n ke Dios cywitz biman bix ke sant te ttx\u02c8otx\u02c8el oro bix plata bix bronce bix xak bix tzee\u02c8, kej mlay chi cye\u02c8yen bix mlay chi bin bix mlay chi bet."
                },
                "21": {
                    "verse_nr": "21",
                    "verse": "Bix min e cyaj cyk\u02c8o\u02c8n tu\u02c8n mintet e byontl ke xjal bix tu\u02c8n cyxi\u02c8 lpe cyi\u02c8 chmambaj bix tu\u02c8n cyyas\u0308en bix tu\u02c8n cyalk\u02c8an."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Juntl jawnex tsanjel Dios tocx jun ch\u02c8in u\u02c8j tuj tk\u02c8ab - Bix e wila juntl jawnex tsanjel Dios tuj cya\u02c8j. Nimxsen tipemal, bix e cu\u02c8tz tuj cya\u02c8j tuj muj. Bix tjax arc tuj twi\u02c8, bix ntxakakan twitz tisen tken k\u02c8ij. Jatzen ke tken tisen tken k\u02c8ak\u02c8."
                },
                "2": {
                    "verse_nr": "2",
                    "verse": "Tuj tk\u02c8ab at jun ch\u02c8in u\u02c8j. Jko\u02c8n u\u02c8j. Bix e cub tk\u02c8o\u02c8n tken te tmank\u02c8ab tibaj mar, bix tken te tne\u1e8d e cub tk\u02c8o\u02c8n tibaj twitz tx\u02c8otx\u02c8."
                },
                "3": {
                    "verse_nr": "3",
                    "verse": "Bix cyiwxsen e jaw ts\u0308i\u02c8n, tisen oj njaw ts\u0308i\u02c8n jun le\u00f3n. Tej tjaw ts\u0308i\u02c8n, e k\u02c8ajt kej wuuk k\u02c8ancyok."
                },
                "4": {
                    "verse_nr": "4",
                    "verse": "Tej cybaj k\u02c8ajt kej wuuk k\u02c8ancyok, at tu\u02c8n tcub ntz\u02c8i\u02c8bena j\u2011otk txi\u02c8 cykba\u02c8n wuuk k\u02c8ancyok. Pero e xi\u02c8 nbi\u02c8na jun tk\u02c8ajk\u02c8ajel tuj cya\u02c8j e tzaj tkba\u02c8n weya: \u2015E\u02c8wencja jma cykba wuuk k\u02c8ancyok. Mi\u02c8n cub ttz\u02c8i\u02c8bena\u2015tz\u0308i jun weya."
                },
                "5": {
                    "verse_nr": "5",
                    "verse": "Bix j\u2011\u00e1ngel e wila wa\u02c8lc\u02c8a tibaj mar bix tibaj twitz tx\u02c8otx\u02c8, e jaw tk\u02c8o\u02c8n tmank\u02c8ab twitz cya\u02c8j,"
                },
                "6": {
                    "verse_nr": "6",
                    "verse": "bix e cywix tyol tu\u02c8nj tjurament ti\u02c8 Dios i\u02c8tz te junx maj, Jdios e binchante twitz cya\u02c8j bix twitz tx\u02c8otx\u02c8 bix mar tuyax cykilcaj at cyuj. Bix e tk\u02c8ume \u00e1ngel: \u2015Mlay tu\u02c8n twe\u02c8tl jk\u02c8ij tu\u02c8n tjapan baj jma cub tninc\u02c8u\u02c8n Dios."
                },
                "7": {
                    "verse_nr": "7",
                    "verse": "Oj toc t\u2011xuxen twuukan \u00e1ngel xux, at tu\u02c8n tchic\u02c8ajax jma cub tninc\u02c8u\u02c8n Dios jatxe tuj tneel, tisen e tk\u02c8ume cye tyolel\u2015tz\u0308i jawnex tsanjel Dios tuj cya\u02c8j."
                },
                "8": {
                    "verse_nr": "8",
                    "verse": "Bix juntl maj e xi\u02c8 nbi\u02c8na tk\u02c8ajk\u02c8ajel tuj cya\u02c8j. E tzaj tkba\u02c8n weya: \u2015Cu txi\u02c8y, bix q\u02c8ueletz tii\u02c8na j\u2011u\u02c8j tjko\u02c8n ta\u02c8 tuj tk\u02c8ab j\u2011\u00e1ngel wa\u02c8lc\u02c8a tibaj mar bix tibaj twitz tx\u02c8otx\u02c8\u2015tz\u0308itzen weya."
                },
                "9": {
                    "verse_nr": "9",
                    "verse": "Ju\u02c8 tzunj, in pon lk\u02c8eya ti\u02c8j \u00e1ngel, bix e xi\u02c8 nkanena te tu\u02c8n ttzaj tk\u02c8o\u02c8n jnee\u02c8 ch\u02c8in u\u02c8j weya. Bix e tzaj tkba\u02c8n \u00e1ngel weya: \u2015K\u02c8ii\u02c8nxa, bix waa\u02c8nxa. C\u02c8a c\u02c8oquel tuj tc\u02c8u\u02c8ja, pero jatzen tuj ttziy, tisen ta\u02c8l xii\u02c8\u2015tz\u0308i \u00e1ngel."
                },
                "10": {
                    "verse_nr": "10",
                    "verse": "Bix e tzaj wii\u02c8na jnee\u02c8 ch\u02c8in u\u02c8j tuj tk\u02c8ab \u00e1ngel, bix e xi\u02c8 nwaa\u02c8na. Bix tz\u0308i\u02c8 e\u02c8la u\u02c8ja tuj ntziya tisen ta\u02c8l xii\u02c8. Pero tej tcu\u02c8x tuj nc\u02c8u\u02c8ja, e jawxsen q\u02c8ueybe tuj nc\u02c8u\u02c8ja."
                },
                "11": {
                    "verse_nr": "11",
                    "verse": "Bix e tzaj tkba\u02c8n weya: \u2015At mastl tu\u02c8n t\u2011xi\u02c8 tk\u02c8umena cye nim wik xjal bix tnom bix yol bix cawel\u2015tz\u0308i \u00e1ngel weya."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Kej ca\u02c8ba tyolel Dios - Bix e tzaj k\u02c8o\u02c8n weya jun ptz\u02c8unt te echquete, bix e tzaj kbet weya: \u2015Wey\u02c8tza, bix mlonxa tja Dios tuyax altar, bix ajlanxa jte\u02c8 xjal nchi na\u02c8n Dios tuj."
                },
                "2": {
                    "verse_nr": "2",
                    "verse": "Pero mi\u02c8n cub tmlo\u02c8na twitz pe\u02c8n ti\u02c8jxe tja Dios, cuma o txi\u02c8 k\u02c8o\u02c8n cye jun wikxitl xjal yaa\u02c8n jud\u00edo. Nuk pjel cywa\u02c8ben jtnom xjan te cya\u02c8wnak tuya ca\u02c8ba xjaw."
                },
                "3": {
                    "verse_nr": "3",
                    "verse": "Bix cxe\u02c8l nk\u02c8o\u02c8na wipemala cyej ca\u02c8ba nyolela, bix cxe\u02c8l cyk\u02c8umen jnyola jun mil tuya ca\u02c8ba syent tuya oxc\u02c8al k\u02c8ij. Bix toc cyxbalen te bisbajil\u2015tz\u0308i Dios."
                },
                "4": {
                    "verse_nr": "4",
                    "verse": "Kej ca\u02c8ba tyolel Dios lu, jatzen kej ca\u02c8ba tzee\u02c8 olivo bix kej ca\u02c8ba cantil wa\u02c8lke twitz Taaw twitz tx\u02c8otx\u02c8."
                },
                "5": {
                    "verse_nr": "5",
                    "verse": "Ka at jun xjal taj tz\u02c8oc ipan cyi\u02c8j, q\u02c8ueletz k\u02c8ak\u02c8 tuj cytzi tu\u02c8n tcub tz\u02c8ey\u02c8. Alcye kej xjal cyaj tz\u02c8oc ipan cyi\u02c8j, il ti\u02c8j chi cymel tu\u02c8n k\u02c8ak\u02c8 n\u2011etz tuj cytzi."
                },
                "6": {
                    "verse_nr": "6",
                    "verse": "At cyipemal ca\u02c8ba tyolel Dios lu tibaj twitz cya\u02c8j tu\u02c8n mi\u02c8n ttzaj jbal cyuj k\u02c8ij nchi k\u02c8umen tyol Dios. Bix at cyipemal cyibaj nima\u02c8 bix mar tu\u02c8n cyoc te tz\u0308iy\u02c8, bix tu\u02c8n cyq\u02c8uixbisante twitz tx\u02c8otx\u02c8, bix tibaj cykilca xitbil, nuk jte\u02c8xja maj cyaj."
                },
                "7": {
                    "verse_nr": "7",
                    "verse": "Ojtzen tjapan baj cyaak\u02c8enj xin kbalte tyol Dios, jawel tzunjjil jil tuj jul mintii\u02c8 tumel t\u2011xee\u02c8. Ka\u02c8 xsunjil. Bix k\u02c8ojleljil cyi\u02c8jxin. Bix cwel cyi\u02c8jxin tu\u02c8njil, bix cwel tbyo\u02c8njil ejee\u02c8xin."
                },
                "8": {
                    "verse_nr": "8",
                    "verse": "Yaltzen cyxumlal cyimnewe, tx\u02c8ilchc\u02c8a cywitz xjal tuj jnintzaj tnom yaa\u02c8n ba\u02c8n. Cynaabl xjal te ja tnom lu tisen cynaabl xjal te Sodoma bix te Egipto nejl, bix e cub cybyo\u02c8n Kaaw twitz cruz."
                },
                "9": {
                    "verse_nr": "9",
                    "verse": "Kej xjal te cykilca wik tiy\u02c8jil bix te cykilca wik xe\u02c8chel bix te cykilca wik yol bix te cykilca tnom, oc cycye\u02c8yen ti\u02c8 cyxumlal kej e cyim oxe k\u02c8ij tuya niy\u02c8jan. Min e cycuya tu\u02c8n cycu\u02c8x maket."
                },
                "10": {
                    "verse_nr": "10",
                    "verse": "Kej xjal te twitz tx\u02c8otx\u02c8 chi tzalajel ti\u02c8j cycyamecyxin, bix chi iy\u02c8sal jun nink\u02c8ij tu\u02c8nj otk chi cyimxin. Cxe\u02c8l cyk\u02c8o\u02c8n cotz cye cyuya te iy\u02c8sal nink\u02c8ij te cycyamecyxin, cuma kej ca\u02c8ba tyolel Dios lu nim otk chi yolen ti\u02c8j cyil xjal najl twitz tx\u02c8otx\u02c8."
                },
                "11": {
                    "verse_nr": "11",
                    "verse": "Pero oj tbaj oxe k\u02c8ij tuya niy\u02c8jan, ctzaal tk\u02c8o\u02c8n Dios cyxewxin, bix chi jawel itz\u02c8jxin, bix nimxsen ctzaal cytz\u0308ixin cyi\u02c8j xjal n\u2011oc cycye\u02c8yen ejee\u02c8xin."
                },
                "12": {
                    "verse_nr": "12",
                    "verse": "Bix cxe\u02c8l cybi\u02c8n ca\u02c8ba tyolel Dios jun cyiw tk\u02c8ajk\u02c8ajel ctzaal tuj cya\u02c8j: \u2015Cyjatza tzalu\u2015tz\u0308i tbel Dios. Bix chi jawex tuj cya\u02c8j tuj jun muj, bix c\u02c8oquel cycye\u02c8yen ke cyaj k\u02c8oj oj cyjax."
                },
                "13": {
                    "verse_nr": "13",
                    "verse": "Bix jaxj hora ctzaal jun nintzaj xcyaklajnab, bix tlajan tkiy\u02c8 tnom cwel xitj. Wuuk mil xjal chi cymel tu\u02c8nj xcyaklajnab. Jatzen kej niy\u02c8tl xjal, chi jawel sey\u02c8paj, bix cxe\u02c8l cykba\u02c8n at nim tipemal Dios tuj cya\u02c8j."
                },
                "14": {
                    "verse_nr": "14",
                    "verse": "Tcab q\u02c8uixbisabl ma tziy\u02c8. Pero at\u2011x toxen q\u02c8uixbisabl tzul naj tibaj jlu."
                },
                "15": {
                    "verse_nr": "15",
                    "verse": "Ti pjel oj tk\u02c8ajt xux tu\u02c8n twuukan \u00e1ngel - Tejtzen toc t\u2011xuxen twuukan \u00e1ngel, e jaw jun cyiwxix tk\u02c8ajk\u02c8ajel cywi\u02c8 kej ete\u02c8 tuj cya\u02c8j. E xi\u02c8 cykba\u02c8n: \u2015Ma pon tumel tu\u02c8n cyoc kej tnom ete\u02c8 twitz tx\u02c8otx tjak\u02c8 tcawbil Kman Dios bix tcawbil Jscy\u02c8o\u02c8n tu\u02c8nxin. Bix ccawel te junx maj\u2015tz\u0308ike."
                },
                "16": {
                    "verse_nr": "16",
                    "verse": "Kej winakcyaja tij k\u02c8uklke tuj cyk\u02c8ukbil twitz Dios, e cub mutzk\u02c8ajke twitz Dios, bix e jaw cynimsa\u02c8n jaxin."
                },
                "17": {
                    "verse_nr": "17",
                    "verse": "E xi\u02c8 cykba\u02c8n: \u2015Cxe\u02c8l kk\u02c8o\u02c8na chjonte tey, Kman Dios. At tipemala tu\u02c8n tbint cykilca tu\u02c8na. Ata ja\u02c8lewe bix ma tena te junx maj. Cxe\u02c8l kk\u02c8o\u02c8na chjonte tey cuma ma tz\u02c8ak\u02c8a cawel tuya nim tipemala."
                },
                "18": {
                    "verse_nr": "18",
                    "verse": "Nejl, e jaw cyk\u02c8oj xjal ti\u02c8ja, pero ja\u02c8lewe, ma pon tumel tu\u02c8n tjaw tk\u02c8oja cyi\u02c8j. Ma pon tumel tu\u02c8n ttzaj tk\u02c8o\u02c8na cycastiwa kej xjal ma chi cyim, bix tu\u02c8n ttzaj tk\u02c8o\u02c8na cotz cyej t\u2011ak\u02c8anala, bix kej tyolela, bix cykilca ocslal bix cykilca xjal nchi niman tbiy, jawnexleke, ch\u02c8inleke. Bix ma pon tumel tu\u02c8na tu\u02c8n cyxi\u02c8 tuj il kej xjal e cybincha ka\u02c8 ti\u02c8j twitz tx\u02c8otx\u02c8\u2015tz\u0308i ke tij."
                },
                "19": {
                    "verse_nr": "19",
                    "verse": "Bix e jket ttzi tja Dios tuj cya\u02c8j, bix tuj tja Dios e chic\u02c8ajax jcaxa jaa\u02c8 e cyja\u02c8 tk\u02c8o\u02c8n Dios tyol cyuya xjal. E tzaj tken k\u02c8ancyok tuyax nim s\u0308itz\u0308\u02c8 tuyax k\u02c8ancyok nrininin, tuyax jun xcyaklajnab tuya nim skbaken."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Jun xuuj bix jil alimaj drag\u00f3n tbi - Bix e tzaj jlet jun jawnex techel twitz cya\u02c8j. At jun xuuj toc k\u02c8ij ti\u02c8j tisen jun xbalen, bix tcub xjaw tjak\u02c8 tken. Tjax jun corona tuj twi\u02c8, bix toc cablaaj che\u02c8w ti\u02c8j tcorona."
                },
                "2": {
                    "verse_nr": "2",
                    "verse": "At tal tuj tc\u02c8u\u02c8j, bix e jaw s\u0308i\u02c8n tu\u02c8n tchyonel tal, cuma tu\u02c8n talen."
                },
                "3": {
                    "verse_nr": "3",
                    "verse": "Bix e tzaj jlet juntl techel twitz cya\u02c8j. At jun nintzaj jil, drag\u00f3n tbi. Cyak ti\u02c8j, bix at wuuk twi\u02c8 bix laaj tcache. Bix tjax juun tcorona tuj juun twi\u02c8."
                },
                "4": {
                    "verse_nr": "4",
                    "verse": "Tu\u02c8n tjee\u02c8 etz tmso\u02c8n toxen tkiy\u02c8 che\u02c8w twitz cya\u02c8j bix e cu\u02c8tz t\u2011xoo\u02c8n twitz tx\u02c8otx\u02c8. Bix e cub we\u02c8 drag\u00f3n twitzj xuuj at tu\u02c8n talen, tu\u02c8ntzen t\u2011xi\u02c8 tchyo\u02c8n tal jxuuj oj tul itz\u02c8j."
                },
                "5": {
                    "verse_nr": "5",
                    "verse": "Bix ul itz\u02c8j jun talxuj xinak. Ja talxuj tu\u02c8n tcawen tibaj cykilca tnom twitz tx\u02c8otx\u02c8 tuya nim tipemal, tisenj jun xinj cylel ncylenxin cyi\u02c8 carnel tuya jun bard\u00f3n cyiw. Bix e jaw k\u02c8i\u02c8n talxuj tu\u02c8n Dios bix e ponxin tuj jawnex tk\u02c8ukbilxin."
                },
                "6": {
                    "verse_nr": "6",
                    "verse": "Yaltzen te xuuj, el ok tuj jun lugar yaa\u02c8n nimxix xjal tuj, jatztzen ta\u02c8 jun tnajbilxuj otk bint tu\u02c8n Dios, tu\u02c8ntzen titz\u02c8jxuj tuj ja lugar lu jun mil k\u02c8ij tuya ca\u02c8ba syent tuya oxc\u02c8al."
                },
                "7": {
                    "verse_nr": "7",
                    "verse": "Tbajlenxitltzen jlu, oc jun k\u02c8oj twitz cya\u02c8j. Jjawnex \u00e1ngel Miguel cyuyax ke t\u2011\u00e1ngel e k\u02c8oj ti\u02c8j jil drag\u00f3n. Jax ju\u02c8x e k\u02c8oj drag\u00f3n cyuyax tbiman cyi\u02c8 Miguel."
                },
                "8": {
                    "verse_nr": "8",
                    "verse": "Pero min e xcyeke cyi\u02c8 Miguel. Ju\u02c8 tzunj, min e cyaj tentlke twitz cya\u02c8j."
                },
                "9": {
                    "verse_nr": "9",
                    "verse": "Etz xoo\u02c8n jnintzaj jil drag\u00f3n, jlbaj te ootxa, jtaaw il Satan\u00e1s tbi nsbun cykilca xjal twitz tx\u02c8otx\u02c8. E cu\u02c8tz xoo\u02c8n twitz tx\u02c8otx\u02c8 cyuyax ke tbiman."
                },
                "10": {
                    "verse_nr": "10",
                    "verse": "Bix e xi\u02c8 nbi\u02c8na jun cyiwxix tk\u02c8ajk\u02c8ajel tuj cya\u02c8j. E xi\u02c8 tkba\u02c8n: \u2015Ja\u02c8lewe ma pon tumel tu\u02c8n ttzaj tyeec\u02c8an Kdios tcolbil bix tipemal bix tcawbil bix tcawbil Jscy\u02c8o\u02c8n tu\u02c8n, cuma ma tz\u02c8ex xoo\u02c8n taaw il. Te k\u02c8ij bix te koniyan min e we\u02c8 yol tu\u02c8n tyolen ka\u02c8 cyi\u02c8j ocslal twitz Kdios."
                },
                "11": {
                    "verse_nr": "11",
                    "verse": "E cub ti\u02c8j taaw il cyu\u02c8n tu\u02c8nj ttz\u0308q\u02c8uel Tal Carnel tej tcyim bix tu\u02c8nj cyyol ka junx ete\u02c8 tuya Tal Carnel. Min e cyaj cyk\u02c8o\u02c8n cyocslabl ti\u02c8j, amale e cyimetke tu\u02c8n."
                },
                "12": {
                    "verse_nr": "12",
                    "verse": "Cuma ma tz\u02c8ex xoo\u02c8n taaw il, ju\u02c8 tzunj, chi tzalaja ejee\u02c8y najl tuj cya\u02c8j. Pero ay xsunkej xjal najl twitz tx\u02c8otx\u02c8, cuma ma cu\u02c8x taaw il cyuya. Nimxsen tk\u02c8oj, cuma n\u2011el niy\u02c8 ti\u02c8j yaa\u02c8n nim k\u02c8ij tu\u02c8n ttentl tu\u02c8n tk\u02c8ojl cyi\u02c8j ocslal\u2015tz\u0308i kej ete\u02c8 tuj cya\u02c8j."
                },
                "13": {
                    "verse_nr": "13",
                    "verse": "Tejtzen tel tniy\u02c8 drag\u00f3n ti\u02c8j otk cu\u02c8x xoo\u02c8n twitz tx\u02c8otx\u02c8, oc ten k\u02c8ojlel ti\u02c8j xuuj otk tzul itz\u02c8j tal xinak."
                },
                "14": {
                    "verse_nr": "14",
                    "verse": "Bix oc k\u02c8o\u02c8n ti\u02c8 xuuj ca\u02c8ba t\u2011xiicy\u02c8 ikel ey\u02c8, tu\u02c8ntzen tel purpan twitz lbaj. E pon purpan tuj lugar min\u2011al xjal najl tuj, jatztzen e tak\u02c8 Dios tlugar, tu\u02c8ntzen titz\u02c8j oxe jnabk\u02c8i tuya niy\u02c8jan."
                },
                "15": {
                    "verse_nr": "15",
                    "verse": "Jatzen te lbaj, etz t\u2011xupan a\u02c8 tuj ttzi tisen jun nima\u02c8. E xi\u02c8 t\u2011xupan a\u02c8 ti\u02c8j xuuj tu\u02c8n t\u2011xi\u02c8 iken xuuj tu\u02c8n a\u02c8."
                },
                "16": {
                    "verse_nr": "16",
                    "verse": "Pero e tzaj tonen tx\u02c8otx\u02c8 ja xuuj. El c\u02c8abch tx\u02c8otx\u02c8, bix e xi\u02c8 tc\u02c8a\u02c8n tx\u02c8otx\u02c8 a\u02c8 e jatz tuj ttzi drag\u00f3n."
                },
                "17": {
                    "verse_nr": "17",
                    "verse": "Ju\u02c8 tzunj, e tzaj nimxix tk\u02c8oj drag\u00f3n ti\u02c8j xuuj, bix e xi\u02c8 k\u02c8ojlel cyi\u02c8j niy\u02c8tl tal xuuj, kej n\u2011oc cybi\u02c8n tley Dios bix kej nche\u02c8x lpe ti\u02c8j jaxxix tyol Jes\u00fas."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ca\u02c8ba xinak ka\u02c8xsen cycye\u02c8nc tisen jun jil ntzaj nim txobajil ki\u02c8j - Yajc\u02c8atltzen bix in cub we\u02c8ya tibaj ttxa tz\u02c8a\u02c8n ttzii\u02c8 mar, bix e wila jun ka\u02c8xsen jil njatz tuj mar. At laaj tcache bix wuuk twi\u02c8. Tjax juun corona twi\u02c8 jaca juun tcache. Bix tz\u02c8i\u02c8bec yasbil te Dios ti\u02c8 juun twi\u02c8."
                },
                "2": {
                    "verse_nr": "2",
                    "verse": "Tcye\u02c8ncjil tisen jun tiire. Tkenjil tisen tken jun oso, bix ttzijil tisen ttzi jun le\u00f3n. Bix e xi\u02c8 tk\u02c8o\u02c8n drag\u00f3n nim tipemaljil bix tajwaleljil tu\u02c8n tcawenjil."
                },
                "3": {
                    "verse_nr": "3",
                    "verse": "Bix e wila jun twi\u02c8jil tisenc\u02c8a otk tiik\u02c8 jun is\u0308jnin tu\u02c8n tcyimjil. Pero e k\u02c8anj twi\u02c8jil. Ju\u02c8 tzunj, cykilca xjal twitz tx\u02c8otx\u02c8 e jaw klee\u02c8ke ti\u02c8jjil, bix oc lpeke ti\u02c8jjil."
                },
                "4": {
                    "verse_nr": "4",
                    "verse": "Bix a jaw cynimsa\u02c8n ja drag\u00f3n otk txi\u02c8 tk\u02c8o\u02c8n tipemal tejil. Jax ju\u02c8x e jaw cynimsa\u02c8n jajil. E xi\u02c8 cykba\u02c8n: \u2015Min\u2011al tisen jil. Min\u2011al jac\u02c8a bint t\u2011xcye ti\u02c8jjil tuj jun k\u02c8oj\u2015tz\u0308i ke xjal."
                },
                "5": {
                    "verse_nr": "5",
                    "verse": "Bix e k\u02c8oj tejil jun tnaabljil tu\u02c8n tjaw niman tiibjil bix tu\u02c8n tyasenjil ti\u02c8j Dios, bix tu\u02c8n tcawenjil cya\u02c8wnak xjaw tuya ca\u02c8ba."
                },
                "6": {
                    "verse_nr": "6",
                    "verse": "Bix oc tenjil yasel ti\u02c8j Dios bix ti\u02c8 tbi bix ti\u02c8j tja bix cyi\u02c8j kej najl tuj cya\u02c8j."
                },
                "7": {
                    "verse_nr": "7",
                    "verse": "E k\u02c8oj tejil tu\u02c8n tk\u02c8ojjil cyi\u02c8j ocslal bix tu\u02c8n tcub cyi\u02c8j tu\u02c8njil. Bix e k\u02c8oj toclenjil te tu\u02c8n tcawenjil tibaj cykilca wik tiy\u02c8jil xjal bix cykilca wik xe\u02c8chel bix cykilca wik yol bix cykilca tnom."
                },
                "8": {
                    "verse_nr": "8",
                    "verse": "Bix cykilca xjal twitz tx\u02c8otx\u02c8 cjawel cynimsa\u02c8n jajil, kej yaa\u02c8n tz\u02c8i\u02c8ben cybi tuj u\u02c8j te chunk\u02c8lal jatxe tbintlen twitz tx\u02c8otx\u02c8, jatxetzen tcub ttz\u02c8i\u02c8ben Dios cybi kej xjal at tu\u02c8n cyclet tu\u02c8nj tcyimlen Jtal Carnel."
                },
                "9": {
                    "verse_nr": "9",
                    "verse": "Cyjkom cy\u1e8dquina tu\u02c8n tel cyni\u02c8ya ti\u02c8j kej yol lu."
                },
                "10": {
                    "verse_nr": "10",
                    "verse": "Alcyej ocslal ma k\u02c8umj cyi\u02c8j tu\u02c8n cyocx tuj tzee\u02c8, il ti\u02c8j chi oquex tuj tzee\u02c8. Bix alcyej ocslal ma k\u02c8umj cyi\u02c8j tu\u02c8n cycub byet tu\u02c8n espada, il ti\u02c8j tu\u02c8n cycub byet tu\u02c8n espada. Ju\u02c8 tzunj, il ti\u02c8j tu\u02c8n cyten ocslal cyiw tuj cyocslabl bix tu\u02c8n tten cypasensya."
                },
                "11": {
                    "verse_nr": "11",
                    "verse": "Tbajlenxitltzen jlu, e wila juntl jil njatz twitz tx\u02c8otx\u02c8. At ca\u02c8ba tcachejil tisen tcache jun tal carnel, pero e yolenjil tisen junjil drag\u00f3n."
                },
                "12": {
                    "verse_nr": "12",
                    "verse": "Junx ta\u02c8 tipemaljil tuyaj jil tneel, bix najbenjil te tyoleljil tneel. Taak\u02c8enjil tcab tu\u02c8n tbinchantejil tu\u02c8n tjaw cynimsa\u02c8n cykilca xjal najl twitz tx\u02c8otx\u02c8 ja jil tneel e tiik\u02c8 jun jawnex is\u0308jnin tu\u02c8n tcyim pero e k\u02c8anj."
                },
                "13": {
                    "verse_nr": "13",
                    "verse": "Jax ju\u02c8x tzin tyeec\u02c8anjil jawnex tipemaljil, hasta tu\u02c8n tcu\u02c8tz k\u02c8ak\u02c8 twitz cya\u02c8j tu\u02c8njil cywitz xjal."
                },
                "14": {
                    "verse_nr": "14",
                    "verse": "Cyu\u02c8nj techel lu nk\u02c8oj tejil tu\u02c8n tbint tu\u02c8njil twitz jil tneel, nsbunjil cye xjal najl twitz tx\u02c8otx\u02c8. Nxi\u02c8 tkba\u02c8njil cye xjal tu\u02c8n tcub cybincha\u02c8n jun tsant jil tneel e tiik\u02c8 jun is\u0308jnin tu\u02c8n tcyim tu\u02c8n jun espada pero e cyaj itz\u02c8j."
                },
                "15": {
                    "verse_nr": "15",
                    "verse": "Bix e k\u02c8oj tipemal jil tcab tu\u02c8n tocx tk\u02c8o\u02c8n t\u2011xew tsant jil tneel, tu\u02c8ntzen tbint tyolen tsant. Bix e tkba tsant tu\u02c8n tcub tbyet ejee\u02c8j xjal min e jaw cynimsa\u02c8n tsant."
                },
                "16": {
                    "verse_nr": "16",
                    "verse": "Bix e tkba jil tcab tu\u02c8n toc jun techel ti\u02c8j cymank\u02c8ab bix ka ti\u02c8j tibaj cywitz cykil xjal. Ajnintzleke, jawnexleke, k\u02c8inaleke, mebeleke, tzakpi\u02c8nleke, ak\u02c8anal\u2011leke, cykilca il ti\u02c8j c\u02c8oquel jun techel cyi\u02c8j."
                },
                "17": {
                    "verse_nr": "17",
                    "verse": "E tkbajil tu\u02c8n mi\u02c8n cylok\u02c8on xjal bix tu\u02c8n mi\u02c8n cyq\u02c8ueyen ka min ma tz\u02c8oc techel jil tneel cyi\u02c8j. Jatzen techel tbijil, jatzen tajlal tbijil."
                },
                "18": {
                    "verse_nr": "18",
                    "verse": "C\u02c8oquel cyc\u02c8u\u02c8ja ti\u02c8j jlu. Alcyekej at cynaabl, chi ximanx ti\u02c8j alcyej tajlal tzin techla\u02c8n jil. Jtajlal tzin techla\u02c8n jil, jatzenj tajlal tzin techla\u02c8n jun xjal, jatzen tajlal wukak syent tuya oxc\u02c8al tuya wukak."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "144,000 xjal wa\u02c8lc\u02c8ake twi\u02c8j witz Si\u00f3n - Bix juntl maj oc ncye\u02c8yena, bix jey\u02c8, wa\u02c8ltej Tal Carnel twi\u02c8j witz Si\u00f3n, bix at jun syent cya\u02c8wnak tuya cyaja mil xjal tuya. Tz\u02c8i\u02c8benc tbi Jtal Carnel tibaj cywitz bix tuyax tbi Tman."
                },
                "2": {
                    "verse_nr": "2",
                    "verse": "Bix e xi\u02c8 nbi\u02c8na tk\u02c8ajk\u02c8ajel cywi\u02c8 nim tuj cya\u02c8j. Tk\u02c8ajk\u02c8ajel cywi\u02c8 tisen jun nima\u02c8 oj n\u2011etz wajtz\u02c8aj twitz xak bix tisen k\u02c8ancyok oj ntininin cyiw bix tisen oj chi chimban xjal ti\u02c8 arpa."
                },
                "3": {
                    "verse_nr": "3",
                    "verse": "E xi\u02c8 cybitzen jun ac\u02c8aj bitz twitz tk\u02c8ukbil Dios bix cywitz kej cyaja wik i\u02c8tz bix kej jawnex tij. Yaltzen cye xjal twitz tx\u02c8otx\u02c8, min\u2011al e bint tu\u02c8n tu\u02c8n tbitzen ti\u02c8j bitz. Nuk o\u02c8cx kej syent cya\u02c8wnak tuya cyaja mil xjal otk chi clet."
                },
                "4": {
                    "verse_nr": "4",
                    "verse": "Ejee\u02c8tzen xjal jlu min o chi chucj cyuya xuuj. Sakxix cynaabl. Ejee\u02c8tzen kej lu nchi oc lpe ti\u02c8j Tal Carnel nuk jaa\u02c8xja nxa\u02c8. Ma chi clet cyxol xjal tu\u02c8n cyajben te jun oybil te Dios bix tej Tal Carnel."
                },
                "5": {
                    "verse_nr": "5",
                    "verse": "Min tzaj \u1e8dtak\u02c8 yol tuj cytzi, bix mintii\u02c8 cyil."
                },
                "6": {
                    "verse_nr": "6",
                    "verse": "Jcyyol oxe \u00e1ngel - Bix e wila juntl tsanjel Dios tuj cya\u02c8j npurpaj tmij cya\u02c8j. E xi\u02c8 tk\u02c8umen jba\u02c8n tpocbal colbil te junx maj cyej xjal najl twitz tx\u02c8otx\u02c8. E tk\u02c8ume cye xjal te cykilca wik tiy\u02c8jil xjal bix te cykilca wik xe\u02c8chel bix te cykilca wik yol bix te cykilca tnom."
                },
                "7": {
                    "verse_nr": "7",
                    "verse": "Bix e tzaj tkba\u02c8n tuya jun tyol cyiw: \u2015Cynimanx Dios bix cynimajaw jaxin, cuma ma pon tumel tu\u02c8n tcub tk\u02c8o\u02c8nxin cycastiwa xjal. C\u02c8oquel cybi\u02c8na ja Dios e cub tbincha\u02c8nxin twitz cya\u02c8j bix twitz tx\u02c8otx\u02c8 bix mar bix cywi\u02c8 a\u02c8\u2015tz\u0308i \u00e1ngel."
                },
                "8": {
                    "verse_nr": "8",
                    "verse": "Bix e tzaj juntl tsanjel Dios tuj cya\u02c8j ti\u02c8j tneel \u00e1ngel. E xi\u02c8 tkba\u02c8n: \u2015Ch\u02c8ixc\u02c8a tcub baj jnintzaj tnom te Babilonia. Tuya cykil tc\u02c8u\u02c8j ma tz\u02c8oc lpe Babilonia ti\u02c8j yaa\u02c8n ba\u02c8n, bix ma chi oc lpe cykilca tnom ti\u02c8j yaa\u02c8n ba\u02c8n tu\u02c8n, tisen n\u2011oc tz\u02c8ey\u02c8xix oj nchi\u02c8len tc\u02c8u\u02c8j jun bolo ti\u02c8 k\u02c8e\u02c8n\u2015tz\u0308i tcab \u00e1ngel."
                },
                "9": {
                    "verse_nr": "9",
                    "verse": "Bix e tzaj toxen tsanjel Dios tuj cya\u02c8j cyi\u02c8j. E xi\u02c8 tkba\u02c8n tuya jun tyol cyiw: \u2015Alcye kej xjal ma jaw cynimsa\u02c8n jajil jila tzul jlet bix cywitz tsantjil, bix alcye kej xjal ma cyiik\u02c8 jtecheljil tibaj cywitz bix ka ti\u02c8j cyk\u02c8ab,"
                },
                "10": {
                    "verse_nr": "10",
                    "verse": "cweltzen jawnex tk\u02c8oj Dios cyibaj. Cxe\u02c8lxsen cyc\u02c8a\u02c8n xjal tk\u02c8oj Dios, tisen nxi\u02c8 tc\u02c8a\u02c8n jun bolo k\u02c8e\u02c8n, cuma nojnexsen vaso tuya tk\u02c8oj Dios. Cycastiwa cwel cyibaj, jatzen tu\u02c8n cytz\u02c8ey\u02c8 tu\u02c8n k\u02c8ak\u02c8 bix tu\u02c8n azufre cywitz ke \u00e1ngel xjan bix twitzj Tal Carnel."
                },
                "11": {
                    "verse_nr": "11",
                    "verse": "Bix tsibel k\u02c8ak\u02c8 nq\u02c8uixbisan ejee\u02c8 njatz te junx maj. Mintii\u02c8 cyajlabl kej xjal lu e jaw cynimsa\u02c8n jajil jil ul jlet bix jtsantjil bix e cyiik\u02c8 jtechel tbi. Nimxsen q\u02c8uixc\u02c8aj cyi\u02c8j te k\u02c8ij bix te koniyan\u2015tz\u0308i toxen \u00e1ngel."
                },
                "12": {
                    "verse_nr": "12",
                    "verse": "Ju\u02c8 tzunj, il ti\u02c8j tu\u02c8n cyniman ocslal tley Dios bix tu\u02c8n cyten cyiw tuj cyocslabl ti\u02c8j Jes\u00fas."
                },
                "13": {
                    "verse_nr": "13",
                    "verse": "Bix e xi\u02c8 nbi\u02c8na tk\u02c8ajk\u02c8ajel jun tyol tuj cya\u02c8j. E tzaj tkba\u02c8n weya: \u2015Tz\u02c8i\u02c8beq\u02c8uey jlu: \u201cAt t\u2011xtalbil Dios tibaj kej xjal junx ete\u02c8 tuya Cyaaw tu\u02c8nj cycyim tuj ja tyem lu, cuma ya mintii\u02c8 q\u02c8uixc\u02c8aj chi i\u02c8yela, bix cxe\u02c8l tk\u02c8o\u02c8n Dios cyxel jq\u02c8uixc\u02c8aj iy\u02c8x cyu\u02c8n tu\u02c8n tlaj cybinchben ba\u02c8n,\u201d cwel ttz\u02c8i\u02c8bena\u2015tz\u0308i Esp\u00edritu Santo weya."
                },
                "14": {
                    "verse_nr": "14",
                    "verse": "Jawnex tawal Dios twitz tx\u02c8otx\u02c8 - Tej toc ncye\u02c8yena juntl maj, e wila jun muj sak, bix k\u02c8uklc\u02c8a tibaj jmuj ja xjalja Sma\u02c8n tu\u02c8n Dios tu\u02c8n tten cyuya xjal. Tjax jun tcorona te oro tuj twi\u02c8, bix tzyu\u02c8n jun semel tu\u02c8n bix binne ttzii\u02c8."
                },
                "15": {
                    "verse_nr": "15",
                    "verse": "Bix etz juntl tsanjel Dios tuj cya\u02c8j tuj tja Dios tuj cya\u02c8j, bix e xi\u02c8 tkba\u02c8n tuya jun tyol cyiw tej xjal k\u02c8ukl tibaj muj: \u2015Binchamxsen tiiba tuya tsemela tu\u02c8n tjaw chmet twitz awal, cuma ma pon tumel tu\u02c8n tchmet twitz awal. Ma tzkij twitz awal twitz tx\u02c8otx\u02c8\u2015tz\u0308i \u00e1ngel."
                },
                "16": {
                    "verse_nr": "16",
                    "verse": "Bix jxjal k\u02c8ukl tibaj muj e tzaj tnukpi\u02c8n tk\u02c8ab tuyax semel, bix e cub tchmo\u02c8n awal twitz tx\u02c8otx\u02c8."
                },
                "17": {
                    "verse_nr": "17",
                    "verse": "Yajxitltzen bix etz juntl tsanjel Dios tuj cya\u02c8j tuj tja Dios at tuj cya\u02c8j. Jax ju\u02c8xte, tzyu\u02c8n jun semel tu\u02c8n binne ttzii\u02c8."
                },
                "18": {
                    "verse_nr": "18",
                    "verse": "Bix etz j\u2011\u00e1ngel at taak\u02c8en tu\u02c8n tc\u02c8ojlan jk\u02c8ak\u02c8 twi\u02c8j altar tuj cya\u02c8j. Etz twitz altar, bix e xi\u02c8 tkba\u02c8n tuya jun tyol cyiw tej \u00e1ngel tzyu\u02c8n semel tu\u02c8n binne ttzii\u02c8: \u2015Binchanxsen tiiba tuya tsemela binne ttzii\u02c8, tu\u02c8n tel joset ke tzk\u02c8aj uva twitz tx\u02c8otx\u02c8, cuma ma chi tzkij\u2015tz\u0308i \u00e1ngel."
                },
                "19": {
                    "verse_nr": "19",
                    "verse": "Bix e baj tchmo\u02c8n \u00e1ngel twitz awal twitz tx\u02c8otx\u02c8 tuya tsemel, tu\u02c8n tel keset tzk\u02c8aj uva twitz tx\u02c8otx\u02c8, bix e cub tk\u02c8o\u02c8n ke uva tuj jun ttemlel, tu\u02c8ntzen tel yetz\u02c8et ta\u02c8l, jatzen elpeninaj jawnex tk\u02c8oj Dios."
                },
                "20": {
                    "verse_nr": "20",
                    "verse": "Bix e baj wa\u02c8bet uva ti\u02c8jxe tnom, bix etztzen tz\u0308iy\u02c8 tuj ttemlel uva jaa\u02c8 e cwa\u02c8 chmet. E jaw tz\u0308\u02c8iy tz\u0308iy\u02c8, bix e japan tpiman maa tuj ttzi tz\u0308ej, bix jun mutx\u02c8 ajlab jaa\u02c8 e pon baj tz\u0308iy\u02c8."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Kej wuuk tsanjel Dios bix k\u02c8i\u02c8n wuuk xitbil cyu\u02c8n - Bix e wila juntl jawnex techel twitz cya\u02c8j in jaw klee\u02c8ya ti\u02c8j. At wuuktl tsanjel Dios tuj cya\u02c8j, bix k\u02c8i\u02c8n wuuk xitbil tchiyonelxsen cyu\u02c8n, jatzen manc\u02c8bil xitbil jlu, cuma ojtzen tjapan baj kej lu, otktzen japan baj tk\u02c8oj Dios tuj ja tyem lu."
                },
                "2": {
                    "verse_nr": "2",
                    "verse": "Jax ju\u02c8x e wila jun chk\u02c8ajlaj tisenc\u02c8a jun mar te viiyre smo\u02c8n tuya k\u02c8ak\u02c8. Wa\u02c8lke tibaj ja mar lu kej ocslal min otk chi ten tjak\u02c8 tcawbiljil jil ka\u02c8xsen bix twitz tsantjil bix tajlal tbijil. Tzyu\u02c8n cyu\u02c8n kej arpa otk tzaj tk\u02c8o\u02c8n Dios cye."
                },
                "3": {
                    "verse_nr": "3",
                    "verse": "Bix e bitzenke jun bitz, jatzenj bitz e t\u2011xnak\u02c8tza Mois\u00e9s, jt\u2011ak\u02c8anal Dios, cye xjal jatxe ootxa, jbitz e cybitze xjal tej Tal Carnel mas yaj. Tzin tkba\u02c8n bitz cyjulu: \u201cJawnex bix nintzaj tbinchbena, jay Kaaw Dios te cykil tipemala. Jiquenxix bix jaxxix jnbint tu\u02c8na, jay Cawel tibaj cykilca tnom."
                },
                "4": {
                    "verse_nr": "4",
                    "verse": "Kman Dios, cykilca xjal il ti\u02c8j chi nimal jay bix il ti\u02c8j chi nimsal tbiy, cuma nuk o\u02c8cx jay xjan. Cykilca xjal tuj cykilca tnom chi pomel cywitza tu\u02c8n cysuken t\u2011xee\u02c8 tkena, cuma ma cub tk\u02c8o\u02c8na cycastiwa xjal ka\u02c8 kwitza,\u201d tz\u0308i bitz."
                },
                "5": {
                    "verse_nr": "5",
                    "verse": "Tbajlenxitltzen jlu, oc ncye\u02c8yena juntl maj, bix e wila tej tjket jcwart mas xjan tuj tja Dios, jatztzen tocx jxak tz\u02c8i\u02c8ben tley Dios twitz."
                },
                "6": {
                    "verse_nr": "6",
                    "verse": "Bix etz tuj tja Dios kej wuuk \u00e1ngel k\u02c8i\u02c8n kej wuuk xitbil tchiyonelxsen cyu\u02c8n. Toc cyxbalen sakxix bix nkoptz\u02c8aj, bix toc jun cyq\u02c8uelbil ttzii\u02c8 cyxuuc\u02c8 te oro."
                },
                "7": {
                    "verse_nr": "7",
                    "verse": "Bix jun wik cyxol kej cyaja jawnex wik i\u02c8tz e xi\u02c8 tk\u02c8o\u02c8n wuuk lak te oro cyej wuuk \u00e1ngel, jun te jaca juun. Nojne ke lak tuya tk\u02c8oj Dios i\u02c8tz te junx maj."
                },
                "8": {
                    "verse_nr": "8",
                    "verse": "Bix e noj tja Dios tuya sib tu\u02c8nj tspi\u02c8yen Dios bix tipemal, bix min\u2011al jun ba\u02c8n tu\u02c8n tocx tuj tja Dios tejxe tbaj kej wuuk xitbil tchiyonelxsen k\u02c8i\u02c8n cyu\u02c8n wuuk \u00e1ngel."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Kej wuuk lak tcu\u02c8x nimxsen tchiyonel cyuj - Bix e xi\u02c8 nbi\u02c8na jun yol cyiw etz k\u02c8ajt tuj tja Dios. E xi\u02c8 tkba\u02c8n cye wuuk \u00e1ngel: \u2015Cu txi\u02c8y bix cykonxa twitz tx\u02c8otx\u02c8 jtcu\u02c8x tuj wuuk lak, jatzen tk\u02c8oj Dios\u2015tz\u0308i yol."
                },
                "2": {
                    "verse_nr": "2",
                    "verse": "Bix e xi\u02c8 tneel \u00e1ngel, bix e xi\u02c8 tko\u02c8n twitz tx\u02c8otx\u02c8 jtcu\u02c8x tuj lak. Bix e tak\u02c8 jun wik yabel cyakc\u02c8un cyi\u02c8 xjal. Nimxsen chiyonel te cyej xjal toc techel jil jil ul jlet cyi\u02c8j cyxumlal bix kej e na\u02c8n dios twitz tsantjil."
                },
                "3": {
                    "verse_nr": "3",
                    "verse": "Bix e xi\u02c8 tko\u02c8n tcab \u00e1ngel jtcu\u02c8x tuj lak tibaj mar. Bix oc mar te tz\u0308iy\u02c8 tisen ttz\u0308q\u02c8uel jun cyimne, bix e baj cyim cykilca kej najl tuj mar."
                },
                "4": {
                    "verse_nr": "4",
                    "verse": "Bix e xi\u02c8 tko\u02c8n toxen \u00e1ngel jtcu\u02c8x tuj lak cyibaj nima\u02c8 bix cyibaj twi\u02c8 a\u02c8. Bix ocke te tz\u0308iy\u02c8."
                },
                "5": {
                    "verse_nr": "5",
                    "verse": "Bix e xi\u02c8 nbi\u02c8na tyol jtsanjel Dios tuj cya\u02c8j c\u02c8ojlal cykilca a\u02c8. E xi\u02c8 tkba\u02c8n: \u2015Jay Dios xjan, ata ja\u02c8lewe bix ma tena te junx maj, jiquen jma bint tu\u02c8na. Jiquen ta\u02c8y tu\u02c8n t\u2011xi\u02c8 tk\u02c8o\u02c8na tz\u0308iy\u02c8 cye xjal tu\u02c8n t\u2011xi\u02c8 cyc\u02c8a\u02c8n,"
                },
                "6": {
                    "verse_nr": "6",
                    "verse": "cuma ma tz\u02c8el cytz\u0308q\u02c8uel ocslal bix ke tyolela cyu\u02c8n. Ju\u02c8 tzunj, ma txi\u02c8 tk\u02c8o\u02c8na tz\u0308iy\u02c8 tu\u02c8n t\u2011xi\u02c8 cyc\u02c8a\u02c8n te t\u2011xel, cuma cyilx jlu\u2015tz\u0308i \u00e1ngel taaw a\u02c8."
                },
                "7": {
                    "verse_nr": "7",
                    "verse": "Bix e xi\u02c8 nbi\u02c8na tyol j\u2011\u00e1ngel c\u02c8ojlal altar. E xi\u02c8 tkba\u02c8n: \u2015Jax tu\u02c8na tej tbint ju\u02c8wa tu\u02c8na, jay Kman Dios te cykil tipemal. Jiquen ta\u02c8y tu\u02c8n tcub tk\u02c8o\u02c8na cycastiwa xjal tu\u02c8nj cyoc nima\u02c8 bix cywi\u02c8 a\u02c8 te tz\u0308iy\u02c8\u2015tz\u0308i \u00e1ngel c\u02c8ojlal altar."
                },
                "8": {
                    "verse_nr": "8",
                    "verse": "Bix e xi\u02c8 tko\u02c8n tcyaa\u02c8n \u00e1ngel jtcu\u02c8x tuj lak ti\u02c8j k\u02c8ij, bix e xi\u02c8 k\u02c8o\u02c8n tipemal k\u02c8ij tu\u02c8n cytz\u02c8ey\u02c8 ke xjal tu\u02c8n tk\u02c8ak\u02c8el."
                },
                "9": {
                    "verse_nr": "9",
                    "verse": "Bix e baj tz\u02c8ey\u02c8 ke xjal tu\u02c8n nim cyak. Pero min e cyaj cyk\u02c8o\u02c8n xjal cyil tu\u02c8n tjaw cynimsa\u02c8n ja Dios. Nuk o\u02c8cx oc ten yolel ka\u02c8 ti\u02c8j Dios, jatzen Dios at tipemal tu\u02c8n tk\u02c8onte kej xitbil lu nimxsen cychiyonel."
                },
                "10": {
                    "verse_nr": "10",
                    "verse": "Bix e xi\u02c8 tko\u02c8n tjwe\u02c8yan \u00e1ngel jtcu\u02c8x tuj lak tibaj tk\u02c8ukbiljil jil ul jlet, jatztzen ncawen. Bi\u02c8x e cyaj ten tuj klolj cykilca lugar jaa\u02c8 ncawen, bix e cub cytx\u02c8a\u02c8n xjal cyaak\u02c8 tu\u02c8n tak\u02c8 q\u02c8uixc\u02c8aj."
                },
                "11": {
                    "verse_nr": "11",
                    "verse": "Bix e jaw yolen ka\u02c8 ti\u02c8j Dios tuj cya\u02c8j tu\u02c8n tak\u02c8 cyq\u02c8uixc\u02c8aj bix cyakc\u02c8un cyi\u02c8j. Min e cyaj cyk\u02c8o\u02c8n cybinchben ka\u02c8."
                },
                "12": {
                    "verse_nr": "12",
                    "verse": "Bix e xi\u02c8 tk\u02c8o\u02c8n twukakan \u00e1ngel jtcu\u02c8x tuj tlak. E xi\u02c8 tko\u02c8n tibaj jnintzaj nima\u02c8 Eufrates tbi. Bi\u02c8x e tzkij nima\u02c8, tu\u02c8ntzen tajben cye cawel te ocne tu\u02c8n cyiy\u02c8x tibaj nima\u02c8 cyuya soldado."
                },
                "13": {
                    "verse_nr": "13",
                    "verse": "Bix e wila oxe biman etz tuj ttzi drag\u00f3n bix tuj ttzi jil ka\u02c8 bix tuj ttzi \u1e8dtak\u02c8 tyolel jil ka\u02c8. Cycye\u02c8nc biman tisen woo\u02c8."
                },
                "14": {
                    "verse_nr": "14",
                    "verse": "Biman ke cyoxele, bix nchi yeec\u02c8an nimxsen cyipemal. Bix nchi pon cyuya cawel tuj cykilca twitz tx\u02c8otx\u02c8, tu\u02c8ntzen toc cychmo\u02c8n ejee\u02c8, tu\u02c8ntzen cyk\u02c8ojl cawel cyuya soldado ti\u02c8j Dios te cykilca tipemal tuj jk\u02c8ij oj tchic\u02c8ajax at mas tipemal Dios."
                },
                "15": {
                    "verse_nr": "15",
                    "verse": "C\u02c8oquel cyc\u02c8u\u02c8ja ti\u02c8j ja tyol Jes\u00fas lu: \u201cChin ul meltz\u02c8aj jun k\u02c8ij mintii\u02c8 tumel, jac\u02c8aj min chi ayon xjal wi\u02c8ja, tisen min chi ayon xjal ti\u02c8 jun alak\u02c8 oj tocx tuj cyja te koniyan. At t\u2011xtalbil Dios cyibaj kej xjal nchi ayon wi\u02c8ja bix binne cyten, yaa\u02c8n tisen jun xjal \u1e8dbikl tten oj tul alak\u02c8 bix tzul tch\u02c8ixew,\u201d tz\u0308i Jes\u00fas."
                },
                "16": {
                    "verse_nr": "16",
                    "verse": "Yaltzen cyej biman, oc cychmo\u02c8n ke cawel cyuyax cysoldado tuj jun lugar Armaged\u00f3n tbi tuj yol hebreo."
                },
                "17": {
                    "verse_nr": "17",
                    "verse": "Jatzen te twuukan \u00e1ngel, e xi\u02c8 tko\u02c8n jtcu\u02c8x tuj lak tuj cyk\u02c8i\u02c8k. Bix etz jun tk\u02c8ajk\u02c8ajel yol cyiwxix tuj tja Dios tuj cya\u02c8j, jatztzen ta\u02c8 tk\u02c8ukbil Dios. E xi\u02c8 tkba\u02c8n: \u2015O\u02c8cx xsunj. Ma pon tumel tu\u02c8n tbaj cykilca\u2015tz\u0308i Dios."
                },
                "18": {
                    "verse_nr": "18",
                    "verse": "Bix e tzaj tken k\u02c8ancyok tuyax nim s\u0308itz\u0308\u02c8 bix tuyax ntininin k\u02c8ancyok. Bix e tzaj jun nintzaj xcyaklajnab. Bajx tzaa\u02c8 jun xcyaklajnab cyiwxsen tisen ja lu jatxe tej tbint xjal twitz tx\u02c8otx\u02c8. Jawnexsen jun xcyaklajnab, tuya nimxsen tipemal."
                },
                "19": {
                    "verse_nr": "19",
                    "verse": "Bi\u02c8x e cub pax jjawnex tnom. Te oxe e\u02c8la. Bix e cub xitj cykilca tnom twitz tx\u02c8otx\u02c8. Cykilcaj til tnom te Babilonia ul tuj tc\u02c8u\u02c8j Dios, bix e tzaj nim tk\u02c8oj Dios tibaj. Tisen jun vaso nojnexsen tuya vino bix n\u2011el koj, ju\u02c8tzen ttena jtk\u02c8oj Dios e tzaj cyibaj ka\u02c8 aj Babilonia."
                },
                "20": {
                    "verse_nr": "20",
                    "verse": "Cykilca kej nee\u02c8 ch\u02c8in tx\u02c8otx\u02c8 tmij mar e baj cyuyax cykilca witz."
                },
                "21": {
                    "verse_nr": "21",
                    "verse": "Bix e tzaj jun jawnex skbaken twitz cya\u02c8j tu\u02c8n tcub cyibaj xjal. Jun syent libra talel juun twitz skbaken. Bix e jaw yolen ke xjal ka\u02c8 ti\u02c8j Dios tu\u02c8nj skbaken, cuma nimxsen jun skbaken."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Jxuuj aj paj - Bix ul wuyena jun cyej wuuk \u00e1ngel cyxol kej k\u02c8i\u02c8n wuuk lak cyu\u02c8n, bix e tzaj tkba\u02c8n weya: \u2015Ju\u02c8 tzaja tzalu. Cxe\u02c8l nyeec\u02c8ana tey jcastiwa cwel tibaj jxuuj aj paj, jxuuj k\u02c8ukl cyibaj nim a\u02c8."
                },
                "2": {
                    "verse_nr": "2",
                    "verse": "Tuya cykil cyc\u02c8u\u02c8j, ke cawel twitz tx\u02c8otx\u02c8 ma chi oc lpe ti\u02c8j jyaa\u02c8n ba\u02c8n e tkba ja xuuj lu, bix ke xjal najl twitz tx\u02c8otx\u02c8 ma chi oc lpe ti\u02c8j ka\u02c8, tisen oj n\u2011oc tz\u02c8ey\u02c8xix tc\u02c8u\u02c8j jun bolo ti\u02c8j k\u02c8e\u02c8n\u2015tz\u0308i \u00e1ngel weya."
                },
                "3": {
                    "verse_nr": "3",
                    "verse": "Bix e xi\u02c8 tii\u02c8n \u00e1ngel wanema tuj jun lugar min\u2011al xjal najl tuj. Bix e wila jun xuuj k\u02c8ukljawx tibaj jun jil cyak tilbiljil. Nimxsen yol ka\u02c8 ti\u02c8j Dios tz\u02c8i\u02c8ben ti\u02c8jjil, bix at wuuk twi\u02c8jil tuyax laaj tcachejil."
                },
                "4": {
                    "verse_nr": "4",
                    "verse": "Toc t\u2011xbalen xuuj puro tbanelxix bix wi\u02c8yelxix. E cyaj tbint tuya oro cyuyax nintzaj xak cyuyax perla. Tzyu\u02c8n jun vaso te oro tu\u02c8n. Nojnexsen tvaso tuyaj ka\u02c8 bix jpajbaj e bint tu\u02c8nxuj."
                },
                "5": {
                    "verse_nr": "5",
                    "verse": "Tz\u02c8i\u02c8ben jun biybaj tibaj twitzxuj, pero jun biybaj mintii\u02c8 tumel ti japenina. Tz\u0308i cyjulu: \u201cJnintzaj tnom Babilonia, jaa\u02c8 ta\u02c8 cytxu aj paj, bix jaa\u02c8 n\u2011itz\u02c8ja kej ka\u02c8 nbint twitz tx\u02c8otx\u02c8.\u201d"
                },
                "6": {
                    "verse_nr": "6",
                    "verse": "E wila otk tz\u02c8oc xuuj tisenc\u02c8a jun bolo, cuma otk txi\u02c8 tc\u02c8a\u02c8nxuj cytz\u0308q\u02c8uel kej otk chi cyim tu\u02c8nxuj tu\u02c8n tlaj cyocslabl ti\u02c8 Jes\u00fas. Tej nlontiya jaxuj, nim in jaw klee\u02c8ya."
                },
                "7": {
                    "verse_nr": "7",
                    "verse": "Bix e tzaj tkba\u02c8n \u00e1ngel weya: \u2015\u00bfTikentzen njaw klee\u02c8ya? Cxe\u02c8l nkba\u02c8na tey ti\u02c8j ti japenina jxuj xuuj tuyax jil ikl texuj bix at wuuk twi\u02c8xuj tuyax laaj tcachexuj."
                },
                "8": {
                    "verse_nr": "8",
                    "verse": "Jjil e tila, jatzenj jil e ten nejl pero mintii\u02c8tl ja\u02c8lewe. Ch\u02c8ixc\u02c8a tpon tumel tu\u02c8n tjatz tuj jul mintii\u02c8 tumel t\u2011xee\u02c8 bix tu\u02c8n t\u2011xi\u02c8jil tuj il te junx maj. Yaltzen kej xjal twitz tx\u02c8otx\u02c8, kej yaa\u02c8n tz\u02c8i\u02c8ben cybi jatxe tej tbint twitz tx\u02c8otx\u02c8 tuj u\u02c8j te chunk\u02c8lal te junx maj, chi jawel klee\u02c8 oj toc cycye\u02c8yen jajil, cuma e tenjil pero min\u2011altljil bix tzuljil juntl maj."
                },
                "9": {
                    "verse_nr": "9",
                    "verse": "Alcyekej at cynaabl, c\u02c8oquel cyc\u02c8u\u02c8ja ti\u02c8j jlu. Kej wuuk wi\u02c8ybaj, jatzen japeninaj kej wuuk witz cwel ke xuuj cyibaj."
                },
                "10": {
                    "verse_nr": "10",
                    "verse": "Ejee\u02c8 tzunj lu tzin cyechla\u02c8n wuuk cawel. Jwe\u02c8 cawel ma chi el. Jun at\u2011x ja\u02c8lewe. Jatzen juntl, mina\u02c8x tul. Ojtzen tul, ilxix ti\u02c8j tu\u02c8n tten, pero yaa\u02c8n nim k\u02c8ij."
                },
                "11": {
                    "verse_nr": "11",
                    "verse": "Yaltzenj jil e ten nejl bix min\u2011altl ja\u02c8lewe, ja tzunja twajxakan cawel. Jax jun cyxol kej wuuk, bix cxe\u02c8l tuj il te junx maj."
                },
                "12": {
                    "verse_nr": "12",
                    "verse": "Yaltzen kej laaj cache e tila, tzintzen cyechla\u02c8n laaj cawel. Mina\u02c8x cyoc te cawel. Pero oj tul jletjil tzul, chi cawel tuyajil jun ni\u02c8 rato."
                },
                "13": {
                    "verse_nr": "13",
                    "verse": "Junx cynaabl kej laaj cawel lu, jatzenj tu\u02c8n t\u2011xi\u02c8 cyk\u02c8o\u02c8n cycawbil tej jil ul jlet."
                },
                "14": {
                    "verse_nr": "14",
                    "verse": "Kej cawel lu chi k\u02c8ojlel ti\u02c8j Tal Carnel. Pero cwel cyi\u02c8j tu\u02c8nj Tal Carnel, cuma jatzen Cawel cyibaj cykil cawel bix Rey cyibaj cykil rey. Bix tuyaj Tal Carnel oj tcub cyi\u02c8j tu\u02c8n, ete\u02c8 kej t\u2011xjal Dios min e cyaj cyk\u02c8o\u02c8n cyocslabl ti\u02c8jxin\u2015tz\u0308i \u00e1ngel weya."
                },
                "15": {
                    "verse_nr": "15",
                    "verse": "Bix e tzaj tkba\u02c8ntl weya: \u2015Kej a\u02c8 xtila jaa\u02c8 ncuba kej xuuj aj paj, xjalke. Tzin cyechla\u02c8n a\u02c8 nim xjal bix tnom bix cykilca wik yol."
                },
                "16": {
                    "verse_nr": "16",
                    "verse": "Yaltzen kej laaj cache tuyax ja jil jil xtila, q\u02c8uelel cyiiq\u02c8uen ja xuuj aj paj, bix q\u02c8uelel cyii\u02c8n tipemal bix t\u2011xbalen wi\u02c8yelxix. Cxe\u02c8l cychyo\u02c8n tchu\u02c8lxuj, bix cwel cypaten jaxuj tuya k\u02c8ak\u02c8."
                },
                "17": {
                    "verse_nr": "17",
                    "verse": "Ma tak\u02c8 Dios tuj cyanem tu\u02c8n cybinchante jtaj Dios tu\u02c8n tbint cyu\u02c8n, jatzenj tu\u02c8n tten jun cynaabl junx bix tu\u02c8n t\u2011xi\u02c8 cyk\u02c8o\u02c8n cycawbil tej jil ka\u02c8, ojxe tjapan baj cykilca tyol Dios."
                },
                "18": {
                    "verse_nr": "18",
                    "verse": "Yaltzen jxuuj xtila, tzintzen techla\u02c8n jawnex tnom ncawen cyibaj cawel ete\u02c8 twitz tx\u02c8otx\u02c8\u2015tz\u0308i \u00e1ngel weya."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Oj tcub xitj jnintzaj tnom Babilonia - Tbajlenxitltzen jlu, e wila juntl tsanjel Dios ncu\u02c8tz tuj cya\u02c8j. At nim tipemal, bix e cub spi\u02c8yen twitz tx\u02c8otx\u02c8 tu\u02c8n tspi\u02c8yenal."
                },
                "2": {
                    "verse_nr": "2",
                    "verse": "Bix e jaw ts\u0308i\u02c8n tuya jun yol cyiw: \u2015Ma cub xitj, ma cub xitj jnintzaj tnom Babilonia. Ma tz\u02c8oc nuk o\u02c8cx te jun cynajbil biman bix tisen jun cynajbilkejil cykilca wik ch\u02c8it ka\u02c8."
                },
                "3": {
                    "verse_nr": "3",
                    "verse": "Tuya cykil cyc\u02c8u\u02c8j ma chi oc lpe cykilca tnom ti\u02c8j yaa\u02c8n ba\u02c8n tuya, tisen oj n\u2011oc tak\u02c8 k\u02c8e\u02c8n te jun bolo. Ma chi oc lpe ti\u02c8j ka\u02c8 ke cawel twitz tx\u02c8otx\u02c8 tuya, bix ke q\u02c8ueyel ma chi oc k\u02c8ina tu\u02c8nj cyc\u02c8a\u02c8s\u0308 ti\u02c8j. Pero ja\u02c8lewe ma cub xitj\u2015tz\u0308i \u00e1ngel."
                },
                "4": {
                    "verse_nr": "4",
                    "verse": "Bix e xi\u02c8 nbi\u02c8na juntl tk\u02c8ajk\u02c8ajel yol e tzaj tuj cya\u02c8j. E tzaj tkba\u02c8n: \u2015Key nxjala, cyetza cyxol kej xjal te tnom lu, tu\u02c8ntzen mi\u02c8n cybinchana il junx cyuya, bix tu\u02c8n mi\u02c8n cytena cyuya oj tcub cycastiwa."
                },
                "5": {
                    "verse_nr": "5",
                    "verse": "Ma chmet\u2011xix ke til ja tnom lu maa japan baj tuj cya\u02c8j, bix ma tzul tuj tc\u02c8u\u02c8j Dios tu\u02c8n t\u2011xi\u02c8 tk\u02c8o\u02c8n castiwa te t\u2011xel\u2015tz\u0308i Dios cye ttanem."
                },
                "6": {
                    "verse_nr": "6",
                    "verse": "Bix e xi\u02c8 tkba\u02c8n Dios: \u2015Cyk\u02c8onxa t\u2011xel te ja tnom lu tisenx ma tzaj tk\u02c8o\u02c8n ka\u02c8 cyey. Cyk\u02c8onxa ca\u02c8ba maj t\u2011xel cybinchben ka\u02c8. Tuj jvaso jaa\u02c8 e cu\u02c8xa tk\u02c8o\u02c8n jc\u02c8a\u02c8bj jka\u02c8, cybinchama cab maj t\u2011xel, bix cyk\u02c8onxa te tc\u02c8a."
                },
                "7": {
                    "verse_nr": "7",
                    "verse": "Cyk\u02c8onxa q\u02c8uixc\u02c8aj bix bisbajil te ti\u02c8 nimbil tiib bix ti\u02c8 tachbil. Tzin tkba\u02c8n tuj tanem: \u201cJawnex cawel kena, yaa\u02c8n jun mebe viuda kena. Mlay chin jaw ook\u02c8a, cuma mintii\u02c8 bis wi\u02c8ja,\u201d tz\u0308i."
                },
                "8": {
                    "verse_nr": "8",
                    "verse": "Cuma ju\u02c8tzen ncub tbisen ju\u02c8wa, ju\u02c8 tzunj, cpol jk\u02c8ij oj tcub castiwa tibaj. Tzul cyamecy. Tzul bisbajil. Tzul weyaj. Bix c\u02c8oquex patet tuj k\u02c8ak\u02c8, cuma at nim tipemal Dios k\u02c8olte castiwa."
                },
                "9": {
                    "verse_nr": "9",
                    "verse": "Bix chi ook\u02c8el ke cawel twitz tx\u02c8otx\u02c8 oj cylonte otk cub xitj ja tnom lu. El cyiiq\u02c8uen ja Dios tuyax Babilonia bix ocke te k\u02c8ina tu\u02c8nj cyc\u02c8a\u02c8s\u0308 te. Ju\u02c8 tzunj, oj cylonte njaw tsibel jk\u02c8ak\u02c8 ncub tpaten ja, nimxsen chi bisel."
                },
                "10": {
                    "verse_nr": "10",
                    "verse": "Chi tzaal we\u02c8 cyey\u02c8lte nakch ti\u02c8j, tu\u02c8n mi\u02c8n cub tcastiwa cyibaj, bix cxe\u02c8l cykba\u02c8n: \u201c\u00a1Lastim jawnex tnom! \u00a1Lastim Babilonia nim tipemal nejl! Te junx hora ma cub tcastiwa,\u201d tz\u0308i cybel."
                },
                "11": {
                    "verse_nr": "11",
                    "verse": "Jax ju\u02c8x kej q\u02c8ueyel twitz tx\u02c8otx\u02c8 nim chi ook\u02c8el ti\u02c8j, cuma min\u2011altl tu\u02c8n tlok\u02c8onte cyc\u02c8a\u02c8s\u0308."
                },
                "12": {
                    "verse_nr": "12",
                    "verse": "Min\u2011altl tu\u02c8n tlok\u02c8onte cyc\u02c8a\u02c8s\u0308 oro bix plata bix xak wi\u02c8yelxix bix perla bix xbalen sakxix bix jawnex, bix xbalen te seda, bix xbalen cyak, bix tzee\u02c8 tzin tk\u02c8o\u02c8n c\u02c8oc\u02c8sbil, bix cotz nbint te twitz cye nmak jil, bix tzee\u02c8 tbanelxix, bix bronce, bix xcbil, bix xak m\u00e1rmol,"
                },
                "13": {
                    "verse_nr": "13",
                    "verse": "bix canela, bix c\u02c8oc\u02c8sbil, bix s\u0308bo\u02c8s\u0308, bix remeda, bix juntl wik c\u02c8oc\u02c8sbil incienso tbi, bix vino, bix aseyt te olivo, bix harina, bix triwa, bix wac\u1e8d, bix carnel, bix tz\u0308ej, bix carwaj, bix ak\u02c8anal, bix te k\u02c8opaj."
                },
                "14": {
                    "verse_nr": "14",
                    "verse": "Yaltzen key xjal aj Babilonia, cykilcaj ba\u02c8n cyaja ma tz\u02c8el k\u02c8i\u02c8n cyey. Cykilcaj at tajbil cyey bix cyk\u02c8inemala ma cub naj. Mlayx chi cnet juntl maj cyu\u02c8na."
                },
                "15": {
                    "verse_nr": "15",
                    "verse": "Kej xjal e q\u02c8ueyen kej c\u02c8as\u0308jel lu, kej oc k\u02c8ina tu\u02c8nj cyq\u02c8ueyen cyej aj Babilonia, chi tzaal we\u02c8 nakch ti\u02c8j tnom, tu\u02c8ntzen mi\u02c8n cub tcastiwa cyibaj. Ook\u02c8ke bix at nim cybis."
                },
                "16": {
                    "verse_nr": "16",
                    "verse": "Cxe\u02c8l cykba\u02c8n: \u201cLastim, lastim, jawnex tnom. Toc t\u2011xbalen sakxix bix jawnex bix cyak, bix e bajxse bint tuya oro tuyax xak wi\u02c8yelxix tuyax perla ti\u02c8j."
                },
                "17": {
                    "verse_nr": "17",
                    "verse": "Te junx hora ma cub naj cykilca tk\u02c8inemal.\u201d Ke capit\u00e1n te barc, cyuyax ke onel ti\u02c8j, cyuyax ke cykilca nchi ak\u02c8anan tuj mar, el lk\u02c8eke ti\u02c8j."
                },
                "18": {
                    "verse_nr": "18",
                    "verse": "Tej cylonte tej tjaw tsibel jk\u02c8ak\u02c8 ncub tpaten tnom, e jaw cys\u0308i\u02c8n: \u201cMintii\u02c8tl jun tnom jawnex tisen ja tnom lu,\u201d tz\u0308ike."
                },
                "19": {
                    "verse_nr": "19",
                    "verse": "Bix e jax kuk tuj cywi\u02c8, bix e jaw s\u0308i\u02c8nke, bix ook\u02c8ke, bix e xi\u02c8 cykba\u02c8n: \u201cLastim, lastim, jawnex tnom. Cykilca taaw barc tuj mar ocke k\u02c8ina tu\u02c8nj tk\u02c8inemal ja tnom lu. Lastim, cuma te junx hora ma cub naj tnom,\u201d tz\u0308ike."
                },
                "20": {
                    "verse_nr": "20",
                    "verse": "Key najl tuj cya\u02c8j, bix key ocslal cyuyax t\u2011xel Jes\u00fas cyuyax tyolel Dios, chi tzalaja, cuma ma txi\u02c8 tk\u02c8o\u02c8n Dios castiwa tibaj ja tnom lu, cuma nim ma yasen cyi\u02c8ja\u2015tz\u0308itzen yol e tzaj tuj cya\u02c8j."
                },
                "21": {
                    "verse_nr": "21",
                    "verse": "Bix at jun tsanjel Dios tuj cya\u02c8j nim tipemal e xi\u02c8 ttzyu\u02c8n jun ma tij xak tisen jun cyaa\u02c8, bix e cub t\u2011xoo\u02c8n tuj mar. Bix e xi\u02c8 tkba\u02c8n: \u2015Tisenj e cu\u02c8x xak tjak\u02c8 mar, ju\u02c8tzen pjel te Babilonia. Cwel xitj tuj jun rato bix cyiw t\u2011xi\u02c8len, bix mlayx cnet juntl maj."
                },
                "22": {
                    "verse_nr": "22",
                    "verse": "Mi\u02c8ntl tz\u02c8oc arpa bix xux bix trompeta cyu\u02c8n xjal, bix mi\u02c8n chi bitzetl. Mi\u02c8n chi ak\u02c8anantl xjal, bix mi\u02c8n chi tz\u0308ee\u02c8ntl xuuj ti\u02c8 cyaa\u02c8."
                },
                "23": {
                    "verse_nr": "23",
                    "verse": "Mi\u02c8n tentl tken luz tu\u02c8n tk\u02c8on spi\u02c8yen, bix mintii\u02c8tl mejoblenel c\u02c8oquel tuj. Cwel xitj, cuma kej xin at cyc\u02c8a\u02c8s\u0308 najl tuj, e cawenkexin cyibaj cykilcatl xjal, bix cuma e sbun ke aj Babilonia cykilcatl tnom."
                },
                "24": {
                    "verse_nr": "24",
                    "verse": "Tuj ja tnom lu ma cnet cytz\u0308q\u02c8uel ke tyolel Dios bix ke ocslal bix cykilca xjal o cub cybyet twitz tx\u02c8otx\u02c8\u2015tz\u0308i \u00e1ngel."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Oj tjaw nimset tbi Dios - Tbajlenxitltzen lu, e xi\u02c8 nbi\u02c8na tk\u02c8ajk\u02c8ajel cyyol nimxsen cyajlal xjal tuj cya\u02c8j. Cyiwxix e xi\u02c8 cykba\u02c8n: \u2015\u00a1Jawnexxit Kman Dios! Nuk tu\u02c8n Dios ma ko clet. Nimsxen tipemal. Nimjxit tbi,"
                },
                "2": {
                    "verse_nr": "2",
                    "verse": "cuma jiquenxix bix tuj tumel jcastiwa ma txi\u02c8 tk\u02c8o\u02c8n. Ma txi\u02c8 tk\u02c8o\u02c8n tcastiwa jawnex aj paj e xi\u02c8 tii\u02c8n kej xjal twitz tx\u02c8otx\u02c8 tuj il tu\u02c8nj tbinchben ka\u02c8. Bix ma tzaj tk\u02c8o\u02c8n Dios t\u2011xel te xuuj tu\u02c8nj cycyamecy t\u2011ak\u02c8anal\u2015tz\u0308i ke xjal tuj cya\u02c8j."
                },
                "3": {
                    "verse_nr": "3",
                    "verse": "Bix e xi\u02c8 cykba\u02c8ntl: \u2015\u00a1Jawnexxit Dios! cuma te junx maj njaw tsibel jk\u02c8ak\u02c8 ncub tpaten tnom\u2015tz\u0308ike."
                },
                "4": {
                    "verse_nr": "4",
                    "verse": "Jax ju\u02c8x kej winakcyaja tij cyuyax cyaja jwik i\u02c8tz e cub mutzk\u02c8aj twitz Dios k\u02c8ukl tuj jawnex tk\u02c8ukbil tu\u02c8n tjaw cynimsa\u02c8n jaxin. E xi\u02c8 cykba\u02c8n: \u2015Ju\u02c8xit ttena. Jawnexxit Dios\u2015tz\u0308ike."
                },
                "5": {
                    "verse_nr": "5",
                    "verse": "Bix e tzaj tkba\u02c8n jun nka tcub tk\u02c8ukbil Dios: \u2015Cykilca key t\u2011ak\u02c8anal Dios cyuyax key at cynimbil Dios cyuyax key ch\u02c8in bix key nintzaj, cynimsanx Kdios\u2015tz\u0308i jun tcub nka ttxlaj Dios."
                },
                "6": {
                    "verse_nr": "6",
                    "verse": "Bix e xi\u02c8 nbi\u02c8na cyyol jun nimxsen cyajlal aj tuj cya\u02c8j, tisen tk\u02c8ajk\u02c8ajel jun nima\u02c8 oj n\u2011etz wajtz\u02c8aj twitz xak bix ka oj ntininin cyiw k\u02c8ancyok. E xi\u02c8 cykba\u02c8n: \u2015\u00a1Jawnexxit Dios! cuma at tu\u02c8n tcawen Kman Dios tuya cykil tipemal."
                },
                "7": {
                    "verse_nr": "7",
                    "verse": "Ko tzalajxix bix ko tenx aleyre bix ko nimsal ja Dios, cuma ma pon tumel tu\u02c8n tten Jtal Carnel, ja Jes\u00fas, cyuya t\u2011xjal. Ma bint cyten t\u2011xjal, tisen oj nbint tten jun xuuj tu\u02c8n tmaje tuya tchmil."
                },
                "8": {
                    "verse_nr": "8",
                    "verse": "Ma tzaj k\u02c8o\u02c8n amle\u02c8n cye t\u2011xjal tu\u02c8n toc cyxbalen sak bix ntxakakan, te techel ka jiquenxix\u2015tz\u0308i kej ete\u02c8 tuj cya\u02c8j."
                },
                "9": {
                    "verse_nr": "9",
                    "verse": "Mejoblenel te Tal Carnel - Bix e tzaj tkba\u02c8n \u00e1ngel weya: \u2015Tz\u02c8i\u02c8beq\u02c8uey cyjulu: \u201cAt t\u2011xtalbil Dios cyibaj kej xjal txco\u02c8nke tu\u02c8n cywaa\u02c8n tuj mejoblenel tej Tal Carnel,\u201d\u2015tz\u0308i \u00e1ngel. Bix e tzaj tkba\u02c8ntl weya: \u2015Kej yol lu jaxxix tyol Dioske\u2015tz\u0308i weya."
                },
                "10": {
                    "verse_nr": "10",
                    "verse": "Bix in cub majeya t\u2011xee\u02c8 tken \u00e1ngel tu\u02c8n nnimsana jaxin. Pero e tzaj tkba\u02c8n weya: \u2015Mi\u02c8n tbinchaya jlu, cuma nuk jun t\u2011ak\u02c8anal Dios kena tisen jay bix tisen ke niy\u02c8tl ocslal nxi\u02c8 cyk\u02c8umen yol ti\u02c8j Jes\u00fas. Jyol ti\u02c8j Jes\u00fas junx ta\u02c8 tuyaj yol e cyk\u02c8ume tyolel Dios\u2015tz\u0308i \u00e1ngel."
                },
                "11": {
                    "verse_nr": "11",
                    "verse": "Jun xjal tjax tibaj tz\u0308ej sak - Tbajlenxitltzen jlu, e wila tej tjket twitz cya\u02c8j. Bix e wila jun tz\u0308ej sak, bix tjax tibaj tz\u0308ej jxjal jaxxix bix njapan tyol tu\u02c8n. Tuj tumelxix ncawen, bix jiquenxix tk\u02c8oj cyi\u02c8j aj k\u02c8oj ti\u02c8j."
                },
                "12": {
                    "verse_nr": "12",
                    "verse": "Ke tbak\u02c8 twitz tisen tken k\u02c8ak\u02c8, bix tjax nim corona tuj twi\u02c8. Bix tz\u02c8i\u02c8ben jun biybaj ti\u02c8j. Min\u2011al jun xjal n\u2011el tniy\u02c8 ti\u02c8j biybaj, nuk o\u02c8cx jaxin."
                },
                "13": {
                    "verse_nr": "13",
                    "verse": "Bix toc jun t\u2011xbalen otk cu\u02c8x me\u02c8t tuj tz\u0308iy\u02c8, bix Tyol Dios tbi."
                },
                "14": {
                    "verse_nr": "14",
                    "verse": "Bix nche\u02c8x lpe nimxsen cyajlal kej ete\u02c8 tuj cya\u02c8j ti\u02c8j, tisen soldado. Toc cyxbalen sak, mintii\u02c8 tz\u02c8il cyi\u02c8j, bix ete\u02c8wex cyibaj tz\u0308ej sak."
                },
                "15": {
                    "verse_nr": "15",
                    "verse": "Bix n\u2011etz jun machet binne tten tuj ttzixin, tu\u02c8ntzen tajben texin tu\u02c8n t\u2011xi\u02c8 tk\u02c8o\u02c8nxin castiwa cye tnom. Ccawelxin cyibaj tuya nim tipemalxin, tisenj jun cylel ncylen cyi\u02c8 carnel tuya jun bard\u00f3n cyiw. Cwel tk\u02c8o\u02c8nxin tcastiwa binne tu\u02c8n Dios at cykilca tipemal, tisen oj nbaj wa\u02c8bet uva tuj ttemlel uva."
                },
                "16": {
                    "verse_nr": "16",
                    "verse": "Bix tz\u02c8i\u02c8ben ti\u02c8j tcux\u2011xin bix ti\u02c8j t\u2011xbalenxin, jatzen tbi jlu: Rey tibaj cykilca rey bix Cawel tibaj cykilca cawel."
                },
                "17": {
                    "verse_nr": "17",
                    "verse": "Bix e wila jun tsanjel Dios tuj cya\u02c8j wa\u02c8lc\u02c8a twitz k\u02c8ij. Bix tuya jun cyiw tyol e xi\u02c8 tkba\u02c8n te cykilca ch\u02c8it nchi purpaj twitz cya\u02c8j: \u2015Cytzaja tzalu, bix cychmon cyiiba tu\u02c8n cytena tuj jun nin waa\u02c8n cxe\u02c8l tk\u02c8o\u02c8n Dios."
                },
                "18": {
                    "verse_nr": "18",
                    "verse": "Cxe\u02c8l cychyo\u02c8na cychu\u02c8l cawel bix capit\u00e1n bix jawnex xjal bix tz\u0308ej bix kej xjal otk chi jax cyibaj bix cykilca xjal, ak\u02c8anal\u2011le, yaa\u02c8nle ak\u02c8anal, ch\u02c8inle, jawnexle\u2015tz\u0308i \u00e1ngel cye ch\u02c8it."
                },
                "19": {
                    "verse_nr": "19",
                    "verse": "Yajc\u02c8atltzen, bix e wila jjiljil ul jlet cyuyax ke cawel twitz tx\u02c8otx\u02c8 cyuyax cysoldado. Otk baj cychmon cyiib tu\u02c8n cyk\u02c8oj ti\u02c8j xjal tjax tibaj tz\u0308ej bix cyi\u02c8j ke nim xjal tuya."
                },
                "20": {
                    "verse_nr": "20",
                    "verse": "Bix e tzyetjil jil tuyax tyolel \u1e8dtak\u02c8 otk yeec\u02c8an tipemal twitzjil tu\u02c8ntzen tsbun cye xjal, ejee\u02c8j otk cyiik\u02c8 techeljil tuj cyxumlal bix otk chi nimsan tsantjil. Cyca\u02c8bel jlu e cu\u02c8x xe\u02c8tke i\u02c8tzke tuj tnijabel k\u02c8ak\u02c8 te azufre."
                },
                "21": {
                    "verse_nr": "21",
                    "verse": "Jatzen ke mastl xjal ete\u02c8 tuyajil jil, e cub byet tu\u02c8n machet n\u2011etz tuj ttzi jxjal tjax tibaj tz\u0308ej, bix cykilca ch\u02c8it twitz cya\u02c8j e nojke tu\u02c8n cychu\u02c8l kej cyimne."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Kej mil jnabk\u02c8i - Tbajlenxitltzen jlu, e wila juntl tsanjel Dios tuj cya\u02c8j. E cu\u02c8tz tuj cya\u02c8j, bix k\u02c8i\u02c8n tal jaa\u02c8 tu\u02c8n te tej ttzi jul mintii\u02c8 tumel t\u2011xee\u02c8, bix tuyax jun ma tij cadena tzyu\u02c8n tu\u02c8n tuj tk\u02c8ab."
                },
                "2": {
                    "verse_nr": "2",
                    "verse": "Bix e cub ttzyu\u02c8n ja drag\u00f3n, jatzenj lbaj te ootxa, jatzenj taaw il, jatzenj Satan\u00e1s. Bix e xi\u02c8 t\u1e8dpo\u02c8n ja taaw il, tu\u02c8n tten \u1e8dpo\u02c8n jun mil jnabk\u02c8i."
                },
                "3": {
                    "verse_nr": "3",
                    "verse": "Bix e cu\u02c8x t\u2011xoo\u02c8n tuj jul mintii\u02c8 tumel t\u2011xee\u02c8, bix e cyaj tlomo\u02c8n ttzi jul. Bix e cub tk\u02c8o\u02c8n jun tlemel ttzi jul, tu\u02c8ntzen mi\u02c8n jatz taaw il tu\u02c8n tsbuntl cyi\u02c8 xjal. Pero oj tbaj mil jnabk\u02c8i, il ti\u02c8j ctzakpetel, pero yaa\u02c8n nimtl k\u02c8ij."
                },
                "4": {
                    "verse_nr": "4",
                    "verse": "Bix e wila nim k\u02c8ukbil jawnex. Bix k\u02c8uklke tuj k\u02c8ukbil ke ocslal at tu\u02c8n cycawen. Cyxoltzen ke ocslal ete\u02c8 kej otk tz\u02c8el tx\u02c8omet cywi\u02c8 tu\u02c8n tlaj cyocslabl ti\u02c8 Jes\u00fas bix tu\u02c8n tyol Dios, bix ete\u02c8 kej min otk chi cub maje twitz jil jil bix twitz tsantjil, bix min otk tz\u02c8oc techeljil tibaj cywitz bix ka ti\u02c8 cyk\u02c8ab. Otk chi jaw itz\u02c8j tuj cyamecy juntl maj, bix oc chi cawel tuya Cristo jun mil jnabk\u02c8i."
                },
                "5": {
                    "verse_nr": "5",
                    "verse": "Yaltzen ke niy\u02c8tl xjal yaa\u02c8n ocslal, min e jatz itz\u02c8j juntl maj ojxe tbaj mil jnabk\u02c8i. Min e jatz itz\u02c8j tuj tneel maj tej cyjatz itz\u02c8j ocslal tuj cyamecy."
                },
                "6": {
                    "verse_nr": "6",
                    "verse": "At t\u2011xtalbil Dios tibaj kej xjal nchi jatz itz\u02c8j tneel maj, cuma t\u2011xjal Dioske. Oj cycyim xjal te junx maj, ja tcab cyamecy lu. Mintii\u02c8 tipemal cyibaj ke t\u2011xjal Dios lu. Nuk o\u02c8cx chi oquel te pala tu\u02c8n cyajben te Dios bix te Cristo, bix chi cawel tuya Cristo jun mil jnabk\u02c8i."
                },
                "7": {
                    "verse_nr": "7",
                    "verse": "Ojtzen tbaj mil jnabk\u02c8i, cjawetztzen tzakpet taaw il, ja Satan\u00e1s, tuj jul mintii\u02c8 tumel t\u2011xee\u02c8."
                },
                "8": {
                    "verse_nr": "8",
                    "verse": "Q\u02c8uelextzen sbul cykilca tnom ete\u02c8 twitz tx\u02c8otx\u02c8, jtnom te Gog tuyax Magog. Chi oquel tchmon cyiib tu\u02c8n cyk\u02c8oj ti\u02c8j Cristo. Nimxsen cybaj aj k\u02c8oj ti\u02c8j Cristo, tisentzen ttxa tz\u02c8a\u02c8n ttzii\u02c8 mar mlay bint cyajlaj."
                },
                "9": {
                    "verse_nr": "9",
                    "verse": "Bix e baj tzaj tuj cykilca twitz tx\u02c8otx\u02c8, bix e baj cytxolban cyiib ti\u02c8jxe cynajbil ocslal bix ti\u02c8jxe jtnom n\u2011oc tak\u02c8 te Dios. Pero e cu\u02c8tz k\u02c8ak\u02c8 tuj cya\u02c8j tu\u02c8n Dios, bi\u02c8x e cub tz\u02c8ey\u02c8 cykilca tu\u02c8n."
                },
                "10": {
                    "verse_nr": "10",
                    "verse": "Bix taaw il, j\u2011e sbun cye, e cu\u02c8x xoo\u02c8n tuj tnijabel k\u02c8ak\u02c8 bix azufre, jatztzen ete\u02c8jil jil tuyax tyolel \u1e8dtak\u02c8. Bix chi tel tuj q\u02c8uixc\u02c8aj te k\u02c8ij bix te koniyan cykilca tyem te junx maj."
                },
                "11": {
                    "verse_nr": "11",
                    "verse": "Jun castiwa twitz nintzaj k\u02c8ukbil sak - Bix e wila jun nintzaj k\u02c8ukbil sak. Bix e wila jk\u02c8ukl tuj. El ok twitz tx\u02c8otx\u02c8 tuyax twitz cya\u02c8j twitzxin. E cub najke."
                },
                "12": {
                    "verse_nr": "12",
                    "verse": "Bix e wila ke cyimne, kej jawnex bix kej ch\u02c8in. Wa\u02c8lke twitz Cristo. Bix e jket ke u\u02c8j. Bix at juntl u\u02c8j e jket, j\u2011u\u02c8j jatztzen tz\u02c8i\u02c8ben cybi xjal at cychunk\u02c8lal te junx maj. Bix e cykba u\u02c8j cybinchben xjal. Bix e k\u02c8oj castiwa cye xjal, teeyle juun la\u02c8 alcye otk bint tu\u02c8n."
                },
                "13": {
                    "verse_nr": "13",
                    "verse": "E tak\u02c8 mar kej cyimne e cyim tuj. Jax ju\u02c8x e tak\u02c8 cykilca camposant bix cynajbil cyimne ke xjal otk chi cyim. Bix e tak\u02c8 Dios castiwa te cykilca, teeyle juun la\u02c8 alcye otk bint tu\u02c8n."
                },
                "14": {
                    "verse_nr": "14",
                    "verse": "Bix cyamecy tuyax cynajbil cyimne e cu\u02c8x xoo\u02c8n tuj tnijabel k\u02c8ak\u02c8. Ja tnijabel k\u02c8ak\u02c8 lu, jatzenj tcab cyamecy lu."
                },
                "15": {
                    "verse_nr": "15",
                    "verse": "Alcye kej xjal min e cnet cybi tuj ja u\u02c8j jaa\u02c8 tz\u02c8i\u02c8bena cybi kej xjal at cychunk\u02c8lal te junx maj, e cu\u02c8x xe\u02c8tke tuj tnijabel k\u02c8ak\u02c8."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Ac\u02c8aj twitz cya\u02c8j bix ac\u02c8aj twitz tx\u02c8otx\u02c8 - Tbajlenxitltzen jlu, e wila jun ac\u02c8aj twitz cya\u02c8j bix ac\u02c8aj twitz tx\u02c8otx\u02c8. Otk chi baj tneel twitz cya\u02c8j tuyax tneel twitz tx\u02c8otx\u02c8 tuyax mar."
                },
                "2": {
                    "verse_nr": "2",
                    "verse": "Bix e wila jnintzaj tnom xjan, j\u2011ac\u02c8aj Jerusal\u00e9n tbi, ncu\u02c8tz tuj cya\u02c8j. Ju\u02c8 e tzaj tuya Dios. Binnexsen tten tisen jun xuuj binne tten tuya t\u2011xbalen cyeca tu\u02c8n tmaje tuya tchmil."
                },
                "3": {
                    "verse_nr": "3",
                    "verse": "Bix e xi\u02c8 nbi\u02c8na jun cyiwxix tk\u02c8ajk\u02c8ajel tuj cya\u02c8j. E xi\u02c8 tkba\u02c8n: \u2015Ma tzul Dios tu\u02c8n tten cyuya xjal. Ma pon tumel tu\u02c8n tnajan Dios cyuya xjal. Chi oquel xjal te t\u2011xjal Dios, bix jax Dios ctemel cyuya te Cydios."
                },
                "4": {
                    "verse_nr": "4",
                    "verse": "Bix ja te Dios q\u02c8uelel su\u02c8nte cykil ta\u02c8l cywitz. Mintii\u02c8tl cyamecy. Mintii\u02c8tl bis. Mintii\u02c8tl ook\u02c8el. Mintii\u02c8tl q\u02c8uixc\u02c8aj. Kej pena te nejl, ma chi baj te junx maj\u2015tz\u0308i jun aj cya\u02c8j."
                },
                "5": {
                    "verse_nr": "5",
                    "verse": "Bix e tzaj tkba\u02c8n Dios k\u02c8ukl tuj tk\u02c8ukbil: \u2015Jey\u02c8, cykilca oquel te ac\u02c8aj wu\u02c8na. Tz\u02c8i\u02c8beq\u02c8uey jma tila, cuma jaxxix kej yol lu, bix ba\u02c8n tu\u02c8n tke cyc\u02c8u\u02c8ja ti\u02c8j\u2015tz\u0308i Dios weya."
                },
                "6": {
                    "verse_nr": "6",
                    "verse": "Bix e tzaj tkba\u02c8ntl Dios weya: \u2015Ma bint. Inayena tuj tneel bix manc\u02c8bil. Alcye kej xjal at tak\u02c8 a\u02c8 cyi\u02c8j, cxe\u02c8l nk\u02c8o\u02c8na a\u02c8 cye nuk cotz, jaj twi\u02c8 a\u02c8 te chunk\u02c8lal te junx maj."
                },
                "7": {
                    "verse_nr": "7",
                    "verse": "Alcye kej xjal ma chi xcye tibaj cykilcaj luwe, ccyiik\u02c8el ja cotz lu te cykab. Bix chin oquela te Cydios, bix chi oquel te ncwala."
                },
                "8": {
                    "verse_nr": "8",
                    "verse": "Pero kej xjal at ttz\u0308i cyi\u02c8j tu\u02c8n cyxi\u02c8 lpe wi\u02c8ja, bix kej min n\u2011oc ke cyc\u02c8u\u02c8j wi\u02c8ja, kej at cyil, kej byol xjal, kej nchi binchan pajlel, kej chmambaj, kej nchi suuken cyxee\u02c8 cyken sant, kej \u1e8dtak\u02c8el, cykilca kej lu chi xe\u02c8l tuj tnijabel k\u02c8ak\u02c8 bix azufre, jatzen tcab cyamecy\u2015tz\u0308i Dios weya."
                },
                "9": {
                    "verse_nr": "9",
                    "verse": "J\u2011ac\u02c8aj Jerusal\u00e9n - E tzajtzen jun tsanjel Dios tuj cya\u02c8j wuyena, jun cyej wuuk \u00e1ngel e wila nejl k\u02c8i\u02c8n wuuk lak cyu\u02c8n nojne tuya wuuk jxitbil te tchiyonel. E tzaj tkba\u02c8n weya: \u2015Quixtey. Cxe\u02c8l nyeec\u02c8ana tey jxuuj tu\u02c8n tmaje tuyaj Tal Carnel\u2015tz\u0308i \u00e1ngel."
                },
                "10": {
                    "verse_nr": "10",
                    "verse": "Bix e xi\u02c8 tii\u02c8n \u00e1ngel wanema twi\u02c8 jun jawnex witz te nim twe\u02c8, bix e tzaj tyeec\u02c8an jnintzaj xjan tnom, ja Jerusal\u00e9n. Ncu\u02c8tz tuj cya\u02c8j ntzaj tuya Dios."
                },
                "11": {
                    "verse_nr": "11",
                    "verse": "Nkoptz\u02c8aj tnom tu\u02c8n tspi\u02c8yemal Dios. Ntxakakanxsen tisen jun xak wi\u02c8yelxix, tisenj jun wik xak diamante."
                },
                "12": {
                    "verse_nr": "12",
                    "verse": "At jun tapya ti\u02c8j tnom te nim twe\u02c8, bix at cablaaj ttzi pwert. At juun \u00e1ngel ttzi juun ttzi pwert. Tz\u02c8i\u02c8ben cybi jcablaaj cyiy\u02c8jil aj Israel cyi\u02c8 kej ttzi pwert."
                },
                "13": {
                    "verse_nr": "13",
                    "verse": "At oxe ttzi pwert ttxlaj tnom te ocne, bix at oxe ttzi pwert ttxlaj tnom te cubne, bix at oxe ttzi pwert ttxlaj tnom te jawne, bix at oxe ttzi pwert ttxlaj tnom te elne."
                },
                "14": {
                    "verse_nr": "14",
                    "verse": "Bix tjak\u02c8 tapya at cablaaj xak te t\u2011xee\u02c8 tapya. Tz\u02c8i\u02c8ben cybi kej cablaaj t\u2011xnak\u02c8atz Jtal Carnel ti\u02c8j juun xak t\u2011xee\u02c8 tapya."
                },
                "15": {
                    "verse_nr": "15",
                    "verse": "J\u2011\u00e1ngel e yolen wuyena jun tal ptz\u02c8unt k\u02c8i\u02c8na tu\u02c8n tu\u02c8n tcub tmlo\u02c8n tnom cyuyax ttzi pwert tuyax tapya."
                },
                "16": {
                    "verse_nr": "16",
                    "verse": "Junelne cykena kej cyaja plaj te tnom. Tej tcub tmlo\u02c8n jtnom tuya ptz\u02c8unt, at wukak syent ajlab tkene. Junx ta\u02c8 twe\u02c8 tisenx tkene tuya twitz tuya twe\u02c8."
                },
                "17": {
                    "verse_nr": "17",
                    "verse": "Bix e cub tmlo\u02c8n \u00e1ngel jtapya. Oxc\u02c8al tuya cablaaj bara twe\u02c8. Amale \u00e1ngelet, pero e cub tmlo\u02c8n tisen jun xjal."
                },
                "18": {
                    "verse_nr": "18",
                    "verse": "Ttx\u02c8otx\u02c8el jtapya tisenj xak diamante. Yaltzen te tnom, ttx\u02c8otx\u02c8el puroxsen oro, bix tisen viiyre tu\u02c8n tex kcye\u02c8yen tuj."
                },
                "19": {
                    "verse_nr": "19",
                    "verse": "Yaltzen kej cablaaj xak ajben te tk\u02c8uklel tnom, e baj bint tuya juun wik xak wi\u02c8yelxix. Jtneel xak, diamante. Jatzen tcab xak, zafiro. Jatzen toxen xak, \u00e1gata. Jatzen tcyaa\u02c8n xak, esmeralda."
                },
                "20": {
                    "verse_nr": "20",
                    "verse": "Jatzen tjwe\u02c8yan xak, \u00f3nice. Jatzen twukakan xak, cornalina. Jatzen twuukan xak, cris\u00f3lito. Jatzen twajxakan xak, berilo. Jatzen tbeljajan xak, topacio. Jatzen tlajan xak, crisoprasa. Jatzen tjunlajan xak, jacinto. Bix jatzen tcablajan xak, amatista."
                },
                "21": {
                    "verse_nr": "21",
                    "verse": "Yaltzen kej cablaaj ttzi pwert, perla cytx\u02c8otx\u02c8el. Jaca juun ttzi pwert jun perla. Yaltzen ke be tuj tnom, puro oro cytx\u02c8otx\u02c8el, bix tisen viiyre, tu\u02c8n tex kcye\u02c8yen tuj."
                },
                "22": {
                    "verse_nr": "22",
                    "verse": "Bix mintii\u02c8 tja Dios e wila tuj tnom, cuma at Kman Dios te cykilca tipemal tuj, tuyax Jtal Carnel, tu\u02c8ntzen cyjaw nimsaj."
                },
                "23": {
                    "verse_nr": "23",
                    "verse": "Mintii\u02c8 il ti\u02c8j tu\u02c8n tk\u02c8on k\u02c8ij bix xjaw cyken luz tuj tnom, cuma tu\u02c8nx tspi\u02c8yemal Dios bix Jtal Carnel spi\u02c8yenxsen ta\u02c8."
                },
                "24": {
                    "verse_nr": "24",
                    "verse": "Tu\u02c8nj spi\u02c8yel lu, cykilca xjal twitz tx\u02c8otx\u02c8 nchic\u02c8ajaxsen tuj cybe. Bix cykilca cawel twitz tx\u02c8otx\u02c8 chi k\u02c8ol nimbil te tnom."
                },
                "25": {
                    "verse_nr": "25",
                    "verse": "Mintii\u02c8 koniyan, nuk o\u02c8cx k\u02c8ij. Ju\u02c8 tzunj, mlay chi lmet ttzi pwert."
                },
                "26": {
                    "verse_nr": "26",
                    "verse": "Cykilca xjal twitz tx\u02c8otx\u02c8 cxe\u02c8l cyk\u02c8o\u02c8n nimbil bix cyk\u02c8inemal te tnom."
                },
                "27": {
                    "verse_nr": "27",
                    "verse": "Pero mlay tz\u02c8ocx jun tz\u02c8il tuj. Min\u2011al jun binchal il bix ka \u1e8dtak\u02c8el chi oquex tuj. Nuk o\u02c8cx kej xjal tz\u02c8i\u02c8ben cybi tuj tu\u02c8j Jtal Carnel tzin tkba\u02c8n alcyej ma tiik\u02c8 tchunk\u02c8lal te junx maj."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Bix e tzaj tyeec\u02c8an \u00e1ngel jun nima\u02c8 weya n\u2011etz twitz tk\u02c8ukbil Dios bix tuyaj Tal Carnel, j\u2011a\u02c8 te chunk\u02c8lal te junx maj. Nkoptz\u02c8aj a\u02c8 tisen viiyre."
                },
                "2": {
                    "verse_nr": "2",
                    "verse": "Nbet nima\u02c8 tmij be tej tnom. Bix tuj cyca\u02c8bel ttzii\u02c8 nima\u02c8 tcub jun wiy\u02c8 tzee\u02c8 te chunk\u02c8lal te junx maj. Tzin tk\u02c8o\u02c8n twitz cablaaj maj tuj jnabk\u02c8i. Cykilca xjaw tzin tk\u02c8o\u02c8n twitz. Bix t\u2011xak tzee\u02c8 najben te k\u02c8anel cye cykilca xjal."
                },
                "3": {
                    "verse_nr": "3",
                    "verse": "Mintii\u02c8tl castiwa. Bix jawnex tk\u02c8ukbil Dios bix Jtal Carnel ctemel tuj tnom. Bix chi ajbel t\u2011xjal te."
                },
                "4": {
                    "verse_nr": "4",
                    "verse": "C\u02c8oquel cycye\u02c8yen twitz, bix c\u02c8oquel tbi tibaj cywitz."
                },
                "5": {
                    "verse_nr": "5",
                    "verse": "Mintii\u02c8tl koniyan. Bix mintii\u02c8tl il ti\u02c8j tu\u02c8n cyajben cantil bix k\u02c8ij cye xjal, cuma jax Kman Dios ctemel tu\u02c8n tk\u02c8on spi\u02c8yen cye xjal. Bix chi cawel xjal tuya Dios te junx maj."
                },
                "6": {
                    "verse_nr": "6",
                    "verse": "Tz\u0308i Cristo cyjulu chin ul meltz\u02c8aj naja - Bix e tzaj tkba\u02c8n \u00e1ngel weya: \u2015Jaxxix kej yol lu, bix ba\u02c8n tu\u02c8n tke cyc\u02c8u\u02c8ja cyi\u02c8j. Ja te Dios, Jkaaw, jatzenj Dios e tzaj tk\u02c8o\u02c8n tyol cye tyolel nejl tu\u02c8nj Esp\u00edritu Santo, ma tzaj tsma\u02c8n tsanjel tuj cya\u02c8j ja\u02c8lewe tu\u02c8n ttzaj tyeec\u02c8an cye t\u2011xjal j\u2011at tu\u02c8n tul."
                },
                "7": {
                    "verse_nr": "7",
                    "verse": "Ma txi\u02c8 tkba\u02c8n Jesucristo: \u201cChin ul naja,\u201d tz\u0308i. At t\u2011xtalbil Dios cyibaj kej xjal nxi\u02c8 cyniman kej yol ma cub ttz\u02c8i\u02c8bena tuj u\u02c8j\u2015tz\u0308i \u00e1ngel weya."
                },
                "8": {
                    "verse_nr": "8",
                    "verse": "Inayena, Juan, e nbi\u02c8ya bix e wila cykilcaj lu, bix tej t\u2011xi\u02c8 nbi\u02c8na bix e wila, in cub mutzk\u02c8aja t\u2011xee\u02c8 tken j\u2011\u00e1ngel otk tzaj tyeec\u02c8an jlu weya."
                },
                "9": {
                    "verse_nr": "9",
                    "verse": "Pero e tzaj tkba\u02c8n weya: \u2015Mi\u02c8n tbinchaya ju\u02c8wa, cuma nuk jun t\u2011ak\u02c8anal Dios kena tisen jay bix tisen ke niy\u02c8tl ocslal nxi\u02c8 cyk\u02c8umen tyol Dios bix tisen kej nchi niman kej yol k\u02c8o\u02c8n tey tu\u02c8n Dios. Nuk o\u02c8cx nimsanwe Dios\u2015tz\u0308i \u00e1ngel weya."
                },
                "10": {
                    "verse_nr": "10",
                    "verse": "Bix e tzaj tkba\u02c8ntl \u00e1ngel weya: \u2015Mi\u02c8n cub tewena ja u\u02c8ja lu jaa\u02c8 ma cub ttz\u02c8i\u02c8bena tyol Dios, cuma tzul tyem tu\u02c8n tjapan baj cykilcaj ma cub ttz\u02c8i\u02c8bena."
                },
                "11": {
                    "verse_nr": "11",
                    "verse": "Bix oj tjapan baj cykilcaj, kej xjal aj il, tu\u02c8n cyten aj il. Bix kej xjal tz\u02c8il, tu\u02c8n cyten tz\u02c8ilx. Pero kej xjal jiquen, tu\u02c8n cybinchante jtz\u02c8aklxix. Bix kej xjal sakxix, tu\u02c8n cyajben o\u02c8cx te Dios\u2015tz\u0308i \u00e1ngel weya."
                },
                "12": {
                    "verse_nr": "12",
                    "verse": "Ma txi\u02c8 tkba\u02c8n Cristo cyjulu: \u201cJey\u02c8, chin ul meltz\u02c8aj naja. Bix tzul wii\u02c8na chojbil te teeylex juun la\u02c8 alcyej xbint tu\u02c8n."
                },
                "13": {
                    "verse_nr": "13",
                    "verse": "Inayena tuj tneel bix manc\u02c8bil, t\u2011xee\u02c8 tneel bix bajsbil, tisen kej letra A bix Z."
                },
                "14": {
                    "verse_nr": "14",
                    "verse": "At t\u2011xtalbil Dios cyibaj kej xjal n\u2011el cytxjo\u02c8n ti\u02c8j cyxbalen, tu\u02c8ntzen at cyoclen ti\u02c8j twitzj tzee\u02c8 te chunk\u02c8lal te junx maj, bix tu\u02c8n cyocx ttzi pwertel te tnom."
                },
                "15": {
                    "verse_nr": "15",
                    "verse": "Pero kej xjal at tz\u02c8il cyi\u02c8j, ke chmambaj, ke aj pajlel, ke byol xjal, kej nchi suuken t\u2011xee\u02c8 tken sant, bix cykilca xjal cyaj tu\u02c8n cy\u1e8dtak\u02c8en, mintii\u02c8 cyoclen tu\u02c8n cyocx tuj tnom."
                },
                "16": {
                    "verse_nr": "16",
                    "verse": "Inayena, Jes\u00fas, ma tzaj nsma\u02c8na n\u2011\u00e1ngela tu\u02c8n ttzaj tk\u02c8umen cyey ocslal cykilcaj lu ti\u02c8j ti pjel. Inayena tcwal jrey David, jche\u02c8w njawen te skixa ntxakakan,\u201d tz\u0308i Cristo."
                },
                "17": {
                    "verse_nr": "17",
                    "verse": "Tzin tkba\u02c8n Esp\u00edritu Santo tuyax cykilca ocslal, jt\u2011xu\u02c8l Jtal Carnel, cyej xjal yaa\u02c8n ocslal: \u201cCytzaja.\u201d Bix kej xjal n\u2011oc cybi\u02c8n ja yol lu, chi tzajxit. Chi tzajxit kej xjal at cyajbil tu\u02c8n cyc\u02c8an j\u2011a\u02c8 te chunk\u02c8lal te junx maj. Chi c\u02c8anxit. Mintii\u02c8 twi\u02c8."
                },
                "18": {
                    "verse_nr": "18",
                    "verse": "Cxe\u02c8l nkba\u02c8na cyej xjal nxi\u02c8 cybi\u02c8n kej tyol Dios ma cub ntz\u02c8i\u02c8bena tuj ja u\u02c8j lu, ka at jun xjal ma tz\u02c8oc k\u02c8o\u02c8n mi nuk juntl yol tibaj jyol tz\u02c8i\u02c8ben tuj ja u\u02c8ja, ctzaal tk\u02c8o\u02c8n Dios te kej xitbil tz\u02c8i\u02c8ben tuj ja u\u02c8j lu."
                },
                "19": {
                    "verse_nr": "19",
                    "verse": "Bix ka at jun xjal ma tz\u02c8el k\u02c8inte mi nuk jun tyol Dios tz\u02c8i\u02c8ben tuj ja u\u02c8j lu, q\u02c8ueleltzen tii\u02c8n Dios toclen ti\u02c8j jtzee\u02c8 te chunk\u02c8lal te junx maj, bix mintii\u02c8tl toclen tu\u02c8n tocx tuj nintzaj tnom xjan."
                },
                "20": {
                    "verse_nr": "20",
                    "verse": "Jxjal ma tzaj tk\u02c8o\u02c8n kej yol tz\u02c8i\u02c8ben tuj ja u\u02c8j lu, ja Jes\u00fas, tzin tkba\u02c8n: \u201cChin ul meltz\u02c8aj naja.\u201d Ju\u02c8xit ttena. Ctzaja, Kaaw Jes\u00fas."
                },
                "21": {
                    "verse_nr": "21",
                    "verse": "Tenxittzen t\u2011xtalbil Kaaw Jesucristo tibaj cykilcakey. O\u02c8cx nyolja."
                }
            }
        }
    }
}