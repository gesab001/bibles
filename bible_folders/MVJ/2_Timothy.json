{
    "version": "MVJ",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jun tcab u\u02c8j e xi\u02c8 ttz\u02c8i\u02c8ben ap\u00f3stol Pablo te Timoteo - Jun k\u02c8olbebl tu\u02c8n ap\u00f3stol Pablo - Timoteo ncwal, achena wu\u02c8n. Ntz\u02c8i\u02c8bex xsunja juntl u\u02c8j lu tey. Tzajxit cyxtalbil Kman Dios bix Kaaw Jes\u00fas tibaja, bix tzajxit k\u02c8a\u02c8ben cyc\u02c8u\u02c8jxin ti\u02c8ja, bix tente tuj ttz\u0308yal. Inayena Pablo, tyolel Jes\u00fas. Sma\u02c8n kena tu\u02c8n Dios te kbalte cye xjal ma cyaj tk\u02c8o\u02c8n Dios tyol alj ma tz\u02c8oc maje tchunk\u02c8lal tuya Jes\u00fas, Scy\u02c8o\u02c8n tu\u02c8n Dios, at tchunk\u02c8lal te junx maj."
                },
                "2": {
                    "verse_nr": "2",
                    "verse": "Jun tcab u\u02c8j e xi\u02c8 ttz\u02c8i\u02c8ben ap\u00f3stol Pablo te Timoteo - Jun k\u02c8olbebl tu\u02c8n ap\u00f3stol Pablo - Timoteo ncwal, achena wu\u02c8n. Ntz\u02c8i\u02c8bex xsunja juntl u\u02c8j lu tey. Tzajxit cyxtalbil Kman Dios bix Kaaw Jes\u00fas tibaja, bix tzajxit k\u02c8a\u02c8ben cyc\u02c8u\u02c8jxin ti\u02c8ja, bix tente tuj ttz\u0308yal. Inayena Pablo, tyolel Jes\u00fas. Sma\u02c8n kena tu\u02c8n Dios te kbalte cye xjal ma cyaj tk\u02c8o\u02c8n Dios tyol alj ma tz\u02c8oc maje tchunk\u02c8lal tuya Jes\u00fas, Scy\u02c8o\u02c8n tu\u02c8n Dios, at tchunk\u02c8lal te junx maj."
                },
                "3": {
                    "verse_nr": "3",
                    "verse": "Il ti\u02c8j tu\u02c8n kyolen ti\u02c8j Cristo cye xjal - Ojtzen nchin yolen tuya Dios, tzin nchin ajbenwe texin tuya jun sak nnaabl, tisex ke te njaya ootxa e xi\u02c8 cyna\u02c8n cyexin Dios, nxi\u02c8 nk\u02c8o\u02c8nwe chjonte te Dios ti\u02c8ja, bix nchin na\u02c8nwe Dios ti\u02c8ja te k\u02c8ijl bix te koniyan."
                },
                "4": {
                    "verse_nr": "4",
                    "verse": "Tzinx n\u2011ul tuj nc\u02c8u\u02c8j tetz ta\u02c8l twitza tej kbaj k\u02c8olben tu\u02c8n kpax. Wajxse tz\u02c8oc ncye\u02c8yen naja juntl maj, tu\u02c8n njaw tzalaj."
                },
                "5": {
                    "verse_nr": "5",
                    "verse": "Tzinx n\u2011ul tuj nc\u02c8u\u02c8j ti\u02c8j tey tanem k\u02c8i\u02c8n tu\u02c8na ti\u02c8 Dios. Tneelxix oc ten tanem tyaa\u02c8y Loida bixsen ttxuy Eunice. Ejee\u02c8tzen xuj e ten cyanem ti\u02c8 Dios nejl, bix tzinen tuj nwitz ka ju\u02c8x tey."
                },
                "6": {
                    "verse_nr": "6",
                    "verse": "Ju\u02c8 tzunj we waj txi\u02c8 wokxenan tey tu\u02c8n tjaw titz\u02c8jsa\u02c8na jtipemala te cawel tuj tja Dios o tiik\u02c8a te Dios tej tcub nk\u02c8o\u02c8n nk\u02c8ab tibaja tu\u02c8n toc tajwalela."
                },
                "7": {
                    "verse_nr": "7",
                    "verse": "Bincham taak\u02c8ena tuya cykil tc\u02c8u\u02c8ja, cuma o tzaj tk\u02c8o\u02c8nte Dios Esp\u00edritu Santo ke. Ju\u02c8 tzunj yaa\u02c8n ilxixte ti\u02c8j tu\u02c8n ttzaj ttz\u0308i ki\u02c8j, cuma tu\u02c8n Esp\u00edritu Santo at kipemal, bixsen kanem ti\u02c8 Dios, bix tu\u02c8n t\u2011xi\u02c8 kii\u02c8n ttxolan."
                },
                "8": {
                    "verse_nr": "8",
                    "verse": "Ju\u02c8 tzunj mi\u02c8n tz\u02c8el ch\u02c8ixewey ti\u02c8 tyol Kaaw Jes\u00fas, bix mi\u02c8n tz\u02c8el ch\u02c8ixewey wi\u02c8j, ti\u02c8j lu ken intii\u02c8nctz tuj tzee\u02c8 nuk ti\u02c8jc\u02c8a tyol Jes\u00fas, sino cuyanx jtey q\u02c8uixc\u02c8aj tzul ti\u02c8j oj t\u2011xi\u02c8 tpocba\u02c8na ka ba\u02c8n cyco\u02c8pj xjal, tisenj weya lu kena intii\u02c8nctz tuj tzee\u02c8wa. Dios tey tzul k\u02c8onte tipemal tu\u02c8n tiy\u02c8x q\u02c8uixc\u02c8aj tu\u02c8na oj tcub tz\u02c8aka."
                },
                "9": {
                    "verse_nr": "9",
                    "verse": "Jatzente Diosj o co\u02c8pente ke, bix o ko\u02c8x ttxco\u02c8nxin tu\u02c8n t\u2011xi\u02c8 kii\u02c8n jun kchunk\u02c8lal jiquenxix. O ko tco\u02c8pete Dios tu\u02c8n koc te t\u2011xjalxin, yaa\u02c8n nuk tu\u02c8n kiik\u02c8ente tco\u02c8pbil Dios tu\u02c8nj ba\u02c8n ncub kbinchen, sino tu\u02c8n t\u2011xtalbilte Dios kibaj. Ju\u02c8 tcublen tniq\u02c8uenxin ti\u02c8j jatxe tuj tneel."
                },
                "10": {
                    "verse_nr": "10",
                    "verse": "Nejl min e telni\u02c8yaxte ti e cub tniq\u02c8uenxin ti\u02c8j co\u02c8pbil ke. Pero tejtzen tul jlet Jes\u00fas, Co\u02c8pl ke, twitz tx\u02c8otx\u02c8, bixse e jaw chic\u02c8ajax tnic\u02c8benxin ti\u02c8j tu\u02c8n kco\u02c8pj. Tejtzen tjatz itz\u02c8j Jes\u00fas juntl maj, o cyaj ttzinenxin ti\u02c8j ke ocslal chi jawel itz\u02c8j juntl maj, bix te junx maj, tuya ac\u02c8aj cyxumlal mlay cyim."
                },
                "11": {
                    "verse_nr": "11",
                    "verse": "Tu\u02c8n tzunj kbaj te ja yol lu, Dios o tzaj k\u02c8onte we wajwalela te tyolelxin bix te xnak\u02c8tzal cye cykil xjal, cyuyax kej xjal yaa\u02c8n jud\u00edo."
                },
                "12": {
                    "verse_nr": "12",
                    "verse": "Tu\u02c8nxix xsunja luxse niy\u02c8 nwitza. Pero k\u02c8uklwe nc\u02c8u\u02c8j, cuma ntzki\u02c8nwe ali\u02c8j k\u02c8ukleca nc\u02c8u\u02c8j, bix ntzki\u02c8nxixwe ka cwel tc\u02c8u\u02c8n wexin wanem o txi\u02c8 wokxenan texin, texaj k\u02c8ij oj npon tuyaxin."
                },
                "13": {
                    "verse_nr": "13",
                    "verse": "Cye\u02c8yencxix ka jay nxi\u02c8 kban te ja yol lu o tz\u02c8oc tbi\u02c8na wi\u02c8j, bix mi\u02c8n cub tch\u02c8ixbe\u02c8na, bix kbanxse tuya jun tnaabla ka k\u02c8uklec tc\u02c8u\u02c8ja ti\u02c8 Jes\u00fas bix k\u02c8ak\u02c8 tanema ti\u02c8 Dios bix cyi\u02c8 xjal, la\u02c8 jaa\u02c8 cpomela canan tipemala tu\u02c8n Jes\u00fas."
                },
                "14": {
                    "verse_nr": "14",
                    "verse": "Tuyatzen tonbil Esp\u00edritu Santo i\u02c8tz kuya, tc\u02c8ojla\u02c8y jcyeca tyol Dios o txi\u02c8 tkba\u02c8nxin tey, tu\u02c8n min\u2011al cub ch\u02c8ixbente."
                },
                "15": {
                    "verse_nr": "15",
                    "verse": "Timoteo, ttzki\u02c8ntl tzuna ch\u02c8ixc\u02c8a yaa\u02c8n cykil xjal itzkil twitz Dios tuj tx\u02c8otx\u02c8 te Asia jaa\u02c8 ta\u02c8y, cyuyac\u02c8axtl jxin Figelo bix Herm\u00f3genes, ma cyaj cye\u02c8yente we."
                },
                "16": {
                    "verse_nr": "16",
                    "verse": "Pero at\u2011x juuntl xjal min cyaj cye\u02c8yente we, tisenj jun najaj te tja Ones\u00edforo. Cy\u02c8iwla\u02c8nxitke tu\u02c8n Dios, cuma amale intii\u02c8nctzetwe tuj tzee\u02c8, jatzen Ones\u00edforo oc nimsante nc\u02c8u\u02c8j, bix min el ch\u02c8ixwe wexin wi\u02c8j."
                },
                "17": {
                    "verse_nr": "17",
                    "verse": "Tej ttenxin Roma, min in xi\u02c8 tcye\u02c8yen wexin, sino e jyonxin wi\u02c8j, tejxe ncnet tu\u02c8nxin."
                },
                "18": {
                    "verse_nr": "18",
                    "verse": "N\u2011el tni\u02c8ya ti\u02c8j ti tten toc tonenxin ke xjal tuj tnom te Efeso jaa\u02c8 najley. Nuket tz\u02c8oc t\u2011xel texin tu\u02c8n Kaaw Jes\u00fas oj tpon tumel tu\u02c8n kbaj tninc\u02c8u\u02c8nxin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jun tbanelxix soldado te Jesucristo - Nim xjal o cyaj cye\u02c8yente Jes\u00fas. Yaltzen tey ncwal, tcuya tzuna tu\u02c8n ttzaj tipemala tu\u02c8n Dios, tu\u02c8n tcub we\u02c8y twitz Dios, cuma mojleca tuya Jes\u00fas."
                },
                "2": {
                    "verse_nr": "2",
                    "verse": "Ti jilel kej yol o tz\u02c8oc tbi\u02c8na wi\u02c8j cywitz nim xjal, kbanxse cyej xjal ba\u02c8n toc ke kc\u02c8u\u02c8j cyi\u02c8j tu\u02c8n tbint\u2011xix cyxnak\u02c8tzan te cabtl."
                },
                "3": {
                    "verse_nr": "3",
                    "verse": "Tziy\u02c8xse tu\u02c8na ti jilel q\u02c8uixc\u02c8aj q\u02c8uiyeley tuj taak\u02c8en Jes\u00fas, tisenj weya, bix tisenxix jun soldado niy\u02c8x tu\u02c8n tuj taak\u02c8en tcawel."
                },
                "4": {
                    "verse_nr": "4",
                    "verse": "Kej soldado min tz\u02c8aj cyc\u02c8u\u02c8j ti\u02c8 ti jileltl, cuma il ti\u02c8j n\u2011oc cyc\u02c8ojla\u02c8n cycawel. Jaxse ju\u02c8x tey, mi\u02c8n tz\u02c8el tii\u02c8na tc\u02c8u\u02c8ja ti\u02c8 taak\u02c8en Jes\u00fas."
                },
                "5": {
                    "verse_nr": "5",
                    "verse": "Jaxse ju\u02c8x, ka at jun ajkelel tuj jun skach, ka min xbaj t\u2011xnak\u02c8tzan tiib te ajkelel, bix ka min s\u2011oc tc\u02c8u\u02c8j ti\u02c8j tka\u02c8yel cxe\u02c8l k\u02c8onte tuj il tuj tsakech, mlay tcama tcotz."
                },
                "6": {
                    "verse_nr": "6",
                    "verse": "Jaxse ju\u02c8x cab xjal ak\u02c8anal tuj jun camon ak\u02c8untl. Ja tzunj mas nim tz\u02c8ak\u02c8anan, jaxse jaj ck\u02c8il tej tneel twitz awal."
                },
                "7": {
                    "verse_nr": "7",
                    "verse": "Xi\u02c8manxse ti\u02c8j ti tzin tyeec\u02c8an jyol cyi\u02c8 soldado bix jyol ti\u02c8 jun ajkelel bix jyol cyi\u02c8j ak\u02c8anal tuj camon ak\u02c8untl, bix Dioste cwel k\u02c8onte tumel tu\u02c8n tel tni\u02c8ya cyi\u02c8j techlala."
                },
                "8": {
                    "verse_nr": "8",
                    "verse": "Mi\u02c8n tz\u02c8el tuj tc\u02c8u\u02c8ja ka Jes\u00fas, Scy\u02c8o\u02c8n tu\u02c8n Dios, xjal texin, jatze e\u02c8la itz\u02c8jxin cyi\u02c8 te tja cawel David. Bix jax Diosxin, cuma e telni\u02c8yax tej tjatz itz\u02c8jxin tuj tcyamecyxin. Ja tzunj lu tloq\u02c8uel jba\u02c8n tpocbal k\u02c8i\u02c8n wu\u02c8na."
                },
                "9": {
                    "verse_nr": "9",
                    "verse": "Tu\u02c8n tzunj ba\u02c8n tpocbala niy\u02c8xsewe tak\u02c8 wu\u02c8n, hasta nchin cub \u1e8dpet tuya cadena tuj tzee\u02c8 tisen jun byol xjal. Pero te Dios tyol, tzakpi\u02c8nxte tu\u02c8n tel tpocbal tuj cykil twitz tx\u02c8otx\u02c8. Yaa\u02c8n \u1e8dpo\u02c8nte tisenj weya."
                },
                "10": {
                    "verse_nr": "10",
                    "verse": "Pero cykilj q\u02c8uixc\u02c8aj q\u02c8uiyax wu\u02c8n, q\u02c8uiyaxwe wu\u02c8n cuma tu\u02c8ntzen cybinte jxjal xi\u02c8nen te ocslal Jes\u00fas, tu\u02c8ntzen ba\u02c8n cyiik\u02c8ente jco\u02c8pbil o toye Jes\u00fas, bix tu\u02c8ntzen cypon tuya Jes\u00fas, tu\u02c8n cyten tuyaxin te junx maj tuj jun lugar axse banel bix tzinxse ntxakakan."
                },
                "11": {
                    "verse_nr": "11",
                    "verse": "Te ja tyol jilj lu, jax teja. Tz\u0308i cyjulu: \u201cKa ma txi\u02c8 kk\u02c8on kiib tuj cyamecy nuk ti\u02c8jc\u02c8a Jes\u00fas, ko itz\u02c8jeltzen tuyaxin."
                },
                "12": {
                    "verse_nr": "12",
                    "verse": "Ka ma tziy\u02c8x q\u02c8uixc\u02c8aj ku\u02c8n nuk ti\u02c8jc\u02c8axin, attzen koclel tuyaxin tuj tcawbilxin. Ka min xcyaj kk\u02c8o\u02c8n tuj chic\u02c8aj ka te Jes\u00fas ejoo\u02c8, ja tzunxin cyjel k\u02c8onte tuj chic\u02c8aj ka yaa\u02c8n texin ejoo\u02c8."
                },
                "13": {
                    "verse_nr": "13",
                    "verse": "Pero texin tzinx nbint texin tu\u02c8n ti jilel tzin tkba\u02c8nxin, bix mlay cub tch\u02c8ixbe\u02c8n texin tyolxin, amale mint bint ke ku\u02c8n alcyej nxi\u02c8 kyolen,\u201d tz\u0308i tyol jilj."
                },
                "14": {
                    "verse_nr": "14",
                    "verse": "Jun sey\u02c8 bix ba\u02c8n xnak\u02c8tzal tuj twitz Dios - Kbanxse ti toc wu\u02c8n cye xjal, bix tzinenxse kbanx cye twitz Dios tu\u02c8n mi\u02c8n baj cypetxen cyiib ti\u02c8j yol tuj tyol Dios. Oj cyak\u02c8 petxl cyiib ju\u02c8wa, mintii\u02c8 ba\u02c8n tajbe\u02c8na, bix alj ma tz\u02c8oc ebinte, nuk ak\u02c8bilcye tuj il."
                },
                "15": {
                    "verse_nr": "15",
                    "verse": "Pjelxix t\u2011xnak\u02c8tza\u02c8na ti\u02c8j ti ctemela tu\u02c8n toca te jun xjal sey\u02c8 bix ba\u02c8n twitz Dios. Oj tbint tu\u02c8na ju\u02c8wa, mintii\u02c8xix il ti\u02c8j tjaw ch\u02c8ixewey ti\u02c8j tii\u02c8n xnak\u02c8tzana cye xjal. Xnak\u02c8tzam tyol Dios cye xjal tu\u02c8n tcyajxix tzinen tuj cywitz."
                },
                "16": {
                    "verse_nr": "16",
                    "verse": "Oj tak\u02c8a xnak\u02c8tzal xjal, xomel jtik\u02c8ch yolel mintii\u02c8 ba\u02c8n tajbe\u02c8na, bix te twitz tx\u02c8otx\u02c8, bix jun wikxitl tten tuya tyol Dios, cuma ja tzunja n\u2011el lak\u02c8bante cye xjal mas ti\u02c8 Dios."
                },
                "17": {
                    "verse_nr": "17",
                    "verse": "Tisen veneno nxi\u02c8 le\u02c8n tuj cychu\u02c8l xjal, ju\u02c8xse cyten jyola te cyanem xjal. Ju\u02c8tzen tten cyxnak\u02c8atz Himeneo bix Fileto cye xjal."
                },
                "18": {
                    "verse_nr": "18",
                    "verse": "O chi cub tzpet tuj yol jaxxix, cuma ete\u02c8c\u02c8a kbalte cye xjal ka yaa\u02c8n ju\u02c8 ttenj tyol Dios nbyan ka cjawetz itz\u02c8j kxumlal juntl maj. Cyu\u02c8n tzunj yol lu nxa\u02c8 cyxoo\u02c8n cyanem xjal ti\u02c8 Jes\u00fas."
                },
                "19": {
                    "verse_nr": "19",
                    "verse": "Pero te Dios tyol o cyajte tloq\u02c8uel mlay cub xitj. Bix al tzunj ma tz\u02c8oc ebinte tyolxin, tz\u0308itzen Dios cyjulu: \u201cTtzki\u02c8nte Kman Dios al kej texin t\u2011xjal,\u201d bix \u201cAl kej ma chi na\u02c8nte ka ja Dios Cyaaw, il ti\u02c8j q\u02c8uelel cypa\u02c8n cyiib ti\u02c8j tka\u02c8yel,\u201d tz\u0308i Dios."
                },
                "20": {
                    "verse_nr": "20",
                    "verse": "Tuj jun jaa\u02c8 te jun k\u02c8ina at lak te oro bix te plata. Ejee\u02c8 tzunja nintzaj cymunel. Bix jax atte lak te tzee\u02c8 bix te tx\u02c8otx\u02c8. Ejee\u02c8 tzunja yaa\u02c8n nintzaj cymunel."
                },
                "21": {
                    "verse_nr": "21",
                    "verse": "Jaxse ju\u02c8x ka at jun xjal ma ttx\u02c8aj tiib cyuj tka\u02c8yel o byan wu\u02c8na, ba\u02c8ntltzen te tajbel\u2011lel tuj nintzaj taak\u02c8en Dios, tisen tzunj lak nintzaj tmunel tuj twitz taaw."
                },
                "22": {
                    "verse_nr": "22",
                    "verse": "Ju\u02c8 tzunj xomel jka\u02c8 tajbela tuj tcwalela. Tetzen t\u2011xelja bincham tzunj ba\u02c8nxix tuj twitz Dios, c\u02c8oquelxix tak\u02c8 tey, ba\u02c8nx cwel we\u02c8y twitz Jes\u00fas, bix cwel tena tuj ttz\u0308yal. Jyom tzunja lu cyuyaj xjal jaxxix cyu\u02c8n twitz Dios."
                },
                "23": {
                    "verse_nr": "23",
                    "verse": "Mi\u02c8n tz\u02c8oc tk\u02c8o\u02c8na tc\u02c8u\u02c8ja ti\u02c8 tyol jun xjal oj tak\u02c8 petxl tyol. Ttzki\u02c8ntl tzuna nuk k\u02c8oj tzin tjyo\u02c8n."
                },
                "24": {
                    "verse_nr": "24",
                    "verse": "Jun onlte Dios, mixben tcub ten tuj k\u02c8oj. Yaa\u02c8n ju\u02c8 tewa, sino cwelxix tente tuj ba\u02c8n tuya cykil xjal, tbanelxix tnaabl te xnak\u02c8tzal, bix nimx tc\u02c8u\u02c8j oj toc bint jka\u02c8 ti\u02c8j,"
                },
                "25": {
                    "verse_nr": "25",
                    "verse": "bix cxe\u02c8l tkba\u02c8n tuyaxix tanem cyej xjal n\u2011oc jyonte tuya k\u02c8oj. Ojtzen t\u2011xi\u02c8 tkba\u02c8n onlte Dios cyej xjal jyol k\u02c8oj ju\u02c8wa, kapetzen jac\u02c8a tz\u02c8el cyniy\u02c8 ti\u02c8 cyil twitz Dios, bix tu\u02c8n tel cyniy\u02c8 ti\u02c8j alcyej yol jax,"
                },
                "26": {
                    "verse_nr": "26",
                    "verse": "tu\u02c8n tel cywatl, bix tu\u02c8n cytzokpaj tuj tk\u02c8ab taaw il, jaa\u02c8j tzyu\u02c8nake tu\u02c8n tcub cybincha\u02c8nj ti jilel tajbil taaw il."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Cynaabl xjal cyuj kej manc\u02c8bil k\u02c8ij - Timoteo, wajtzen tz\u02c8el tni\u02c8ya ti\u02c8j cyej manc\u02c8bil k\u02c8ij chi ultzen tuya nim pena, bix wajtzen tz\u02c8el tni\u02c8ya ti\u02c8j tii\u02c8n cynaabl xjal cyuj kej k\u02c8ija."
                },
                "2": {
                    "verse_nr": "2",
                    "verse": "Ke xjal nuk ejee\u02c8x c\u02c8oquel cyak\u02c8 cye, nuk pwak ccyajbe\u02c8, c\u02c8oquel cyk\u02c8on cyiib te nintzaj cywitz xjal, q\u02c8uiyel tuj cyc\u02c8u\u02c8j ka nintzajke, bix nim chi oquel chi\u02c8l ti\u02c8 Dios, mi\u02c8n tz\u02c8oc cybi\u02c8n cyman, ya mintii\u02c8tl cybanel, bix ya mi\u02c8n tz\u02c8oc tocl tyol Dios ti\u02c8 cywi\u02c8,"
                },
                "3": {
                    "verse_nr": "3",
                    "verse": "mintii\u02c8tl cyanem, bix ya mi\u02c8n tz\u02c8oc k\u02c8a\u02c8ben cyc\u02c8u\u02c8j ti\u02c8 juntl xjal, nuk chi cwel ten xtz\u02c8iml yol, mlay bint cytzyunte cyiib bix ya mi\u02c8n cycuyatl tu\u02c8n toc juntl xjal te tzyulcye, chi oquel te yuwin, bix cyaj k\u02c8ojxse cykilj ba\u02c8n,"
                },
                "4": {
                    "verse_nr": "4",
                    "verse": "cxe\u02c8l cyk\u02c8o\u02c8n jun cyuya tuj tk\u02c8ab juntl xjal, bix cyxoo\u02c8 cyiib, axse chi elela tuj cywitz, bix cxe\u02c8l cyjyo\u02c8n la\u02c8 alcye cyaj, yaa\u02c8ntl Dios cyjya\u02c8."
                },
                "5": {
                    "verse_nr": "5",
                    "verse": "Bix at xjal c\u02c8oquel cyk\u02c8on cyiib te ocslal Dios nuk ti\u02c8 cycye\u02c8yenc, pero mintii\u02c8 tipemal cyocslabl, cuma nuk ten cyu\u02c8n. Tisen kej xjal ca\u02c8ba cywitz tisen kej lu matzen chi ak\u02c8 jawel jlet ja\u02c8lewe. Mintzentii\u02c8 toclena cyi\u02c8j xjala,"
                },
                "6": {
                    "verse_nr": "6",
                    "verse": "cuma cyxol tzunj xjala tocxa cabtl chi oquex tiy\u02c8 cyuj jaa\u02c8 te yolel ti\u02c8 tyol Dios pero jun wikxitl cye cyaj. Tisen tzunj, at xuuj ba\u02c8n tcub cyc\u02c8u\u02c8j cyu\u02c8n ka jax cyxnak\u02c8atz, cuma ke cyej xuuj na\u02c8cke bix cht\u02c8ol cynaabl tu\u02c8n cyil, bix cuma ke cyej xuuj cykilcye yol n\u2011oc cybi\u02c8n."
                },
                "7": {
                    "verse_nr": "7",
                    "verse": "Ejee\u02c8tzen xuuj nuk nchi xnak\u02c8tzanx, pero mlay pon cnetj jax tyol Dios cyu\u02c8n."
                },
                "8": {
                    "verse_nr": "8",
                    "verse": "Ke cyej yajlal xjal, ju\u02c8tzen ke cyeja tisen kej xin tchman cawel te Egipto nejl, jxin Janes bix Jambres, e cub bint jun techlal cyu\u02c8nxin tisenj te Mois\u00e9s, pero bix oc meltz\u02c8ajkexin k\u02c8ojlel ti\u02c8 Mois\u00e9s. N\u2011oc cyxnak\u02c8tza\u02c8n cyej xjal ca\u02c8ba cywitz ocslabl, pero nchi oc meltz\u02c8ajxin k\u02c8ojlel ti\u02c8j jax yol, cuma at ttzacaj cynaablxin, bix min tz\u02c8el cyniy\u02c8xin ti\u02c8j alcye jax."
                },
                "9": {
                    "verse_nr": "9",
                    "verse": "Nuk jaa\u02c8x chi pomela we\u02c8xin tuya cyyolxin, pero cwa mlay chi eltlxin ba\u02c8n tu\u02c8n tcub tc\u02c8u\u02c8j nimtl xjal cyu\u02c8nxin, cuma tisen kej xin chmambaj te Egipto cwa cycub tz\u02c8akxin, jaxse ju\u02c8x kej xjala lwewa cchic\u02c8ajaxel cy\u1e8dtak\u02c8bil."
                },
                "10": {
                    "verse_nr": "10",
                    "verse": "Pero tey, yaa\u02c8n ju\u02c8y. May\u02c8x tz\u02c8el tey tniy\u02c8 ti\u02c8j we nxnak\u02c8atz, bix ti tten weya nnaabl, bix ti waja, bix ti tten k\u02c8uklec nc\u02c8u\u02c8j ti\u02c8 Dios, bix nimxse nc\u02c8u\u02c8ja, bix tii\u02c8n tak\u02c8 Dios n\u2011oc we, bixse wipemala tu\u02c8n tiy\u02c8x wu\u02c8na,"
                },
                "11": {
                    "verse_nr": "11",
                    "verse": "bix tii\u02c8nj ttzyet ntzyuja, bixse q\u02c8uixc\u02c8aj nuk ti\u02c8jc\u02c8a tyol Dios. Ttzki\u02c8ntl tzuna tik\u02c8ch e baj we bix tik\u02c8ch q\u02c8uixc\u02c8ajel in i\u02c8ya cyuj tnom te Antioqu\u00eda, Iconio, bix Listra. Pero jaxse Dios e co\u02c8pante we tuj cykil il."
                },
                "12": {
                    "verse_nr": "12",
                    "verse": "Jaxse alj ma tajbe txi\u02c8 lpe ti\u02c8 Jes\u00fas q\u02c8uiyaxse tchyonel tu\u02c8n."
                },
                "13": {
                    "verse_nr": "13",
                    "verse": "Pero tzunkej xjal ka\u02c8 bix kej yajlal xjal mas pjel cyyajla\u02c8n xjal bix ejee\u02c8xsen q\u02c8uelel pa\u02c8nte mas cyiib ti\u02c8j jax tyol Dios."
                },
                "14": {
                    "verse_nr": "14",
                    "verse": "Pero amale cykilet ja lu pjel, we\u02c8c\u02c8axix tey tuj cykilj ma tcana, bix ma tz\u02c8oc ke tc\u02c8u\u02c8ja ti\u02c8j, cuma ttzki\u02c8ntl tzuna min baj kxnak\u02c8tza\u02c8n key tuya nic\u02c8bil yol,"
                },
                "15": {
                    "verse_nr": "15",
                    "verse": "bix ttzki\u02c8ntla jatxe tuj tcwalela ti toc tu\u02c8n tyol Dios. Jatzen tyol Dios ck\u02c8olte tnaabla tu\u02c8n tiy\u02c8 tilbila ti\u02c8j, bix tzin tyeec\u02c8an alcyej tbeyel co\u02c8pbil tuj tk\u02c8ab il, ti\u02c8j k\u02c8uklec kc\u02c8u\u02c8j ti\u02c8 Jes\u00fas."
                },
                "16": {
                    "verse_nr": "16",
                    "verse": "Cykilj e cu\u02c8x cytz\u02c8i\u02c8ben xjal tuj tyol Dios, cykilte oc t\u2011xjik\u02c8en Dios. Ja te Dios e xi\u02c8 k\u02c8onte cynaabl xjal te tz\u02c8iblc\u02c8ate, yaa\u02c8n ke cye xjal e kbante. Ju\u02c8 tzunj najbente te xnak\u02c8tzabl tej jaxxix, bix tu\u02c8n toc ch\u02c8iquet jka\u02c8, bix tu\u02c8n tel kniy\u02c8 ti\u02c8j tka\u02c8yel te ninc\u02c8ul kchunk\u02c8lal, bix tu\u02c8n kbaj xnak\u02c8tzet te kajbelel te Dios,"
                },
                "17": {
                    "verse_nr": "17",
                    "verse": "bix tu\u02c8ntzen jun t\u2011xjal Dios ba\u02c8n tbint tu\u02c8n, bix tu\u02c8n binne tten tuj cykil taak\u02c8en Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Tej t\u2011xi\u02c8 tcyiwsa\u02c8n Pablo tnaabl Timoteo ti\u02c8j alcye tu\u02c8n tbint tu\u02c8n - Timoteo, twitz Dios bix twitz Jes\u00fas cxe\u02c8lxix wokxenan tey tu\u02c8n t\u2011xi\u02c8 tkba\u02c8na tyol Dios cye xjal, cuma la\u02c8 alcye jun k\u02c8ij tzul meltz\u02c8aj Jes\u00fas, Scy\u02c8o\u02c8n tu\u02c8n Dios, te cawel tibaj cyil jxjal i\u02c8tzx bixsen te cawel tibaj cyil cykilj xjal chi jawetz itz\u02c8j, bix ccawelxin tibaj twitz tx\u02c8otx\u02c8."
                },
                "2": {
                    "verse_nr": "2",
                    "verse": "Ju\u02c8 tzunj, ka cyaj xjal cybi bix ka min, pero tey binne ttena te kbalx tyol Dios, cuma Dios c\u02c8oquel cye\u02c8yente tey tii\u02c8na tuj tyolxin. K\u02c8o\u02c8nc tipena ti\u02c8j tu\u02c8n tcub tc\u02c8u\u02c8j xjal ka ka\u02c8 ncub tbinche, bix cxe\u02c8l tkba\u02c8na tu\u02c8n tcyaj il cyu\u02c8n, bix cxe\u02c8l tkba\u02c8na cye ti cwel bint cyu\u02c8n, bix nimx tc\u02c8u\u02c8ja oj t\u2011xi\u02c8 tkba\u02c8na."
                },
                "3": {
                    "verse_nr": "3",
                    "verse": "Cpomel jun k\u02c8ij mlay tziy\u02c8xtl jba\u02c8n xnak\u02c8tza\u02c8na cyu\u02c8n xjal. Cxe\u02c8l cyjyo\u02c8ntl cyxnak\u02c8tzal te xnak\u02c8tzaleccye ti\u02c8j alcyej cye cyaj tz\u02c8oc cybi\u02c8n, cuma mintzentii\u02c8 c\u02c8oquel tbinchen cye xjal tuj cywitz."
                },
                "4": {
                    "verse_nr": "4",
                    "verse": "Nuk c\u02c8aaltz cyk\u02c8o\u02c8ntl tzalcyi\u02c8j twitzj jax tyol Dios, bix cxe\u02c8l cybi\u02c8n tik\u02c8ch nic\u02c8bil yolel."
                },
                "5": {
                    "verse_nr": "5",
                    "verse": "Perotzen tey, c\u02c8u\u02c8m alcyej tbey, q\u02c8uiyax tchyonel tu\u02c8na, nuk xnak\u02c8tzanx cyxol xjal ti tten tpocbalj co\u02c8pbil tu\u02c8n Jes\u00fas, bix cuyamxix alcyej taak\u02c8ena."
                },
                "6": {
                    "verse_nr": "6",
                    "verse": "Yal weya, ma pon tumel tu\u02c8n nbyeta nuk ti\u02c8jc\u02c8a Jes\u00fas. Ya ma tzul canan tumel ncyamecya."
                },
                "7": {
                    "verse_nr": "7",
                    "verse": "Yaltzen te wajbelela te Jes\u00fas, bajx cyja\u02c8 ncye\u02c8yen wexin, ox tz\u02c8oc nbi\u02c8n wexin tuj tyolxin, bix ox chin we\u02c8we twitz tyolxin."
                },
                "8": {
                    "verse_nr": "8",
                    "verse": "Ju\u02c8 tzunj, te tzunj k\u02c8ij oj tak\u02c8 jxin Kaaw cyey\u02c8lx tumel, cwiik\u02c8elwe jun nin ncotz texin, cuma jaxin cyey\u02c8lx tumel tujxix tumel cyibaj xjal. Bix yaa\u02c8n nuk wec\u02c8awe ctzaala tk\u02c8o\u02c8n texin, sino tuyaxe te cykilj xjal n\u2011oc tak\u02c8 cye tu\u02c8n tul meltz\u02c8ajxin juntl maj."
                },
                "9": {
                    "verse_nr": "9",
                    "verse": "E tkba Pablo te Timoteo alcye tu\u02c8n tbint tu\u02c8n - Nuksama, Timoteo, tz\u02c8oc tilel tu\u02c8na tu\u02c8n tul naja cyey\u02c8l we,"
                },
                "10": {
                    "verse_nr": "10",
                    "verse": "cuma ma chin cyaj cye\u02c8yena tu\u02c8nj xin Demas tu\u02c8n tik\u02c8ch jilelj te twitz tx\u02c8otx\u02c8a, bix ma txi\u02c8xin tuj tnom te Tesal\u00f3nica. Yal tej xin Crescente, o txi\u02c8xin tuj ttx\u02c8otx\u02c8 Galacia. Yal tej xin Tito, ju\u02c8 ma txi\u02c8tlxin tuj ttx\u02c8otx\u02c8 Dalmacia."
                },
                "11": {
                    "verse_nr": "11",
                    "verse": "Cyxoltzen wuyena tzalu, nukxix jac\u02c8atl Lucas at wuyena. K\u02c8intztzen Marcos tuyey oj ttzaja, cuma at c\u02c8ajbela we."
                },
                "12": {
                    "verse_nr": "12",
                    "verse": "Yal jxin T\u00edquico, min\u2011al tzalu, cuma o txi\u02c8 nchk\u02c8o\u02c8nxin tuyey tuj tnom Efeso."
                },
                "13": {
                    "verse_nr": "13",
                    "verse": "Oj ttzaja, na\u02c8mc\u02c8a tu\u02c8n ttzaj tii\u02c8na ja ncapa e cyaj nk\u02c8o\u02c8na tja Carpo tuj tnom te Troas, cyuyaxj libro, bix ejee\u02c8xixj tz\u02c8u\u02c8n tz\u02c8i\u02c8ben cywitz, ejee\u02c8xix xsunja mas il cyi\u02c8j."
                },
                "14": {
                    "verse_nr": "14",
                    "verse": "Yal te Alejandro, jxin txnol xcbil, nimxse tka\u02c8yel ma tz\u02c8oc tbinchexin wi\u02c8j. Diostzele c\u02c8oquel k\u02c8onte t\u2011xel texin tisenx tik\u02c8ch ma tz\u02c8oc tbinchexin wi\u02c8j."
                },
                "15": {
                    "verse_nr": "15",
                    "verse": "Ju\u02c8x tey, c\u02c8ojlam tiiba twitzxin, cuma may\u02c8xse tz\u02c8oc meltz\u02c8ajxin k\u02c8ojlel ti\u02c8 kxnak\u02c8atz."
                },
                "16": {
                    "verse_nr": "16",
                    "verse": "Tej npona tneel maj te stisel twitz cawel, min\u2011al juntl oc clonte we. Cykilca ke ocslal wuya e cyaj cye\u02c8yente we. Pero cutz\u0308it ka min s\u2011oc tk\u02c8o\u02c8n Dios te tajlal cyil."
                },
                "17": {
                    "verse_nr": "17",
                    "verse": "Pero te Kman Dios e ten wexin wuya, bix e tzaj tk\u02c8o\u02c8n wexin wipemal, tu\u02c8ntzen tbint nkbanteya tpocbal tyol Dios te co\u02c8pbil, tu\u02c8ntzen toc cybi\u02c8ntl nim xjal te jun wikxitl tnom tocx tuj stisbil, tu\u02c8ntzen toc cybi\u02c8n jxjal yaa\u02c8n jud\u00edo mintii\u02c8 tumel Dios cyuya. Ju\u02c8tzen in cleta tuj tk\u02c8ab cawel, tisenc\u02c8a in cleta tuj ttzi jun balen, tu\u02c8n Dios."
                },
                "18": {
                    "verse_nr": "18",
                    "verse": "Yal ja\u02c8lewe Dios q\u02c8uelel k\u02c8inte naj we tuj tka\u02c8yel te junx maj, bix chin aal tii\u02c8nxin tuj cya\u02c8j jaa\u02c8 ncawenaxin. \u00a1Nimaxit tbi Dios te junx maj! \u00a1Ju\u02c8 ttzuna!"
                },
                "19": {
                    "verse_nr": "19",
                    "verse": "Jun k\u02c8olbebl tu\u02c8n Pablo te manc\u02c8bil yol - K\u02c8onxa jun k\u02c8olbebl tej xuj Prisca bix te tchmilxuj Aquila bixse cye te tja Ones\u00edforo."
                },
                "20": {
                    "verse_nr": "20",
                    "verse": "Yal tej xin Erasto, ma cyajxin tuj tnom te Corinto, bixse Tr\u00f3fimo ma cyajxin tuj tnom te Mileto, cuma yaabxin."
                },
                "21": {
                    "verse_nr": "21",
                    "verse": "Bix tz\u02c8oc tilel tu\u02c8na tu\u02c8n tul canana te mintkna\u02c8x tul tyem te nim cyk\u02c8i\u02c8k tibaj mar. Ma txi\u02c8 jun k\u02c8olbebl tey cyu\u02c8nj xjal lu: Eubulo, Pudente, Lino, bixse Claudia, bix cabtl ocslal."
                },
                "22": {
                    "verse_nr": "22",
                    "verse": "Tenxittzen Kaaw Jes\u00fas tuyey, bix nukxittzen tzaj tk\u02c8o\u02c8n Kman Dios t\u2011xtalbil tibaj cykilcakey ocslal. O\u02c8cx xsunj."
                }
            }
        }
    }
}