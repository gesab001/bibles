{
    "version": "MVJ",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jun tcab u\u02c8j e xi\u02c8 ttz\u02c8i\u02c8ben ap\u00f3stol Pedro - Jun k\u02c8olbebl tu\u02c8n ap\u00f3stol Pedro - Inayena Sim\u00f3n Pedro. Jun t\u2011ak\u02c8anal bix jun t\u2011xel Jesucristo kena. Nxi\u02c8 ntz\u02c8i\u02c8bena ja u\u02c8j lu te cyey xjal ma chi ocslana ti\u02c8 Cristo tisen keya, ejoo\u02c8ya t\u2011xel Jes\u00fas. Clol ke bix Diosxin, bix cuma jiquenxin, ma k\u02c8oj ke tu\u02c8n koc te ocslal."
                },
                "2": {
                    "verse_nr": "2",
                    "verse": "Tzajxit nim xtalbil cyey bix chi tenxita tuj ttz\u0308yal tu\u02c8nj cytzki\u02c8na Dios tuya Kaaw Jes\u00fas."
                },
                "3": {
                    "verse_nr": "3",
                    "verse": "Ti tten cychunk\u02c8lal ke ocslal - Tu\u02c8nj tipemalxin bix tu\u02c8nj ktzki\u02c8n jaxin, ma tzaj tk\u02c8o\u02c8nxin ke cykilca najben tu\u02c8n tten kchunk\u02c8lal te junx maj bix tu\u02c8n t\u2011xi\u02c8 kii\u02c8n kchunk\u02c8lal tisen taj Dios. Ma ttxocxin ejoo\u02c8 tu\u02c8n kten tuyaxin tuj tcawbilxin jawnex bix tu\u02c8n koc te ttanemxin tbanelxix."
                },
                "4": {
                    "verse_nr": "4",
                    "verse": "Tu\u02c8nj tipemalxin bix tu\u02c8nj ktzki\u02c8n jaxin, ma cyaj tk\u02c8o\u02c8nxin jawnex tyolxin te ke tu\u02c8n t\u2011xi\u02c8 kii\u02c8n jun knaabl jiquen tisenj texin Dios bix tu\u02c8n ktzakpet ti\u02c8j tik\u02c8ch yaa\u02c8n ba\u02c8n at twitz tx\u02c8otx\u02c8."
                },
                "5": {
                    "verse_nr": "5",
                    "verse": "Cuma ma tzaj tk\u02c8o\u02c8n Dios xtalbil te ke tu\u02c8n koc te ttanem jiquen, ju\u02c8 tzunj, yaa\u02c8n nuk chi ocslala ti\u02c8 Cristo, pero jax ju\u02c8xa c\u02c8oquel cyipena ti\u02c8j tu\u02c8n cytena jiquenxix. Bix yaa\u02c8n nuk jaj lu, sino jax ju\u02c8x cyk\u02c8o\u02c8nc cyipena ti\u02c8j tu\u02c8n tel cyni\u02c8ya ti\u02c8j."
                },
                "6": {
                    "verse_nr": "6",
                    "verse": "Bix yaa\u02c8n nuk tu\u02c8n tel cyni\u02c8ya ti\u02c8j. Jax ju\u02c8x cyk\u02c8o\u02c8nc cyipena ti\u02c8j tu\u02c8n ttzyunte cyiiba twitz il. Bix yaa\u02c8n o\u02c8cx tu\u02c8n ttzyun cyiiba. Jax ju\u02c8x tu\u02c8n tten cypasensyey. Bix yaa\u02c8n nuk o\u02c8cx jlu. Jax ju\u02c8x tu\u02c8n t\u2011xi\u02c8 cyii\u02c8na cynaabla tisen taj Dios."
                },
                "7": {
                    "verse_nr": "7",
                    "verse": "Bix yaa\u02c8n nuk o\u02c8cx jlu. Jax ju\u02c8x tu\u02c8n toc cyak\u02c8 ke niy\u02c8tl ocslal cyey. Bix yaa\u02c8n nuk o\u02c8cx tu\u02c8n toc cyak\u02c8 ocslal cyey. Jax ju\u02c8x tu\u02c8n toc cyak\u02c8 cykilca xjal cyey."
                },
                "8": {
                    "verse_nr": "8",
                    "verse": "Katzen ma bint cykilca jlu cyu\u02c8na bix ka tz\u0308\u02c8iyne tz\u0308\u02c8iy cynaabla ju\u02c8wa, nchi ajben tzuna, bix c\u02c8ajbel jlu tu\u02c8n cytzki\u02c8na ja Kaaw Jesucristo."
                },
                "9": {
                    "verse_nr": "9",
                    "verse": "Pero ka min nbint cyu\u02c8na tu\u02c8n cytz\u0308\u02c8iya tuj cyocslabla ju\u02c8wa, tisentzen sjuman ti\u02c8 cywitza min nak\u02c8, bix ka mos\u0308key, cuma ma tz\u02c8el tuj cyc\u02c8u\u02c8ja o chi txjeta tu\u02c8nxin ti\u02c8 cyila te ootxa."
                },
                "10": {
                    "verse_nr": "10",
                    "verse": "Ju\u02c8 tzunj, key ocslal, juntl maj cxe\u02c8l nkba\u02c8na cyey tu\u02c8n toc cyipena ti\u02c8j tu\u02c8n cytena jiquenxix, tu\u02c8ntzen cycyaj tena tuj cyocslabla. E ttxoc Dios ejee\u02c8y bix e tscy\u02c8oxin ejee\u02c8y tu\u02c8n cyoca te t\u2011xjalxin. Ka ma tz\u02c8oc cyipena ti\u02c8j ju\u02c8wa, mi\u02c8n che\u02c8xa tuj il."
                },
                "11": {
                    "verse_nr": "11",
                    "verse": "Cykilcaj ma txi\u02c8 nkba\u02c8na cyey, ka nbint cyu\u02c8na ju\u02c8wa, tuya cykil tc\u02c8u\u02c8j Kaaw Jesucristo, Clol ke, ctk\u02c8a\u02c8 tu\u02c8n cyoca tuj lugar jaa\u02c8 ccawel te junx maj."
                },
                "12": {
                    "verse_nr": "12",
                    "verse": "Ilxsen ti\u02c8j jyol ma txi\u02c8 nkba\u02c8na cyey, tu\u02c8n cycywixa mas tuj cyocslabla. Ju\u02c8 tzunj, mi\u02c8n cyaj nk\u02c8o\u02c8na tu\u02c8n t\u2011xi\u02c8 nkba\u02c8na ja consejo lu nim maj te cyey, amale elet cyni\u02c8ya ti\u02c8j bix ma cub cyi\u02c8ja wu\u02c8na ja\u02c8lewe ka jaxxix nyola."
                },
                "13": {
                    "verse_nr": "13",
                    "verse": "Ti\u02c8j lux kena i\u02c8tza, ba\u02c8n tuj nwitza tu\u02c8n tcyaj nk\u02c8umena cyey ti\u02c8j lu, tu\u02c8ntzen tjaw cyitz\u02c8jsa\u02c8na cynaabla bix tu\u02c8n tul tuj cyc\u02c8u\u02c8ja."
                },
                "14": {
                    "verse_nr": "14",
                    "verse": "Il ti\u02c8j cyjel nk\u02c8umena cyey, cuma n\u2011el nni\u02c8ya ti\u02c8j ch\u02c8ixc\u02c8a tu\u02c8n taj wanema cjawetz tuj nxumlala, cuma o tzaj tyeec\u02c8an Kaaw Jesucristo weya."
                },
                "15": {
                    "verse_nr": "15",
                    "verse": "Lo\u02c8j lux kena i\u02c8tza, c\u02c8oquel wipena ti\u02c8j tu\u02c8n tcyaj wokxenena cyey, tu\u02c8ntzen tul nyola tuj cyc\u02c8u\u02c8ja oj ncyima."
                },
                "16": {
                    "verse_nr": "16",
                    "verse": "Kej ap\u00f3stol o cyil tipemal Jesucristo - Tej t\u2011xi\u02c8 kk\u02c8umena cyey, ejoo\u02c8ya t\u2011xel Kaaw Jesucristo, ti\u02c8j tipemalxin bix ti\u02c8j tu\u02c8n tul meltz\u02c8ajxin juntl maj, yaa\u02c8n nko yolena tisenj nic\u02c8bil yol tzin cyxnak\u02c8tza\u02c8n juuntl xnak\u02c8tzal \u1e8dbi\u02c8lke pero \u1e8dtak\u02c8ke, cuma oc kcye\u02c8yena tej tul jlet\u2011xin kwitza tuya jawnex tipemalxin."
                },
                "17": {
                    "verse_nr": "17",
                    "verse": "Oc kcye\u02c8yena tej ttzaj tk\u02c8o\u02c8n Kman Dios nimbil te Jes\u00fas bix e jaw tnimsa\u02c8nxin tbi. Bix e kbi\u02c8ya tej ttzaj tkba\u02c8n Dios jawnex ti\u02c8j Tcwal cyjulu: \u201cJa weya Ncwal jlu n\u2011oc tak\u02c8 weya. Nimxsen nchin tzalaja ti\u02c8j,\u201d tz\u0308i Dios."
                },
                "18": {
                    "verse_nr": "18",
                    "verse": "Ejoo\u02c8xa e binte kej yol lu tej ttzaj kbet tuj cya\u02c8j, tej kjapana twi\u02c8 witz tuya Jes\u00fas jaa\u02c8 e c\u02c8u\u02c8la ten Dios."
                },
                "19": {
                    "verse_nr": "19",
                    "verse": "Bix yaa\u02c8n nuk ejoo\u02c8ya at kyola ti\u02c8 Cristo. Jax ju\u02c8x at cyyol kej tyolel Dios te ootxa jaxxixxsen. Ba\u02c8n tu\u02c8n toc cyc\u02c8u\u02c8ja ti\u02c8j yol jaxxix, tu\u02c8ntzen tel cyni\u02c8ya ti\u02c8j alcyej jiquen bix alcyej \u1e8dtak\u02c8. Tej yol jaxxix tisen jun jul tzaj, tu\u02c8n tchic\u02c8ajax tik\u02c8ch jilel tuj klolj. Cynimanxa jaxxix ojxe tul meltz\u02c8aj Kaaw bix q\u02c8uelel cyni\u02c8ya ti\u02c8j te junx maj tuj cyanema, tisen oj n\u2011el klolj oj n\u2011ul k\u02c8ij."
                },
                "20": {
                    "verse_nr": "20",
                    "verse": "Il ti\u02c8j q\u02c8uelel cyni\u02c8ya ti\u02c8j tej tcub cytz\u02c8i\u02c8ben ke tyolel Dios tyol Dios twitz t\u2011xak u\u02c8j, yaa\u02c8n cyexxin cyyol e cub cytz\u02c8i\u02c8ben."
                },
                "21": {
                    "verse_nr": "21",
                    "verse": "Bajx cwa\u02c8 cytz\u02c8i\u02c8ben ke tyolel Dios cyex cyajbil, sino nuk o\u02c8cx ajbenke te Dios. K\u02c8i\u02c8nkexin tu\u02c8n Esp\u00edritu Santo, bix nuk tyol Dios e cub cytz\u02c8i\u02c8benxin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kej nchi xnak\u02c8tzan \u1e8dtak\u02c8 yol kxol - Pero cyxol xjal te ootxa, yaa\u02c8n nuk o\u02c8cx e cypocba tyolel Dios jaxxix. Jax ju\u02c8x e ten kej xjal e xi\u02c8 cykba\u02c8n ka tyolel Dioske, pero yaa\u02c8n jax cyu\u02c8n. Bix jax ju\u02c8x ja\u02c8lewe, at xnak\u02c8tzal \u1e8dtak\u02c8 cyxola. Chebe chebe tzin chi xnak\u02c8tzan tuya cynaabl \u1e8dbi\u02c8lke pero \u1e8dtak\u02c8ke bix te xitelke. Tzin cykba\u02c8n ka mintii\u02c8 c\u02c8ajbela jchojbil tu\u02c8n Kaaw tu\u02c8n kclet ti\u02c8 kil. Ju\u02c8 tzunj, tzin cyjyo\u02c8n tu\u02c8n tcub castiwa cyibaj, bix ch\u02c8innch\u02c8e oj tcub."
                },
                "2": {
                    "verse_nr": "2",
                    "verse": "Nim xjal cyxola chi oquel lpe ti\u02c8j cyyec\u02c8bil, tu\u02c8n tbint nuk jaj tajbil cyxumlal cyu\u02c8n, bixsen chi yolel xjal yaa\u02c8n ba\u02c8n ti\u02c8j kocslabl jaxxix."
                },
                "3": {
                    "verse_nr": "3",
                    "verse": "Kej xnak\u02c8tzal \u1e8dtak\u02c8 cyaj tu\u02c8n tel cyii\u02c8n cypwaka, bix ju\u02c8 tzunj, tzin cyyajla\u02c8nkey tuya cyyol \u1e8dtak\u02c8. Pero jatxe ootxa e cub tninc\u02c8u\u02c8n Dios tu\u02c8n tcub tk\u02c8o\u02c8n cycastiwa, bix ch\u02c8ix tpon tumel tu\u02c8n cyxi\u02c8 tuj il."
                },
                "4": {
                    "verse_nr": "4",
                    "verse": "Jaxxix cwel tk\u02c8o\u02c8nxin cycastiwa, cuma jaxxix e xi\u02c8 tk\u02c8o\u02c8nxin cycastiwa kej tsanjelxin tuj cya\u02c8j tej cybinchante il. E cu\u02c8tz t\u2011xoo\u02c8nxin ejee\u02c8 maa tuj jun lugar klolj T\u00e1rtaro tbi, te c\u02c8u\u02c8lcye jooc\u02c8tzen nchi ayon jk\u02c8ij tu\u02c8n cyocx tuj k\u02c8ak\u02c8 te junx maj."
                },
                "5": {
                    "verse_nr": "5",
                    "verse": "Jax ju\u02c8x e tzaj tk\u02c8o\u02c8n Dios cycastiwa kej xjal e ten jatxe ootxa. Tej tcub tmaksi\u02c8nxin entera twitz tx\u02c8otx\u02c8 tuya a\u02c8, e cub baj cykilca xjal aj il. O\u02c8cx tej xin tyolel Dios jiquen, No\u00e9, tuya wuuktl ke te tjaxin, e clet tu\u02c8n Dios."
                },
                "6": {
                    "verse_nr": "6",
                    "verse": "Jax ju\u02c8x e tzaj tk\u02c8o\u02c8n Dios cycastiwa kej aj Sodoma bix kej aj Gomorra. E cu\u02c8tz k\u02c8ak\u02c8 cyibaj, bi\u02c8x e cub tza\u02c8jex kej ca\u02c8ba tnom lu, tu\u02c8n cyajben te jun yec\u02c8bil te cyej xjal cycy\u02c8i Dios te mas yaj."
                },
                "7": {
                    "verse_nr": "7",
                    "verse": "Pero e clet jxin Lot tu\u02c8n Dios twitz k\u02c8ak\u02c8. Jiquenxix te Lot, bix e tzaj nim tbisxin tu\u02c8n tlaj cybinchben xinak ka\u02c8xsen tej cyoc ipan cyi\u02c8j xinakxtl."
                },
                "8": {
                    "verse_nr": "8",
                    "verse": "Najl Lot cyxol xjal lu, bix cykil k\u02c8ij, tej toc tcye\u02c8yenxin cybinchben ka\u02c8 bix tej tbintexin, ocxsen nim bis tuj tanemxin, cuma ba\u02c8n xjalxin bix jiquenxsen tnaablxin."
                },
                "9": {
                    "verse_nr": "9",
                    "verse": "Katzen o bint tu\u02c8n Dios tu\u02c8n e cub tk\u02c8o\u02c8n cycastiwa aj il te nejl, bix ka o tco\u02c8pan ttanem tuj cyk\u02c8ab binchal il, jaxsen ju\u02c8x cbinel tu\u02c8nxin ja\u02c8lewe tu\u02c8n mi\u02c8n chi cub tz\u02c8aka tuj j\u2011il cyaj xnak\u02c8tzal \u1e8dtak\u02c8 tu\u02c8n tbint cyu\u02c8na, bix at tipemalxin tu\u02c8n tcub ttzyu\u02c8nxin ejee\u02c8 ojxe tpon tumel tu\u02c8n cyxi\u02c8 tuj k\u02c8ak\u02c8 te junx maj."
                },
                "10": {
                    "verse_nr": "10",
                    "verse": "Bix mas ctzaal tk\u02c8oj Dios cyi\u02c8 kej xjal nche\u02c8x lpe nuk ti\u02c8j tajbil cyxumlal bix kej xjal n\u2011el cyiiq\u02c8uen ley. Kej xnak\u02c8tzal lu, mintii\u02c8 ttz\u0308i cyi\u02c8j, bix iy\u02c8nen tibaj cynaabl. Mintii\u02c8 ch\u02c8in ttz\u0308i cyi\u02c8j tu\u02c8n cyxmucchan cyi\u02c8j ke jawnex cawel."
                },
                "11": {
                    "verse_nr": "11",
                    "verse": "Pero ke tsanjel Dios tuj cya\u02c8j, amale atet mas cyipemal bix mas cyoclen cywitz xnak\u02c8tzal, pero min chi yolen ka\u02c8 cyi\u02c8j xnak\u02c8tzal \u1e8dtak\u02c8 twitz Dios."
                },
                "12": {
                    "verse_nr": "12",
                    "verse": "Pero kej xnak\u02c8tzal \u1e8dtak\u02c8 lu, tisen jilke nchi itz\u02c8j nuk tu\u02c8n cytzyet bix tu\u02c8n cycyim. Min chi ximan ti\u02c8j, sino nuk nche\u02c8x lpe ti\u02c8j alcye tzin tkba\u02c8n cyxumlal. Nchi yolen xnak\u02c8tzal ka\u02c8 ti\u02c8j jmin tz\u02c8el cyniy\u02c8 ti\u02c8j, pero tisen nchi cub byet ke jil cyu\u02c8n xjal, ju\u02c8xsen chi xe\u02c8l xnak\u02c8tzal tuj castiwa tu\u02c8n Dios."
                },
                "13": {
                    "verse_nr": "13",
                    "verse": "Tuj cywitz, chi camal tu\u02c8nj cybinchben, pero cxe\u02c8l tz\u02c8ak cycotz nchi ayon ti\u02c8j. Yaa\u02c8n nuk te koniyan, sino jax ju\u02c8x te k\u02c8ij nche\u02c8x lpe ti\u02c8j nuk tik\u02c8ch taj cyxumlal. Ejee\u02c8 tzunja tisen jun tz\u02c8il ti\u02c8 xbalen sakxix, cuma oj nchi chmet cyuyey te iy\u02c8salte santa cena, nuk o\u02c8cx cyaj ti\u02c8j tu\u02c8n cynoj."
                },
                "14": {
                    "verse_nr": "14",
                    "verse": "Oj n\u2011oc cycye\u02c8yen ke xuuj, nuk nchi k\u02c8a\u02c8bec tu\u02c8n tbint pajlel cyu\u02c8n. Min tz\u02c8el cygana tu\u02c8n cybinchan il cyuya xuuj. Ncub cyi\u02c8 kej ocslal yaa\u02c8n cyiw tuj cyocslabl cyu\u02c8n tu\u02c8n cybinchante jyaa\u02c8n ba\u02c8n cyuya. Ma nak\u02c8et cyanem nuk tu\u02c8n toc cyk\u02c8a\u02c8ben nuk tik\u02c8ch cye cyuyey. Cwel tk\u02c8o\u02c8n castiwa Dios cyibaj."
                },
                "15": {
                    "verse_nr": "15",
                    "verse": "Ma cyaj cycye\u02c8yen jbe jiquen, bix ma chi tzpet. Ma chi oc lpe ti\u02c8j tyec\u02c8bil jxin tyolel Dios Balaam, tcwal Beor. Tu\u02c8n tcambilxin pwak, e tajbe Balaam tu\u02c8n tcyaj tsbu\u02c8n ttanem Dios."
                },
                "16": {
                    "verse_nr": "16",
                    "verse": "Pero cuma e tajbe Balaam tu\u02c8n tbinchan il, at jun oc ilente jaxin. Oc ilet\u2011xin tu\u02c8n tburxin mixbe yolen. E yolenjil tisen jun xjal, tu\u02c8n mi\u02c8n tz\u02c8oc taawjil te jun yuwin xjal."
                },
                "17": {
                    "verse_nr": "17",
                    "verse": "Kej xnak\u02c8tzal \u1e8dtak\u02c8 lu tisen jun twi\u02c8 a\u02c8 mintii\u02c8 a\u02c8 tzin tk\u02c8o\u02c8n bix tisen jun muj k\u02c8i\u02c8n tu\u02c8n cyk\u02c8i\u02c8k pero mintii\u02c8 jbal tzin tk\u02c8o\u02c8n, cuma mintii\u02c8 cynaabl n\u2011etz oj nchi yolen. At jun jawnex klolj nayon cyi\u02c8j."
                },
                "18": {
                    "verse_nr": "18",
                    "verse": "Nchi yolen tuya jawnex cyyol pero mintii\u02c8 cynaabl ti\u02c8j, tu\u02c8ntzen tcub cyi\u02c8 ocslal cyu\u02c8n tu\u02c8n cyxi\u02c8 lpe ti\u02c8j nuk tik\u02c8ch ka\u02c8 taj cyxumlal. Bix mas n\u2011oc cyipen ti\u02c8j tu\u02c8n tcub cyi\u02c8 kej ocslal cyu\u02c8n, ejee\u02c8x o chi etz ok cyxol kej tzpetsal xjal pero yaa\u02c8n cyiwke tuj cyocslabl."
                },
                "19": {
                    "verse_nr": "19",
                    "verse": "Tzin cykba\u02c8n mintii\u02c8 il ti\u02c8j tu\u02c8n cyten xjal tjak\u02c8 tley Dios, cuma at tzakpibl tu\u02c8n tbint nuk tik\u02c8ch taj kxumlal. Pero tu\u02c8nj lu n\u2011el cyiiq\u02c8uen tcawbil Dios. Ete\u02c8cxsen tjak\u02c8 tcawbil cyxumlal, cuma ka cyk\u02c8on cyiib tuya alcye taj cyxumlal, jatzen cyaawa."
                },
                "20": {
                    "verse_nr": "20",
                    "verse": "Nejl, el tzakpetke ti\u02c8j ka\u02c8 at twitz tx\u02c8otx\u02c8 tu\u02c8nj cytzki\u02c8n Clol ke, Kaaw Jesucristo, pero ja\u02c8lewe ma chi cub tz\u02c8ak juntl maj tu\u02c8nj il bix ma chi ocx tjak\u02c8 tcawbil. Ju\u02c8 tzunj, masxsen tuj il ete\u02c8 twitz nejl."
                },
                "21": {
                    "verse_nr": "21",
                    "verse": "Masxsetle ba\u02c8n te cye nuket min e xi\u02c8 cyii\u02c8n be jiquen twitzj tu\u02c8n tcyaj cycye\u02c8yen xjan tley Dios ti\u02c8j colbil e tzaj k\u02c8o\u02c8n te cye."
                },
                "22": {
                    "verse_nr": "22",
                    "verse": "Jma bint cyu\u02c8n tisenj nbyan ti\u02c8 jun yol nkbaj cyxol xjal. Tzin tkba\u02c8n cyjulu: \u201cKe txyan nchi aj meltz\u02c8aj lo\u02c8lte cyxa\u02c8b.\u201d Bix at juntl yol tzin tkba\u02c8n cyjulu: \u201cKe boch oj nbaj txjet cyi\u02c8j, nche\u02c8x juntl maj tuj xook\u02c8l,\u201d tz\u0308i yol. Ju\u02c8tzen e baj cyej xin xnak\u02c8tzal \u1e8dtak\u02c8 aj meltz\u02c8ajkexin tjak\u02c8 tcawbil taj cyxumlal."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Oj tul juntl maj Kaaw - Key ocslal n\u2011oc cyak\u02c8a weya, ja tcab u\u02c8j lu nxi\u02c8 ntz\u02c8i\u02c8bena te cyey tu\u02c8n tcyaj nk\u02c8umena te cyey ti\u02c8j xnak\u02c8tzbil jaxxix, tu\u02c8ntzen t\u2011xi\u02c8 cyii\u02c8na jun cynaabla tz\u02c8aklxix."
                },
                "2": {
                    "verse_nr": "2",
                    "verse": "Mi\u02c8n tz\u02c8el cyyol jxin xjan tyolel Dios te ootxa tuj cyc\u02c8u\u02c8ja, bix jyol e tkba jxin Kaaw, Clol ke, bix jk\u02c8i\u02c8n cyu\u02c8nj xin t\u2011xel Jes\u00fas cyey."
                },
                "3": {
                    "verse_nr": "3",
                    "verse": "Ilxix ti\u02c8j q\u02c8uelel cyni\u02c8ya ti\u02c8j cyuj manc\u02c8bil k\u02c8ij chi ul juntl wik xjal te xmucchalte cyey cuma nchi ayona oj tul meltz\u02c8aj Jes\u00fas. Cuma nuk tik\u02c8ch cyajbil yaa\u02c8n ba\u02c8n cbinel cyu\u02c8n."
                },
                "4": {
                    "verse_nr": "4",
                    "verse": "Cykba\u02c8 cyjulu: \u201cTzin tkba\u02c8n tyol Dios tzul meltz\u02c8aj Cristo, pero nuk ten. \u00bfTi ma baj ti\u02c8j yol lu? Jatxe tej cycyim t\u2011xel Jes\u00fas, ttenx cykilca tisex tej tbint twitz tx\u02c8otx\u02c8,\u201d tz\u0308i cybel."
                },
                "5": {
                    "verse_nr": "5",
                    "verse": "Pero yaa\u02c8n jax cyyol ka ttenx cykilca jatxe tej tbint twitz tx\u02c8otx\u02c8, cuma el cyiiq\u02c8uen e cub xiten Dios twitz tx\u02c8otx\u02c8 jun maj. Tej tbinchante Dios twitz cya\u02c8j bix twitz tx\u02c8otx\u02c8 tuya tyol tuj tneel, e xi\u02c8 tkba\u02c8n tu\u02c8n tcub pax a\u02c8, tu\u02c8n tcyaj jun tkiy\u02c8 a\u02c8 te jawne tibajxe cya\u02c8j, bix tu\u02c8n tcyaj juntl tkiy\u02c8 a\u02c8 te cubne."
                },
                "6": {
                    "verse_nr": "6",
                    "verse": "Tu\u02c8nj a\u02c8 e cyaj tibajxe cya\u02c8j, e cub xiten Dios cykilca twitz tx\u02c8otx\u02c8 tej tcyaj twitz tx\u02c8otx\u02c8 tjak\u02c8 a\u02c8."
                },
                "7": {
                    "verse_nr": "7",
                    "verse": "Jax ju\u02c8x cwel xiten Dios twitz cya\u02c8j bix twitz tx\u02c8otx\u02c8 te ja\u02c8lewe. Tzyu\u02c8nke tu\u02c8nx tyol Dios tu\u02c8n cyocx tuj k\u02c8ak\u02c8 oj tpon k\u02c8ij tu\u02c8n cypon ke aj il tuj xkel twitz Dios."
                },
                "8": {
                    "verse_nr": "8",
                    "verse": "Key ocslal n\u2011oc cyak\u02c8a weya, kape tuj cywitza nimxsen tyem nayon Kaaw ti\u02c8j tu\u02c8n tul meltz\u02c8aj. Pero tz\u02c8el cyni\u02c8ya ti\u02c8j lu: Tuj twitz Kaaw, jun k\u02c8ij junx ta\u02c8 tisen jun mil jnabk\u02c8i, bix jun mil jnabk\u02c8i junx ta\u02c8 tisen jun k\u02c8ij."
                },
                "9": {
                    "verse_nr": "9",
                    "verse": "Mi\u02c8n yajtl Cristo tu\u02c8n tjapan baj tuya jun yol tu\u02c8n tul meltz\u02c8aj, tisen tzin cykba\u02c8n juun xjal, sino nayon cyi\u02c8ja tuya pasensya. Tcy\u02c8ixin tu\u02c8n t\u2011xi\u02c8 jun xjal tuj il. Nuk o\u02c8cx tajxin tu\u02c8n cyajtz meltz\u02c8aj cykilca xjal tuya Dios."
                },
                "10": {
                    "verse_nr": "10",
                    "verse": "Jaxxixxsen tzul meltz\u02c8aj Kaaw, bix tzulxin jun k\u02c8ij mintii\u02c8 tumel, tisen jun alak\u02c8 ch\u02c8innch\u02c8e oj ntzaj te koniyan. Bix tuj tzunj k\u02c8ij lu oj tul meltz\u02c8ajxin, pjel twitz cya\u02c8j tuya jun tk\u02c8ajk\u02c8ajel tisen oj najkelen tken k\u02c8ak\u02c8 tuj c\u02c8ul. Cwel patet ke che\u02c8w tuyax xjaw tuyax k\u02c8ij, bix pjel tz\u02c8ey\u02c8 twitz tx\u02c8otx\u02c8 tuya cykilca at twitz tx\u02c8otx\u02c8."
                },
                "11": {
                    "verse_nr": "11",
                    "verse": "Key ocslal, il ti\u02c8j pjel cykilca ju\u02c8wa. Ju\u02c8 tzunj, mas ba\u02c8n tu\u02c8n t\u2011xi\u02c8 cynimana Dios bix tu\u02c8n tel cypa\u02c8n cyiiba ti\u02c8j yaa\u02c8n ba\u02c8n."
                },
                "12": {
                    "verse_nr": "12",
                    "verse": "Cuma cwel tz\u02c8ey\u02c8 twitz cya\u02c8j tu\u02c8n k\u02c8ak\u02c8 bix cwel ulj cykilca che\u02c8w bix xjaw bix k\u02c8ij bix twitz tx\u02c8otx\u02c8 tu\u02c8n k\u02c8ak\u02c8 oj tul meltz\u02c8aj Kaaw, ju\u02c8 tzunj, bincham cytena, bix tuya cykil cyc\u02c8u\u02c8ja chi ayona ti\u02c8j k\u02c8ij oj tul meltz\u02c8aj."
                },
                "13": {
                    "verse_nr": "13",
                    "verse": "Pjel twitz cya\u02c8j bix twitx tx\u02c8otx\u02c8 te ja\u02c8lewe, pero ma cyaj tkba\u02c8n Dios cbinel jun ac\u02c8aj twitz cya\u02c8j bix jun ac\u02c8aj twitz tx\u02c8otx\u02c8, jaa\u02c8 tumel chi temel nuk o\u02c8cx kej ba\u02c8n. Bix nko ayon ti\u02c8j lu."
                },
                "14": {
                    "verse_nr": "14",
                    "verse": "Key ocslal n\u2011oc cyak\u02c8a weya, cuma nchi ayona cyi\u02c8j ac\u02c8aj twitz cya\u02c8j bix twitz tx\u02c8otx\u02c8, ju\u02c8 tzunj c\u02c8oquel cyc\u02c8u\u02c8ja ti\u02c8j tu\u02c8n cytena tuj ttz\u0308yal oj tul meltz\u02c8aj Kaaw, bix tu\u02c8n sakxix ta\u02c8 cyanema, tu\u02c8ntzen mintii\u02c8 ch\u02c8in tz\u02c8il cyi\u02c8ja bix mintii\u02c8 cypaltela."
                },
                "15": {
                    "verse_nr": "15",
                    "verse": "Bix q\u02c8uelel cyni\u02c8ya ti\u02c8j nayon Kaaw tu\u02c8n tul meltz\u02c8aj, tu\u02c8n t\u2011xi\u02c8 tk\u02c8o\u02c8n amle\u02c8n cye kej xjal kxol mina\u02c8x tclet, tu\u02c8n cycyajtz meltz\u02c8aj tuya Dios. Jax ju\u02c8x Pablo n\u2011oc tak\u02c8 ke, o txi\u02c8 ttz\u02c8i\u02c8ben cyey ti\u02c8j ti pjel, bix jyol e cub ttz\u02c8i\u02c8ben, e k\u02c8oj te tu\u02c8n Dios."
                },
                "16": {
                    "verse_nr": "16",
                    "verse": "Tuj cykilca u\u02c8j nxi\u02c8 tsma\u02c8n Pablo, nyolen ti\u02c8j ti tten oj tul meltz\u02c8aj Kaaw bix tu\u02c8n binne cytena oj tul. At juun tyol Pablo cyiw tu\u02c8n tel kniy\u02c8 ti\u02c8j, bix ju\u02c8 tzunj, kej ocslal min tz\u02c8el cyniy\u02c8 ti\u02c8j bix yaa\u02c8n cyiwke tuj cyocslabl, nuk nbaj cymeltz\u02c8u\u02c8n kej yol lu, tisen nuk nbaj cymeltz\u02c8u\u02c8n yol tz\u02c8i\u02c8ben tuj tyol Dios. Ka ma che\u02c8x lpe ti\u02c8j \u1e8dtak\u02c8 yol ju\u02c8wa, chi xe\u02c8ltzen tuj il."
                },
                "17": {
                    "verse_nr": "17",
                    "verse": "Key ocslal n\u2011oc cyak\u02c8a weya, cuma ya n\u2011el cyni\u02c8ya ti\u02c8j cyaj xnak\u02c8tzal \u1e8dtak\u02c8 tu\u02c8n cytzpeta tuj cyocslabla, ju\u02c8 tzunj cyc\u02c8ojlanxix cyiiba, tu\u02c8ntzen mi\u02c8n baj cyc\u02c8u\u02c8ja ti\u02c8j jaxxix yol oj nchi \u1e8dtak\u02c8en, tu\u02c8n mi\u02c8n cyaj cycye\u02c8yena cyocslabla."
                },
                "18": {
                    "verse_nr": "18",
                    "verse": "Mas ba\u02c8n tu\u02c8n cytz\u0308\u02c8iynen cytz\u0308\u02c8iya tuj cyocslabla tu\u02c8nj tel cyni\u02c8ya ti\u02c8j xtalbil o k\u02c8oj te cyey tu\u02c8n Clol ke, bix tu\u02c8nj tel cyni\u02c8ya ti\u02c8 Kaaw Jesucristo. \u00a1Chi nimanxita tbi ja\u02c8lewe bix te junx maj! Ju\u02c8xit ttena."
                }
            }
        }
    }
}