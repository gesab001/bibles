{
    "version": "LB",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hilsen - Hilsen fra Peter, som er utsending for Jesus Kristus. Til dere som tilh\u00f8rer Gud og er fremmede i denne verden. Dere som bor spredt rundt i provinsene Pontos, Galatia, Kappadokia, Asia og Bitynia."
                },
                "2": {
                    "verse_nr": "2",
                    "verse": "Dere takket ja til innbydelsen om \u00e5 tilh\u00f8re Gud, v\u00e5r Far i himmelen. N\u00e5 har dere f\u00e5tt tilgivelse for syndene, etter som Jesus d\u00f8de for \u00e5 ta straffen v\u00e5r slik som Gud for lenge siden hadde planlagt. Ved kraften i Guds \u00c5nd kan dere n\u00e5 v\u00e6re lydig mot Jesus Kristus og leve fullt og helt for ham. Jeg ber at Gud vil vise dere godhet, og at dere mer og mer vil bli fylt av den freden han gir."
                },
                "3": {
                    "verse_nr": "3",
                    "verse": "H\u00e5pet om evig liv - La oss hylle Gud, han som er Far til v\u00e5r Herre Jesus Kristus. I sin uendelige godhet lot han oss bli f\u00f8dt p\u00e5 nytt. Han f\u00f8dte oss til \u00e5ndelig liv, etter som vi tror at Jesus Kristus har st\u00e5tt opp fra de d\u00f8de. Ved at Jesus sto opp, har vi f\u00e5tt et sikkert h\u00e5p."
                },
                "4": {
                    "verse_nr": "4",
                    "verse": "En dag skal vi f\u00e5 arve alt det gode som venter hos Gud. Ja, vi skal f\u00e5 det evige livet som aldri kan bli \u00f8delagt eller miste sin herlighet."
                },
                "5": {
                    "verse_nr": "5",
                    "verse": "Denne evige frelse, som Gud skal avsl\u00f8re ved tidenes slutt, ligger allerede og venter p\u00e5 dere. Etter som dere stoler p\u00e5 ham, vil han ved sin kraft ta vare p\u00e5 dere, slik at dere virkelig f\u00e5r del i frelsen."
                },
                "6": {
                    "verse_nr": "6",
                    "verse": "V\u00e6r derfor glade. Juble over deres frelse, selv om dere n\u00e5 for en kort tid m\u00e5 g\u00e5 gjennom forskjellige slags pr\u00f8velser."
                },
                "7": {
                    "verse_nr": "7",
                    "verse": "Gjennom disse pr\u00f8velsene blir troen foredlet, slik at bare det som er ekte, st\u00e5r igjen. Det er p\u00e5 samme m\u00e5ten som med gull som blir foredlet n\u00e5r det blir varmet opp i ilden. Denne ekte troen er uendelig mye mer verd enn gullet, som til slutt bare vil forsvinne. N\u00e5r Jesus Kristus kommer igjen, vil dere f\u00e5 del i herligheten og bli hyllet og \u00e6ret p\u00e5 grunn av troen."
                },
                "8": {
                    "verse_nr": "8",
                    "verse": "Dere elsker Jesus til tross for at dere ikke kan se ham. Ja, til tross for at dere enn\u00e5 ikke har sett ham, tror dere p\u00e5 ham og jubler. Dere blir fylt av en herlig og ubeskrivelig glede,"
                },
                "9": {
                    "verse_nr": "9",
                    "verse": "etter som dere vet at Gud snart vil l\u00f8nne troen og frelse dere for evig."
                },
                "10": {
                    "verse_nr": "10",
                    "verse": "Det var denne frelsen profetene med iver har lengtet etter \u00e5 forst\u00e5. De bar fram Guds budskap om kj\u00e6rligheten og tilgivelsen som dere skulle oppleve, men de visste ikke selv hva det handlet om."
                },
                "11": {
                    "verse_nr": "11",
                    "verse": "Kristi \u00c5nd som bodde i dem forutsa at Kristus f\u00f8rst m\u00e5tte lide, og at han etterp\u00e5 skulle vende tilbake til herligheten hos Gud. De undret seg over n\u00e5r dette skulle skje, og lurte p\u00e5 hvordan det skulle g\u00e5 til."
                },
                "12": {
                    "verse_nr": "12",
                    "verse": "Gud viste dem at budskapet ikke gjaldt i deres egen tid, men for dem som skulle leve mye seinere. N\u00e5 har dette budskapet om frelse n\u00e5dd dere. Guds Hellige \u00c5nd, som Gud har sendt, har gitt utsendingene kraft til \u00e5 komme til dere med det glade budskapet om Jesus. Det budskapet er s\u00e5 fantastisk at til og med englene lengter etter \u00e5 f\u00e5 vite mer om det."
                },
                "13": {
                    "verse_nr": "13",
                    "verse": "Hold derfor hodet kaldt og v\u00e6r beredt. Pass p\u00e5 \u00e5 holde fast ved h\u00e5pet om at Jesus Kristus i sin godhet frelser dere for evig n\u00e5r han kommer tilbake."
                },
                "14": {
                    "verse_nr": "14",
                    "verse": "Hold dere rene fra synden - V\u00e6r lydige mot Gud, etter som dere er hans barn. La dere ikke lenger bli drevet av det onde begj\u00e6ret som styrte dere f\u00f8r dere l\u00e6rte Jesus \u00e5 kjenne."
                },
                "15": {
                    "verse_nr": "15",
                    "verse": "Lev fullt og helt for Gud og hold dere rene fra synd. Han som innb\u00f8d dere for \u00e5 tilh\u00f8re ham, er ren og hellig."
                },
                "16": {
                    "verse_nr": "16",
                    "verse": "Han har selv sagt i Skriften: \u201dDere skal holde dere rene fra synd, fordi jeg er ren og hellig.\u201d"
                },
                "17": {
                    "verse_nr": "17",
                    "verse": "Husk p\u00e5 n\u00e5r dere ber, at han som dere kaller Far i himmelen, en dag vil d\u00f8mme alle mennesker. Han gj\u00f8r ingen forskjell p\u00e5 personer. Alle skal bli d\u00f8mt etter det de har gjort. Vis derfor respekt for Gud og v\u00e6r lydig mot ham i den korte tiden dere lever her p\u00e5 jorden."
                },
                "18": {
                    "verse_nr": "18",
                    "verse": "Dere vet selv hvor mye det kostet Gud \u00e5 kj\u00f8pe dere fri fra det meningsl\u00f8se livet b\u00e5de dere og forfedrene deres levde. L\u00f8sepengene besto ikke av s\u00f8lv eller gull, som bare er materielle verdier som snart vil forsvinne."
                },
                "19": {
                    "verse_nr": "19",
                    "verse": "Nei, dere ble kj\u00f8pt fri gjennom Jesu Kristi kostbare blod. Kristus, som aldri hadde syndet, var Guds feilfrie lam som ble ofret for \u00e5 ta straffen for syndene."
                },
                "20": {
                    "verse_nr": "20",
                    "verse": "Han var valgt ut av Gud for denne oppgaven allerede f\u00f8r verden ble skapt. Det var f\u00f8rst n\u00e5 ved tidenes slutt at han kom til jorden for \u00e5 frelse dere."
                },
                "21": {
                    "verse_nr": "21",
                    "verse": "Takket v\u00e6re Kristus har dere n\u00e5 begynt \u00e5 tro p\u00e5 Gud. Gud vakte Kristus opp fra de d\u00f8de og lot ham etterp\u00e5 vende tilbake til herligheten hos Gud. Derfor tror dere p\u00e5 Gud og har et sikkert h\u00e5p om at han skal innfri sine l\u00f8fter."
                },
                "22": {
                    "verse_nr": "22",
                    "verse": "Dere har f\u00e5tt tilgivelse for syndene gjennom \u00e5 tro p\u00e5 det sanne budskapet om Jesus. N\u00e5 kan dere vise hverandre en ekte kj\u00e6rlighet. Se til at dere elsker hverandre av hele hjertet."
                },
                "23": {
                    "verse_nr": "23",
                    "verse": "Dere har blitt f\u00f8dt p\u00e5 nytt, ikke ved en fysisk, men ved en overnaturlig f\u00f8dsel. Gud s\u00e5dde sitt evige og levende budskap i hjertene deres."
                },
                "24": {
                    "verse_nr": "24",
                    "verse": "Det st\u00e5r i Skriften: \u201dMenneskene er som gresset, og all dets herlighet er som skj\u00f8nnheten i markblomstene. Gresset visner og blomstene drysser av."
                },
                "25": {
                    "verse_nr": "25",
                    "verse": "Men Herrens budskap best\u00e5r i all evighet.\u201d Det er dette budskapet dere n\u00e5 har f\u00e5tt h\u00f8re."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dere har tatt imot Guds evige budskap. Kvitt dere derfor med all ondskap og falskhet. Slutt med \u00e5 spille perfekte, og legg bort misunnelse og stygt snakk om hverandre."
                },
                "2": {
                    "verse_nr": "2",
                    "verse": "\u201dDere har jo f\u00e5tt smake Herrens godhet.\u201d V\u00e6r derfor som nyf\u00f8dte barn, som lengter etter \u00e5 f\u00e5 suge i dere mer av den \u00e5ndelige melken. Ja, sug i dere av Guds budskap, s\u00e5 skal dere vokse opp og forst\u00e5 mer og mer av den frelse han har gitt dere."
                },
                "3": {
                    "verse_nr": "3",
                    "verse": "\u201dDere har jo f\u00e5tt smake Herrens godhet.\u201d V\u00e6r derfor som nyf\u00f8dte barn, som lengter etter \u00e5 f\u00e5 suge i dere mer av den \u00e5ndelige melken. Ja, sug i dere av Guds budskap, s\u00e5 skal dere vokse opp og forst\u00e5 mer og mer av den frelse han har gitt dere."
                },
                "4": {
                    "verse_nr": "4",
                    "verse": "Levende steiner i Guds tempel - Dere har kommet til den levende Jesus Kristus. Han er den steinen som ikke var brukbar i menneskers \u00f8yne, men som er valgt ut og verdifull for Gud."
                },
                "5": {
                    "verse_nr": "5",
                    "verse": "Selv er dere n\u00e5 levende byggesteiner, som Gud vil bruke for \u00e5 reise sin menighet, sitt \u00e5ndelige tempel. Dere har blitt prester for Gud, og ved Guds \u00c5nd kan dere tjene ham. Denne tjenesten blir et offer som han tar imot med glede p\u00e5 grunn av det som Jesus Kristus har gjort."
                },
                "6": {
                    "verse_nr": "6",
                    "verse": "Gud sier i Skriften: \u201dLytt! Jeg legger i Jerusalem en utvalgt og verdifull hj\u00f8rnestein. Den som tror p\u00e5 ham, vil ikke bli skuffet.\u201d"
                },
                "7": {
                    "verse_nr": "7",
                    "verse": "Ja, Kristus er verdifull for dere som tror p\u00e5 han. For de derimot som ikke tror, har \u201dden steinen som ikke var brukbar for bygningsarbeiderne, blitt selveste hj\u00f8rnesteinen,"
                },
                "8": {
                    "verse_nr": "8",
                    "verse": "ja, en brysom stein som de dunker borti, en stein som de snubler over.\u201d De snubler fordi de ikke tar imot Guds budskap og er lydige mot det. Slik var det bestemt allerede fra begynnelsen av for disse menneskene."
                },
                "9": {
                    "verse_nr": "9",
                    "verse": "Dere som derimot tror p\u00e5 budskapet, har \u201dblitt innbudt av Gud til \u00e5 v\u00e6re hans folk og til \u00e5 v\u00e6re prester som tjener ham.\u201d Ja, \u201ddere tilh\u00f8rer Gud fullt og helt. Dere er hans eget folk som skal fortelle andre om hans fantastiske gjerninger.\u201d Dere har blitt f\u00f8rt ut av det \u00e5ndelige m\u00f8rke og kommet til hans vidunderlige lys."
                },
                "10": {
                    "verse_nr": "10",
                    "verse": "Dere som ikke f\u00f8r var et folk, f\u00e5r n\u00e5 v\u00e6re Guds eget folk. N\u00e5 har han vist medf\u00f8lelse med dere som han tidligere ikke viste medf\u00f8lelse."
                },
                "11": {
                    "verse_nr": "11",
                    "verse": "V\u00e6r gode ideal - Kj\u00e6re venner, dere lever som fremmede i denne verden. Derfor vil jeg oppfordre dere til ikke \u00e5 gi etter for de egoistiske begj\u00e6r som vil ta makten over dere og skade dere."
                },
                "12": {
                    "verse_nr": "12",
                    "verse": "Tenk p\u00e5 hvordan dere opptrer blant dem som ikke tror. La dem f\u00e5 se at dere gj\u00f8r det som er godt. Da vil de som f\u00f8r anklaget dere, hylle Gud den dagen han bes\u00f8ker dem."
                },
                "13": {
                    "verse_nr": "13",
                    "verse": "Etter som dere tilh\u00f8rer Herren Jesus, skal dere underordne dere den regjering og de myndigheter som finnes i landet. Regjeringen har jo etablert ordensmakten for \u00e5 straffe dem som gj\u00f8r ondt og l\u00f8nne dem som gj\u00f8r godt."
                },
                "14": {
                    "verse_nr": "14",
                    "verse": "Etter som dere tilh\u00f8rer Herren Jesus, skal dere underordne dere den regjering og de myndigheter som finnes i landet. Regjeringen har jo etablert ordensmakten for \u00e5 straffe dem som gj\u00f8r ondt og l\u00f8nne dem som gj\u00f8r godt."
                },
                "15": {
                    "verse_nr": "15",
                    "verse": "Gud vil at dere ved \u00e5 gj\u00f8re det som er godt, skal stoppe munnen p\u00e5 dem som kommer med dumme anklager mot dere."
                },
                "16": {
                    "verse_nr": "16",
                    "verse": "Jesus Kristus har kj\u00f8pt dere fri fra synden, men utnytt ikke denne friheten til \u00e5 gj\u00f8re det som er ondt. Husk p\u00e5 at dere har f\u00e5tt friheten for \u00e5 kunne tjene Gud."
                },
                "17": {
                    "verse_nr": "17",
                    "verse": "Dere skal behandle alle mennesker med respekt. Elsk deres troende s\u00f8sken. Vis \u00e6re mot Gud, og ha respekt for regjering og myndigheter."
                },
                "18": {
                    "verse_nr": "18",
                    "verse": "R\u00e5d til slaver - Dere som er slaver, m\u00e5 sette eierne foran dere selv. V\u00e6r lydige og respekter eierne, ikke bare n\u00e5r de er vennlige og behandler dere godt, men ogs\u00e5 n\u00e5r de er harde og urimelige."
                },
                "19": {
                    "verse_nr": "19",
                    "verse": "I Guds \u00f8yne gj\u00f8r dere noe stort n\u00e5r dere er villige til \u00e5 lide urettferdig, for \u00e5 v\u00e6re lydige mot Gud."
                },
                "20": {
                    "verse_nr": "20",
                    "verse": "Dersom dere handler galt og p\u00e5 grunn av det m\u00e5 t\u00e5le \u00e5 bli sl\u00e5tt og straffet, hva er det \u00e5 v\u00e6re stolte av? Om dere derimot handler rett og likevel m\u00e5 lide for det, da er det stort i Guds \u00f8yne."
                },
                "21": {
                    "verse_nr": "21",
                    "verse": "F\u00f8lg eksemplet til Jesus Kristus - Den som har takket ja til Guds innbydelse om \u00e5 tilh\u00f8re ham, m\u00e5 v\u00e6re villig \u00e5 lide. Kristus selv m\u00e5tte lide for alles skyld og har gitt dere et eksempel for \u00e5 f\u00f8lge etter."
                },
                "22": {
                    "verse_nr": "22",
                    "verse": "Kristus syndet aldri, og han sa alltid sannheten."
                },
                "23": {
                    "verse_nr": "23",
                    "verse": "N\u00e5r han ble h\u00e5net, svarte han ikke med \u00e5 h\u00e5ne tilbake, og n\u00e5r han m\u00e5tte lide, truet han ikke fiendene. Nei, han overlot straffen til Gud, som en dag vil d\u00f8mme alle rettferdig."
                },
                "24": {
                    "verse_nr": "24",
                    "verse": "Han bar syndene v\u00e5re p\u00e5 sin egen kropp da han d\u00f8de p\u00e5 korset. Gjennom dette er vi satt fri fra syndens makt og kan f\u00f8lge Guds vilje. Ja, ved hans s\u00e5r har dere blitt legt."
                },
                "25": {
                    "verse_nr": "25",
                    "verse": "Dere var som sauer p\u00e5 villstr\u00e5, dere var borte fra Gud, men n\u00e5 har dere vendt tilbake til ham som er deres gjeter og beskytter."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "R\u00e5d til gifte par - Dere gifte kvinner m\u00e5 sette mennene deres foran dere selv. Det gjelder ogs\u00e5 de kvinnene som er gifte med menn som ikke tror p\u00e5 budskapet om Jesus. For dersom mannen ser at dere handler uselvisk og lever et rent liv for Gud,"
                },
                "2": {
                    "verse_nr": "2",
                    "verse": "kan dere p\u00e5virke ham til \u00e5 tro uten \u00e5 si et eneste ord."
                },
                "3": {
                    "verse_nr": "3",
                    "verse": "Strev ikke etter \u00e5 fange oppmerksomheten p\u00e5 det ytre, som kostbare smykker, vakre kl\u00e6r og kunstferdig frisyre."
                },
                "4": {
                    "verse_nr": "4",
                    "verse": "Nei, prioriter heller de indre verdiene og ha et mykt og behagelig vesen. Det er en skj\u00f8nnhet som aldri forsvinner, og noe som er kostbart i Guds \u00f8yne."
                },
                "5": {
                    "verse_nr": "5",
                    "verse": "Den skj\u00f8nnheten preget de kvinnene som levde for lenge siden og tilh\u00f8rte Gud. De stolte p\u00e5 Gud og satte mannen over seg selv."
                },
                "6": {
                    "verse_nr": "6",
                    "verse": "Sara for eksempel, var lydig mot Abraham som var mannen hennes, og kalte ham herre. Ta henne til et ideal og gj\u00f8r det som er godt uten \u00e5 v\u00e6re redd for noe som helst."
                },
                "7": {
                    "verse_nr": "7",
                    "verse": "Dere gifte menn, dere har ansvaret for \u00e5 leve sammen med konene deres p\u00e5 en m\u00e5te som stemmer med den undervisningen dere har f\u00e5tt. Vis omsorg for henne, etter som hun er svakere og mer utsatt. Husk p\u00e5 at ogs\u00e5 hun en dag vil f\u00e5 del i gaven som er det evige livet. Vis henne respekt. Ja, dere m\u00e5 behandle konene deres slik som Gud vil, ellers kommer han ikke til \u00e5 svare p\u00e5 b\u00f8nnene dere ber."
                },
                "8": {
                    "verse_nr": "8",
                    "verse": "R\u00e5d til alle troende - Og n\u00e5 ett ord til dere alle: Fors\u00f8k \u00e5 leve i fullkommen harmoni med hverandre. Tenk alltid p\u00e5 det som er best for andre. Elsk hverandre som s\u00f8sken b\u00f8r gj\u00f8re. Vis hverandre medf\u00f8lelse og erkjenn hverandre sine behov."
                },
                "9": {
                    "verse_nr": "9",
                    "verse": "Pass p\u00e5 at ingen tar hevn over noen, og at ingen svarer med h\u00e5n selv om han blir h\u00e5net. Nei, be i stedet om at Gud m\u00e5 gi alt godt til fiendene dere m\u00e5tte ha. En slik innstilling vil Gud at dere skal ha, etter som dere selv har blitt innbudt til en dag \u00e5 f\u00e5 del i alle godene hans."
                },
                "10": {
                    "verse_nr": "10",
                    "verse": "Det st\u00e5r i Skriften: \u201dDersom du elsker livet og vil nyte godt av det, fors\u00f8k da \u00e5 kontrollere tungen din. Tenk p\u00e5 hvert minste ord som kommer over leppene. Si ikke noe ondt og lyv aldri!"
                },
                "11": {
                    "verse_nr": "11",
                    "verse": "Slutt \u00e5 gj\u00f8re det som er ondt, gj\u00f8r heller det som er godt. Strev etter \u00e5 leve i fred med alle."
                },
                "12": {
                    "verse_nr": "12",
                    "verse": "Herrens \u00f8yne v\u00e5ker over dem som er lydige mot ham, og \u00f8rene hans h\u00f8rer b\u00f8nnene deres. Men han st\u00e5r imot dem som gj\u00f8r det onde.\u201d"
                },
                "13": {
                    "verse_nr": "13",
                    "verse": "V\u00e6r beredt til \u00e5 lide - Hvem vil gj\u00f8re dere noe ondt dersom dere er ivrige til \u00e5 gj\u00f8re godt?"
                },
                "14": {
                    "verse_nr": "14",
                    "verse": "Dersom noen gj\u00f8r dere ondt fordi dere f\u00f8lger Guds vilje, da skal dere se p\u00e5 dette som et privilegium. V\u00e6r ikke redd for noen og la dere ikke skremme."
                },
                "15": {
                    "verse_nr": "15",
                    "verse": "Dere skal \u00e6re og opph\u00f8ye Jesus Kristus, han som er Herre i livet deres. Dersom noen sp\u00f8r dere om troen, skal dere v\u00e6re beredt til \u00e5 gj\u00f8re greie for h\u00e5pet dere har om evig liv."
                },
                "16": {
                    "verse_nr": "16",
                    "verse": "Dere skal svare med respekt, og uten \u00e5 virke overlegne. Pass p\u00e5 at dere alltid har god samvittighet. Da m\u00e5 de som anklager dere, g\u00e5 skamfull bort. De har snakket nedsettende om alt det gode dere gj\u00f8r fordi dere tilh\u00f8rer Kristus."
                },
                "17": {
                    "verse_nr": "17",
                    "verse": "Iblant kan det v\u00e6re Guds vilje at vi m\u00e5 lide p\u00e5 grunn av at vi har gjort noe godt. Det er i alle fall bedre \u00e5 ha det slik, enn \u00e5 lide for \u00e5 ha gjort noe ondt."
                },
                "18": {
                    "verse_nr": "18",
                    "verse": "Kristus selv m\u00e5tte lide. Han d\u00f8de for \u00e5 ta straffen for syndene v\u00e5re p\u00e5 seg, en gang for alle. Ja, han som aldri hadde gjort noe ondt, d\u00f8de for at vi som var onde mennesker, skulle f\u00e5 tilgivelse og komme til Gud. Kroppen hans ble drept, men Guds \u00c5nd gjorde ham levende igjen."
                },
                "19": {
                    "verse_nr": "19",
                    "verse": "Gjennom Guds \u00c5nds kraft kunne han seinere opps\u00f8ke og befale \u00e5ndene som Gud holder fanget."
                },
                "20": {
                    "verse_nr": "20",
                    "verse": "Det var disse \u00e5ndene som p\u00e5 Noah sin tid nektet \u00e5 v\u00e6re lydig mot Gud, til tross for at han t\u00e5lmodig ventet mens Noah bygde sin b\u00e5t. Bare \u00e5tte personer ble reddet da vannet oversv\u00f8mte jorden."
                },
                "21": {
                    "verse_nr": "21",
                    "verse": "Dette vannet er et bilde p\u00e5 d\u00e5pen, som n\u00e5 redder dere p\u00e5 grunn av at Jesus Kristus har st\u00e5tt opp fra de d\u00f8de. D\u00e5pen handler ikke om at kroppen bli vasket ren fra smuss, men om at vi vender oss til Gud og ber om \u00e5 f\u00e5 syndene renset bort."
                },
                "22": {
                    "verse_nr": "22",
                    "verse": "Ja, Jesus Kristus sto opp fra de d\u00f8de og vendte tilbake til himmelen. Der sitter han n\u00e5 p\u00e5 Guds h\u00f8yre side og regjerer, etter at alle englene, maktene og kreftene har blitt lagt under ham."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Etter som Jesus Kristus m\u00e5tte lide i kroppen, m\u00e5 ogs\u00e5 dere v\u00e6re beredt til \u00e5 gj\u00f8re det. Den som er villig til \u00e5 lide for \u00e5 f\u00f8lge Kristus, vil ogs\u00e5 velge \u00e5 slutte \u00e5 synde."
                },
                "2": {
                    "verse_nr": "2",
                    "verse": "Han vil ikke resten av livet bli styrt av de onde begj\u00e6r som finnes i den menneskelige naturen, men heller streve etter \u00e5 gj\u00f8re Guds vilje."
                },
                "3": {
                    "verse_nr": "3",
                    "verse": "Dere har allerede syndet nok, ved at dere f\u00f8r levde i seksuell l\u00f8ssluppenhet og tok del i grensel\u00f8se orgier. Dere drakk dere fulle og var med p\u00e5 ville fester og organiserte fyll sammen med andre som ikke kjente Gud. Ja, dere henga dere til all slags skammelig avgudsdyrkelse."
                },
                "4": {
                    "verse_nr": "4",
                    "verse": "De gamle vennene deres er forskrekket over at dere ikke lenger vil velte dere i denne gj\u00f8rmen av sex og rus sammen med dem. Derfor begynner de \u00e5 h\u00e5ne dere."
                },
                "5": {
                    "verse_nr": "5",
                    "verse": "Husk da p\u00e5 at alle en dag m\u00e5 st\u00e5 til ansvar overfor Gud for sine handlinger. Han er klar til \u00e5 d\u00f8mme b\u00e5de dem som lever n\u00e5 og dem som har rukket \u00e5 d\u00f8."
                },
                "6": {
                    "verse_nr": "6",
                    "verse": "Ja, alle mennesker skal en gang st\u00e5 for Gud. Derfor ble det glade budskapet om Jesus fortalt ogs\u00e5 for de troende som n\u00e5 er d\u00f8de. De er d\u00f8de, akkurat som alle mennesker m\u00e5 oppleve, men de skal leve evig lik Gud, etter som de tok imot budskapet."
                },
                "7": {
                    "verse_nr": "7",
                    "verse": "St\u00f8tt og hjelp hverandre - Tidenes slutt kommer snart. Vis derfor selvbeherskelse og tenk klart s\u00e5 dere kan be."
                },
                "8": {
                    "verse_nr": "8",
                    "verse": "Det viktigste av alt, er at dere av hele hjertet elsker hverandre. Den som elsker, tilgir sine medmennesker uansett hvor mye ondt de har gjort ham."
                },
                "9": {
                    "verse_nr": "9",
                    "verse": "Ta imot gjester i hjemmet deres, uten \u00e5 klage over det ekstra bryet det medf\u00f8rer."
                },
                "10": {
                    "verse_nr": "10",
                    "verse": "Gud har i sin godhet gitt hver og en av oss evner til \u00e5 utf\u00f8re enkelte oppgaver. Hjelp derfor hverandre p\u00e5 forskjellige m\u00e5ter, slik at alle f\u00e5r nytte av de evnene Gud har gitt dere."
                },
                "11": {
                    "verse_nr": "11",
                    "verse": "Har du f\u00e5tt evnen til \u00e5 tale, s\u00e5 se til at du taler i tr\u00e5d med Guds budskap. Har du f\u00e5tt evnen til \u00e5 hjelpe andre, s\u00e5 se til \u00e5 hjelpe dem i den kraft Gud gir deg. Da skal Gud bli opph\u00f8yd og \u00e6ret p\u00e5 grunn av det som Jesus Kristus gj\u00f8r gjennom dere. \u00c6ren og makten tilh\u00f8rer Gud i all evighet. Ja, det er sant!"
                },
                "12": {
                    "verse_nr": "12",
                    "verse": "Kj\u00e6re venner, bli ikke forskrekket over de mange pr\u00f8velsene dere m\u00e5 g\u00e5 gjennom. Det er bare det en troende m\u00e5 vente seg."
                },
                "13": {
                    "verse_nr": "13",
                    "verse": "V\u00e6r heller glade n\u00e5r dere m\u00e5 lide for Kristi skyld. Dersom dere deler lidelsene hans n\u00e5, vil dere ogs\u00e5 f\u00e5 juble i glede den dag han kommer tilbake med makt og herlighet."
                },
                "14": {
                    "verse_nr": "14",
                    "verse": "Ja, dere er lykkelige n\u00e5r noen h\u00e5ner dere for Kristi skyld, for slik motstand er gjerne et bevis p\u00e5 at Guds mektige \u00c5nd bor i dere."
                },
                "15": {
                    "verse_nr": "15",
                    "verse": "Selvf\u00f8lgelig m\u00e5 det aldri skje at noen av dere p\u00e5f\u00f8rer dere lidelser ved \u00e5 ha myrdet, stj\u00e5let, stelt i stand annet ondt eller lagt seg bort i andre sine aff\u00e6rer. Det ville v\u00e6re en stor skam."
                },
                "16": {
                    "verse_nr": "16",
                    "verse": "Den derimot som m\u00e5 lide fordi han tilh\u00f8rer Kristus, beh\u00f8ver ikke g\u00e5 skamfull, men kan hylle Gud for privilegiet det er \u00e5 f\u00e5 tilh\u00f8re Kristus."
                },
                "17": {
                    "verse_nr": "17",
                    "verse": "Den lidelse dere m\u00e5 g\u00e5 gjennom, er en slags dom som rammer Guds eget folk. Dersom til og med vi som tilh\u00f8rer Gud, m\u00e5 g\u00e5 gjennom lidelse, hvor mye verre vil det da ikke bli p\u00e5 dommens dag for dem som nekter \u00e5 tro p\u00e5 det glade budskapet fra Gud?"
                },
                "18": {
                    "verse_nr": "18",
                    "verse": "Det st\u00e5r i Skriften: \u201dDersom den som f\u00f8lger Guds vilje m\u00e5 g\u00e5 gjennom s\u00e5 mye lidelse f\u00f8r han blir frelst, hvordan vil det ikke da g\u00e5 for den som er ond og ikke bryr seg om Guds frelse?\u201d"
                },
                "19": {
                    "verse_nr": "19",
                    "verse": "Fortsett \u00e5 gj\u00f8re det som er godt, ogs\u00e5 dersom Gud lar dere lide. Stol p\u00e5 ham som skapte dere, for han kommer aldri til \u00e5 slippe taket i dere."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "R\u00e5d til forstandere og ungdommer - N\u00e5 en advarsel til dere som er ledere i menigheten. Jeg er jo selv forstander og har med egne \u00f8yne sett all den lidelsen Jesus Kristus m\u00e5tte g\u00e5 gjennom. Jeg skal ogs\u00e5 sammen med dere f\u00e5 dele herligheten i Kristus n\u00e5r han kommer igjen."
                },
                "2": {
                    "verse_nr": "2",
                    "verse": "Jeg vil at dere skal v\u00e6re som en gjeter for menigheten, den flokken Gud har satt dere til \u00e5 lede. Ta godt vare p\u00e5 alle, ikke fordi dere blir tvunget til det, men fordi dere selv \u00f8nsker det. Det er slik Gud vil ha det. Ta ikke vare p\u00e5 menigheten for \u00e5 tjene penger eller ha andre fordeler, men fordi dere vil tjene Gud av et helt hjerte."
                },
                "3": {
                    "verse_nr": "3",
                    "verse": "Ikke opptre som en hersker over flokken, men led menigheten ved \u00e5 g\u00e5 foran med et godt eksempel."
                },
                "4": {
                    "verse_nr": "4",
                    "verse": "Da vil Jesus selv, den \u00f8verste gjeteren, l\u00f8nne dere den dagen han kommer igjen. Dere skal for evig f\u00e5 del i herligheten hos ham."
                },
                "5": {
                    "verse_nr": "5",
                    "verse": "Dere som er unge, m\u00e5 tilpasse dere etter dem som er eldre og har f\u00e5tt i oppdrag \u00e5 lede menigheten. Men for alle gjelder det at ingen m\u00e5 v\u00e6re stolte, uten \u00e5 erkjenne sitt behov av andre. Det heter i Skriften: \u201dGud misliker dem som er stolte, men han er god mot dem som erkjenner sitt behov av ham.\u201d"
                },
                "6": {
                    "verse_nr": "6",
                    "verse": "Erkjenn derfor behovene dere har av Gud og hans kraft, s\u00e5 vil han en dag opph\u00f8ye dere."
                },
                "7": {
                    "verse_nr": "7",
                    "verse": "Overlat alle bekymringer til ham, for han tar h\u00e5nd om dere."
                },
                "8": {
                    "verse_nr": "8",
                    "verse": "V\u00e6r p\u00e5 vakt - V\u00e6r p\u00e5 vakt og tenk klart. Ta dere i vare for djevelen som er en fiende. Han raser omkring som en br\u00f8lende l\u00f8ve blant dere og leter etter hvem han kan sluke."
                },
                "9": {
                    "verse_nr": "9",
                    "verse": "St\u00e5 imot angrepene hans og hold fast ved troen p\u00e5 Jesus. Gi ikke opp n\u00e5r dere m\u00e5 lide. Husk p\u00e5 at alle troende i hele verden m\u00e5 g\u00e5 gjennom de samme pr\u00f8velsene."
                },
                "10": {
                    "verse_nr": "10",
                    "verse": "Gud har i sin godhet innbudt oss til evig herlighet. Dette f\u00e5r vi p\u00e5 grunn av det Jesus Kristus har gjort for oss. Det er bare en kort tid dere m\u00e5 \u00e5 lide. Gud vil st\u00f8tte dere og gi dere kraft s\u00e5 dere kan holde fast ved troen."
                },
                "11": {
                    "verse_nr": "11",
                    "verse": "Hans er makten i all evighet. Ja, det er sant!"
                },
                "12": {
                    "verse_nr": "12",
                    "verse": "Sluttord - Jeg har skrevet dette brevet til dere med hjelp av Silvanus. Han er en troende bror som jeg stoler fullt og helt p\u00e5. Jeg ville med disse korte linjene oppmuntre dere og minne dere om Guds godhet og kj\u00e6rlighet, slik at dere alltid vil holde fast ved troen p\u00e5 ham."
                },
                "13": {
                    "verse_nr": "13",
                    "verse": "Menigheten her i Babylon, som p\u00e5 samme m\u00e5te som dere har takket ja til Guds innbydelse om \u00e5 tilh\u00f8re ham, hilser til dere. Markus, min unge medarbeider, hilser ogs\u00e5 til dere."
                },
                "14": {
                    "verse_nr": "14",
                    "verse": "Hils hverandre med et kyss for \u00e5 vise den kj\u00e6rlighet dere har. Med \u00f8nske om at Guds fred skal fylle alle dere som lever i fellesskap med Kristus."
                }
            }
        }
    }
}