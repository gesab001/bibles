{
    "version": "LB",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hilsen - Hilsen fra Paulus, en utsending som ikke har f\u00e5tt oppdraget sitt av noe menneske, eller gjennom menneskelige ordninger. Nei, jeg har blitt sendt ut av Jesus Kristus selv og av Gud, v\u00e5r Far som reiste ham opp fra de d\u00f8de."
                },
                "2": {
                    "verse_nr": "2",
                    "verse": "Jeg og alle troende p\u00e5 dette stedet hilser til menighetene i provinsen Galatia."
                },
                "3": {
                    "verse_nr": "3",
                    "verse": "Jeg ber at Gud, v\u00e5r Far, og Herren Jesus Kristus vil vise dere godhet og fylle dere med fred."
                },
                "4": {
                    "verse_nr": "4",
                    "verse": "Kristus d\u00f8de for \u00e5 ta straffen for syndene v\u00e5re og frelse oss fra denne onde verden, akkurat som Gud v\u00e5r Far hadde planlagt."
                },
                "5": {
                    "verse_nr": "5",
                    "verse": "\u00c6ren tilh\u00f8rer Gud i all evighet. Ja, det er sant!"
                },
                "6": {
                    "verse_nr": "6",
                    "verse": "Galaterne har g\u00e5tt bort fra det sanne budskapet - Jeg er forbauset over at dere s\u00e5 snart vender dere bort fra Gud, han som i sin godhet har innbudt dere til \u00e5 f\u00e5 evig liv gjennom det Kristus gjorde. Dere har begynt \u00e5 tro p\u00e5 et annet budskap om frelse."
                },
                "7": {
                    "verse_nr": "7",
                    "verse": "Det til tross for at det slett ikke finnes noe annet budskap som kan frelse dere. Nei, det er bare noen som vil skape forvirring blant dere ved \u00e5 forvrenge sannheten om Kristus."
                },
                "8": {
                    "verse_nr": "8",
                    "verse": "Dersom noen fors\u00f8ker f\u00e5 dere til \u00e5 tro p\u00e5 et annet budskap enn det vi har fortalt dere, da ber jeg om at han m\u00e5 bli rammet av Guds dom. Det mener jeg selv om det skulle ramme meg selv eller til og med en engel fra himmelen som kom med det nye budskapet."
                },
                "9": {
                    "verse_nr": "9",
                    "verse": "Ja, jeg gjentar det jeg ogs\u00e5 f\u00f8r har sagt: Dersom noen fors\u00f8ker f\u00e5 dere til \u00e5 tro p\u00e5 et annet budskap enn det dere allerede har tatt imot, da vil han bli rammet av Guds dom."
                },
                "10": {
                    "verse_nr": "10",
                    "verse": "Som dere forst\u00e5r, jeg sier ikke dette for \u00e5 holde meg inne med mennesker, men for \u00e5 bli anerkjent av Gud. Jeg bryr meg ikke om hva menneskene tenker, for dersom jeg fortsatt fors\u00f8kte \u00e5 holde meg inne med mennesker, ville jeg ikke kunne tjene Kristus."
                },
                "11": {
                    "verse_nr": "11",
                    "verse": "Paulus sitt budskap kommer fra Jesus - Kj\u00e6re s\u00f8sken, jeg forsikrer dere at det glade budskapet om Jesus som jeg sprer, ikke er en l\u00e6re som menneskene har tenkt ut."
                },
                "12": {
                    "verse_nr": "12",
                    "verse": "Jeg har heller ikke f\u00e5tt budskapet gjennom noen menneskelige ordninger, men det er Jesus Kristus selv som \u00e5penbarte det for meg. Ingen andre har undervist meg."
                },
                "13": {
                    "verse_nr": "13",
                    "verse": "Dere vet jo hvordan jeg var f\u00f8r, da jeg var en overbevist tilhengere av den j\u00f8diske religionen. Jeg forfulgte alle som tilh\u00f8rte Guds menighet og gjorde alt for \u00e5 utrydde de som trodde."
                },
                "14": {
                    "verse_nr": "14",
                    "verse": "Jeg var en av de mest fanatiske j\u00f8dene p\u00e5 min egen alder og var ekstremt n\u00f8ye med \u00e5 f\u00f8lge alle de tradisjonene vi arvet fra forfedrene."
                },
                "15": {
                    "verse_nr": "15",
                    "verse": "Men noe skjedde! Allerede f\u00f8r jeg ble f\u00f8dt, hadde Gud bestemt at jeg skulle tjene ham, og han ga meg den forretten \u00e5 bli hans utsending da tiden kom."
                },
                "16": {
                    "verse_nr": "16",
                    "verse": "En dag lot han sin s\u00f8nn Jesus vise seg for meg, for at jeg skulle spre budskapet om ham til folk som ikke er j\u00f8der. Da dette skjedde, opps\u00f8kte jeg ikke noe menneske for \u00e5 sp\u00f8rre meg til r\u00e5ds."
                },
                "17": {
                    "verse_nr": "17",
                    "verse": "Jeg reiste ikke til Jerusalem for \u00e5 lete opp dem som f\u00f8r hadde blitt utsett til \u00e5 v\u00e6re utsending for Jesus. Nei, jeg ga meg av sted til Arabia og vendte seinere tilbake til byen Damaskus."
                },
                "18": {
                    "verse_nr": "18",
                    "verse": "Det dr\u00f8yde hele tre \u00e5r f\u00f8r jeg reiste til Jerusalem for \u00e5 bes\u00f8ke Peter. Da stanset jeg to uker hos ham."
                },
                "19": {
                    "verse_nr": "19",
                    "verse": "Den eneste av utsendingene jeg m\u00f8tte, i tillegg til Peter, var Jakob, som var Herren Jesus sin egen bror."
                },
                "20": {
                    "verse_nr": "20",
                    "verse": "Det jeg skriver her er sant. Gud selv kan vitne om at jeg ikke lyver for dere."
                },
                "21": {
                    "verse_nr": "21",
                    "verse": "Etter bes\u00f8ket i Jerusalem fortsatte jeg nordover til provinsene Syria og Kilikia."
                },
                "22": {
                    "verse_nr": "22",
                    "verse": "Jeg m\u00f8tte aldri de andre troende i Judea."
                },
                "23": {
                    "verse_nr": "23",
                    "verse": "Det eneste de hadde h\u00f8rt, var et rykte som sa: \u201dhan som f\u00f8r forfulgte oss, sprer n\u00e5 selv budskapet om Jesus og overbeviser andre om den tro han ville utrydde.\u201d"
                },
                "24": {
                    "verse_nr": "24",
                    "verse": "De hyllet Gud for min skyld."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Paulus m\u00f8ter lederne i menighetene i Jerusalem - Etter 14 \u00e5r kom jeg tilbake til Jerusalem sammen med Barnabas. Titus var ogs\u00e5 med oss."
                },
                "2": {
                    "verse_nr": "2",
                    "verse": "Den gangen reiste jeg dit fordi Gud hadde vist meg at jeg skulle gj\u00f8re det. Ved en spesiell anledning m\u00f8tte jeg lederne i menigheten og fortalte om innholdet i det glade budskap jeg sprer til folk som ikke er j\u00f8der. Jeg ville at de skulle anerkjenne undervisningen min, slik at jeg ikke hadde arbeidet, eller fortsatte \u00e5 arbeide forgjeves blant andre folk."
                },
                "3": {
                    "verse_nr": "3",
                    "verse": "De aksepterte undervisningen min. De krevde ikke en gang at min reisekamerat Titus, som ikke er j\u00f8de, skulle bli omsk\u00e5ret."
                },
                "4": {
                    "verse_nr": "4",
                    "verse": "Sp\u00f8rsm\u00e5let om omskj\u00e6relse av personer som ikke er j\u00f8der, var en av de sakene vi diskuterte. Noen falske troende hadde nemlig lurt seg inn blant oss for \u00e5 spionere p\u00e5 den friheten vi har i Jesus Kristus. Disse personene ville gj\u00f8re oss til slaver under j\u00f8diske regler og lover."
                },
                "5": {
                    "verse_nr": "5",
                    "verse": "Ikke et \u00f8yeblikk ga vi etter og b\u00f8yde oss for kravene deres. For vi ville at alle som ikke er j\u00f8der, ogs\u00e5 i framtiden skulle f\u00e5 h\u00f8re et uforandret budskap om Jesus."
                },
                "6": {
                    "verse_nr": "6",
                    "verse": "Lederne for menigheten i Jerusalem aksepterte alts\u00e5 undervisningen min. At disse lederne f\u00f8r hadde v\u00e6rt Jesu n\u00e6rmeste disipler, teller ikke i denne sammenhengen, for i Guds \u00f8yne er alle like. Disse mennene, som n\u00e5 har s\u00e5 h\u00f8y anseelse blant de troende, ville alts\u00e5 ikke legge noe til i undervisningen min."
                },
                "7": {
                    "verse_nr": "7",
                    "verse": "Tvert imot inns\u00e5 de at jeg hadde f\u00e5tt oppdraget med \u00e5 spre det glade budskapet om Jesus til folk som ikke er j\u00f8der, mens Peter hadde f\u00e5tt oppdraget \u00e5 arbeide blant j\u00f8dene."
                },
                "8": {
                    "verse_nr": "8",
                    "verse": "Den samme Gud som hadde gitt Peter kraft til \u00e5 v\u00e6re utsending blant j\u00f8dene, hadde gitt meg kraft til \u00e5 arbeide blant folk som ikke er j\u00f8der."
                },
                "9": {
                    "verse_nr": "9",
                    "verse": "N\u00e5r da de fremste lederne i menigheten, Jakob, Peter og Johannes, forsto hvilket oppdrag Gud i sin godhet hadde gitt meg, rakte de meg og Barnabas h\u00e5nden som et tegn p\u00e5 v\u00e5rt samarbeid. Vi skulle fortsette \u00e5 arbeide blant folk som ikke er j\u00f8der, mens de selv skulle arbeide blant j\u00f8dene."
                },
                "10": {
                    "verse_nr": "10",
                    "verse": "Det eneste de ba oss om, var at vi skulle hjelpe de fattige blant de troende i Jerusalem, og det har jeg virkelig fors\u00f8kt \u00e5 gj\u00f8re."
                },
                "11": {
                    "verse_nr": "11",
                    "verse": "Paulus og Peter blir uenige - Da Peter kom til Antiokia, ble jeg n\u00f8dt til \u00e5pent \u00e5 anklage ham, etter som han handlet helt galt."
                },
                "12": {
                    "verse_nr": "12",
                    "verse": "F\u00f8r han kom til oss, brukte han \u00e5 spise sammen med de troende som ikke var j\u00f8der, men etter at andre troende kom hit fra Jakob og menigheten i Jerusalem, v\u00e5get han ikke lenger \u00e5 spise sammen med dem som ikke var j\u00f8der. Han var redd for \u00e5 bli uvenn med de representantene som forlangte at alle troende menn som ikke var j\u00f8der, m\u00e5tte bli omsk\u00e5ret."
                },
                "13": {
                    "verse_nr": "13",
                    "verse": "De andre troende j\u00f8dene oppf\u00f8rte seg p\u00e5 samme feige m\u00e5ten. Til og med Barnabas ble dratt med i dette."
                },
                "14": {
                    "verse_nr": "14",
                    "verse": "Da jeg s\u00e5 at de handlet stikk i strid med det sanne budskapet om Jesus, sa jeg til Peter mens alle de troende h\u00f8rte p\u00e5: \u201dDu er f\u00f8dt j\u00f8de, men har n\u00e5 lenge fulgt skikker som ikke er j\u00f8diske i stedet for de j\u00f8diske tradisjonene. Hvorfor vil du plutselig n\u00e5 tvinge dem som ikke er j\u00f8der, til \u00e5 f\u00f8lge j\u00f8diske tradisjoner igjen?"
                },
                "15": {
                    "verse_nr": "15",
                    "verse": "Du og jeg ble f\u00f8dt som j\u00f8der. Vi er ikke noen \u2019syndere\u2019 som ikke kjenner til Moseloven."
                },
                "16": {
                    "verse_nr": "16",
                    "verse": "Men vi inns\u00e5 at alle blir skyldfri innfor Gud ved \u00e5 tro p\u00e5 Jesus Kristus, og ikke gjennom det \u00e5 v\u00e6re lydige mot loven. Derfor begynte vi selv \u00e5 tro p\u00e5 Kristus, slik at vi kunne bli skyldfri innfor Gud ved troen p\u00e5 Kristus og ikke p\u00e5 grunn av at vi var lydige mot loven. Ingen kan noen gang bli skyldfri innfor Gud gjennom det \u00e5 v\u00e6re lydige mot loven."
                },
                "17": {
                    "verse_nr": "17",
                    "verse": "Vi som ville bli skyldfri innfor Gud gjennom troen p\u00e5 Kristus, ble alts\u00e5 i j\u00f8dene sine \u00f8yne lik disse \u2019synderne\u2019 som ikke kjenner til Moseloven. Men betyr det at Kristus har f\u00e5tt oss til \u00e5 synde? Nei, naturligvis ikke!"
                },
                "18": {
                    "verse_nr": "18",
                    "verse": "Om jeg derimot bygger opp det jeg har revet ned, og enda en gang fors\u00f8ker \u00e5 bli skyldfri gjennom \u00e5 v\u00e6re lydig mot loven, da blir jeg en virkelig synder."
                },
                "19": {
                    "verse_nr": "19",
                    "verse": "Det er jo loven som f\u00e5r meg til \u00e5 synde, og derfor har jeg forlatt loven, etter som den likevel ikke kunne frelse meg. Ja, jeg d\u00f8de bort fra loven for \u00e5 leve for Gud, da jeg lot mitt gamle ego bli spikret fast p\u00e5 korset sammen med Kristus."
                },
                "20": {
                    "verse_nr": "20",
                    "verse": "N\u00e5 lever jeg selv om mitt gamle ego er avg\u00e5tt ved d\u00f8den, for Kristus lever i meg. S\u00e5 lenge jeg lever her p\u00e5 jorden, lever jeg alts\u00e5 gjennom troen p\u00e5 Guds s\u00f8nn, han som elsket meg og ga livet sitt for \u00e5 ta straffen for syndene mine p\u00e5 seg."
                },
                "21": {
                    "verse_nr": "21",
                    "verse": "Jeg tilh\u00f8rer ikke dem som sier at den n\u00e5den Gud viste oss, var uten mening. Om vi kunne lykkes med \u00e5 v\u00e6re lydige mot hele Moseloven, og gjennom det blitt skyldfri innfor Gud, da trengte ikke Kristus ha g\u00e5tt i d\u00f8den for oss.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Skyldfri gjennom troen - Hvor dumme g\u00e5r det an \u00e5 bli, dere galatere! Hvem er det som har forhekset dere p\u00e5 denne m\u00e5ten? Jeg har n\u00f8ye undervist dere om hvorfor Jesus Kristus m\u00e5tte d\u00f8 p\u00e5 korset."
                },
                "2": {
                    "verse_nr": "2",
                    "verse": "La meg stille et enkelt sp\u00f8rsm\u00e5l til dere: Var det fordi dere hadde lykkes med \u00e5 holde hele Moseloven at dere fikk ta imot Guds \u00c5nd, eller var det fordi dere trodde p\u00e5 budskapet dere h\u00f8rte?"
                },
                "3": {
                    "verse_nr": "3",
                    "verse": "Har dere helt mistet forstanden? Guds \u00c5nd ga dere det nye livet som en gave, hvorfor vil dere da fors\u00f8ke \u00e5 vinne det gjennom menneskelige anstrengelser?"
                },
                "4": {
                    "verse_nr": "4",
                    "verse": "Dere som har m\u00e5tte lide s\u00e5 mye for troen. Det har vel ikke v\u00e6rt til ingen nytte? Vil dere virkelig kaste vrak p\u00e5 alt sammen?"
                },
                "5": {
                    "verse_nr": "5",
                    "verse": "Jeg sp\u00f8r igjen: N\u00e5r Gud gir dere sin \u00c5nd og utf\u00f8rer mirakler hos dere, er det p\u00e5 grunn av at dere har lykkes med \u00e5 holde hele Moseloven eller er det fordi dere tror budskapet dere har f\u00e5tt h\u00f8re?"
                },
                "6": {
                    "verse_nr": "6",
                    "verse": "Tenk p\u00e5 hvordan det var med Abraham: \u201dHan trodde p\u00e5 Gud, og derfor ble han regnet som skyldfri innfor ham.\u201d"
                },
                "7": {
                    "verse_nr": "7",
                    "verse": "Dere m\u00e5 forst\u00e5, at det er de som tror som er ekte barn av Abraham."
                },
                "8": {
                    "verse_nr": "8",
                    "verse": "Gud har hele tiden forutsagt i Skriften at han en dag ville gj\u00f8re alle folk skyldfri innfor ham gjennom troen. Han lot Abraham f\u00e5 innsikt i disse glade nyhetene allerede i forveien. Han sa: \u201dGjennom deg skal alle verdens folk f\u00e5 del i mine goder.\u201d"
                },
                "9": {
                    "verse_nr": "9",
                    "verse": "Derfor f\u00e5r alle som tror p\u00e5 Kristus, del i Guds godhet, akkurat som Abraham fikk del i hans godhet da han trodde."
                },
                "10": {
                    "verse_nr": "10",
                    "verse": "De som stoler p\u00e5 at de blir skyldfri innfor Gud gjennom \u00e5 fors\u00f8ke \u00e5 holde hele Moseloven, de vil bli rammet av Guds dom. Det st\u00e5r i Skriften: \u201dDen som ikke holder alle budene som er skrevet i Guds lov, vil bli rammet av Guds dom.\u201d"
                },
                "11": {
                    "verse_nr": "11",
                    "verse": "At ingen mennesker kan bli skyldfri innfor Gud gjennom \u00e5 holde loven er helt innlysende etter som det st\u00e5r i Skriften: \u201dDen som tror, han blir skyldfri for Gud og f\u00e5r leve.\u201d"
                },
                "12": {
                    "verse_nr": "12",
                    "verse": "Loven bygger ikke p\u00e5 tro, men p\u00e5 at alle budene blir holdt. Det st\u00e5r i Skriften: \u201dHver den som holder alle budene, skal f\u00e5 liv gjennom loven.\u201d"
                },
                "13": {
                    "verse_nr": "13",
                    "verse": "Kristus har kj\u00f8pt oss fri fra den dommen som rammer alle som ikke holder hele loven. Det gjorde han ved selv \u00e5 ta straffen v\u00e5r p\u00e5 seg. Da han d\u00f8de p\u00e5 korset, ble han rammet av Guds dom. Det st\u00e5r i Skriften: \u201dDen som er hengt opp p\u00e5 et kors, er rammet av Guds dom.\u201d"
                },
                "14": {
                    "verse_nr": "14",
                    "verse": "Gjennom det som Jesus Kristus gjorde for oss, vil alle folk f\u00e5 del i det gode som Gud har lovet Abraham. N\u00e5r vi derfor tror p\u00e5 Kristus, f\u00e5r vi del i Guds \u00c5nd, akkurat som Gud lovet for lenge siden."
                },
                "15": {
                    "verse_nr": "15",
                    "verse": "Guds l\u00f8fte er viktigere enn Moseloven - Kj\u00e6re s\u00f8sken, la meg fors\u00f8ke \u00e5 forklare med et bilde fra dagliglivet: Dersom et menneske skriver sitt testamente, da kan ingen etterp\u00e5 endre det eller legge noe til etter at testamentet er gyldig."
                },
                "16": {
                    "verse_nr": "16",
                    "verse": "P\u00e5 samme m\u00e5ten er det med det l\u00f8fte Gud ga Abraham og hans avkom. Legg merke til at det ikke st\u00e5r flertall, \u201dhans etterkommere\u201d, som det ville ha gjort dersom det gjaldt mange. Nei, det st\u00e5r entall, \u201dhans avkom\u201d, som siktet til en enkelt person, og det var Kristus."
                },
                "17": {
                    "verse_nr": "17",
                    "verse": "Det jeg vil si, er dette: Guds testamente, det l\u00f8fte han ga Abraham, kan ikke bli endret eller erkl\u00e6rt ugyldig av Moseloven som han ga til Israels folk 430 \u00e5r seinere."
                },
                "18": {
                    "verse_nr": "18",
                    "verse": "Dersom de kunne f\u00e5 del i den arven Gud lovet Abraham gjennom \u00e5 v\u00e6re lydig mot hele Moseloven, da ville det jo ikke lenger v\u00e6re p\u00e5 grunn av det l\u00f8ftet de fikk i arven. Men n\u00e5 har Gud bestemt at arven fra Abraham skulle v\u00e6re en fri gave, som de f\u00e5r p\u00e5 grunn av Guds l\u00f8fte."
                },
                "19": {
                    "verse_nr": "19",
                    "verse": "Hvilken nytte har vi av Moseloven? Jo, den var et tillegg som skulle vise menneskene at de ikke f\u00f8lger Guds vilje. Loven skulle gjelde til Kristus kom, han som var \u201davkom\u201d og hadde f\u00e5tt Guds l\u00f8fte. Det var ogs\u00e5 en annen forskjell mellom loven og l\u00f8ftet. Moseloven var en pakt som ble inng\u00e5tt mellom Gud og hele Israels folk. Derfor trengtes det en mellommann. Moses fikk ta imot loven fra engler og ga den videre til folket. Da Gud ga l\u00f8ftet sitt til Abraham, gjorde han det direkte."
                },
                "20": {
                    "verse_nr": "20",
                    "verse": "Hvilken nytte har vi av Moseloven? Jo, den var et tillegg som skulle vise menneskene at de ikke f\u00f8lger Guds vilje. Loven skulle gjelde til Kristus kom, han som var \u201davkom\u201d og hadde f\u00e5tt Guds l\u00f8fte. Det var ogs\u00e5 en annen forskjell mellom loven og l\u00f8ftet. Moseloven var en pakt som ble inng\u00e5tt mellom Gud og hele Israels folk. Derfor trengtes det en mellommann. Moses fikk ta imot loven fra engler og ga den videre til folket. Da Gud ga l\u00f8ftet sitt til Abraham, gjorde han det direkte."
                },
                "21": {
                    "verse_nr": "21",
                    "verse": "Finnes det da en konflikt mellom Guds lov og Guds l\u00f8fter? Nei, naturligvis ikke! Dersom vi kunne ha f\u00e5tt evig liv gjennom det \u00e5 f\u00f8lge Moseloven, da hadde den virkelig v\u00e6rt veien til \u00e5 bli skyldfri innfor Gud. Men Gud har erkl\u00e6rt i Skriften at vi mennesker er fanger under synden. Derfor finnes det bare en m\u00e5te \u00e5 f\u00e5 del i den arven som Gud har lovet oss, og det er ved \u00e5 tro p\u00e5 Jesus Kristus."
                },
                "22": {
                    "verse_nr": "22",
                    "verse": "Finnes det da en konflikt mellom Guds lov og Guds l\u00f8fter? Nei, naturligvis ikke! Dersom vi kunne ha f\u00e5tt evig liv gjennom det \u00e5 f\u00f8lge Moseloven, da hadde den virkelig v\u00e6rt veien til \u00e5 bli skyldfri innfor Gud. Men Gud har erkl\u00e6rt i Skriften at vi mennesker er fanger under synden. Derfor finnes det bare en m\u00e5te \u00e5 f\u00e5 del i den arven som Gud har lovet oss, og det er ved \u00e5 tro p\u00e5 Jesus Kristus."
                },
                "23": {
                    "verse_nr": "23",
                    "verse": "Inntil vi fikk muligheten til \u00e5 tro, disiplinerte Moseloven oss og holdt oss i et autorit\u00e6rt grep. Ja, den styrte oss helt til den dagen vi begynte \u00e5 tro p\u00e5 Kristus."
                },
                "24": {
                    "verse_nr": "24",
                    "verse": "Eller for \u00e5 si det p\u00e5 en annen m\u00e5te: Moseloven tok h\u00e5nd om oss og veiledet oss inntil Kristus kom, og vi da kunne bli skyldfri innfor Gud ved troen p\u00e5 ham."
                },
                "25": {
                    "verse_nr": "25",
                    "verse": "Da vi n\u00e5 har f\u00e5tt muligheten til \u00e5 tro p\u00e5 Kristus, beh\u00f8ver vi ikke lenger loven som holder sitt grep om oss."
                },
                "26": {
                    "verse_nr": "26",
                    "verse": "Alle dere som tror p\u00e5 Jesus Kristus og lever i fellesskap med ham, er Guds barn."
                },
                "27": {
                    "verse_nr": "27",
                    "verse": "Dersom dere er d\u00f8pt til fellesskap med Kristus, har dere blitt lik Kristus."
                },
                "28": {
                    "verse_nr": "28",
                    "verse": "Derfor spiller det ikke lenger noen rolle om dere er j\u00f8der eller ikke er j\u00f8der, om dere er slaver eller frie, om dere er menn eller kvinner. Alle som lever i fellesskap med Jesus Kristus, er likeverdige for ham."
                },
                "29": {
                    "verse_nr": "29",
                    "verse": "Dersom dere tilh\u00f8rer Kristus, er dere ogs\u00e5 etterkommere av Abraham og f\u00e5r arve alt det gode som Gud lovet ham."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Guds barn ved troen - La meg gjennom et nytt bilde forklare dette: Dersom s\u00f8nnen skal arve sin fars formue den dagen han blir myndig, da er det ingen forskjell mellom ham og en slave fram til dagen da s\u00f8nnen er myndig. Slik er det til tross for at han egentlig eier alt."
                },
                "2": {
                    "verse_nr": "2",
                    "verse": "S\u00f8nnen m\u00e5 rette seg etter sin formynder og forvalter, helt til han har oppn\u00e5dd den alderen faren hans hadde bestemt."
                },
                "3": {
                    "verse_nr": "3",
                    "verse": "Slik var det ogs\u00e5 for oss f\u00f8r Kristus kom. Vi var slaver under denne verdens onde makter."
                },
                "4": {
                    "verse_nr": "4",
                    "verse": "Men da tiden kom som Gud hadde bestemt, sendte han sin s\u00f8nn. Han ble f\u00f8dt av en kvinne og var selv n\u00f8dt til \u00e5 v\u00e6re lydig mot Moseloven."
                },
                "5": {
                    "verse_nr": "5",
                    "verse": "S\u00f8nnen kom for \u00e5 kj\u00f8pe oss fri fra v\u00e5rt slaveri under Moseloven, slik at vi kunne bli Guds egne barn."
                },
                "6": {
                    "verse_nr": "6",
                    "verse": "Etter som vi som tror er Guds barn, har han gitt oss sin s\u00f8nns \u00c5nd, som roper i oss til Gud: \u201dFar, min Far i himmelen\u201d."
                },
                "7": {
                    "verse_nr": "7",
                    "verse": "Den som har Guds \u00c5nd, er alts\u00e5 ikke lenger slave, men Guds barn. Som Guds barn skal vi ogs\u00e5 f\u00e5 arve alt det gode som finnes hos ham."
                },
                "8": {
                    "verse_nr": "8",
                    "verse": "Vend ikke tilbake til slaveriet - F\u00f8r dere galatere kjente Gud, var dere slaver under makter som dere trodde var guder."
                },
                "9": {
                    "verse_nr": "9",
                    "verse": "Hvordan kan dere da, etter at dere har l\u00e6rt Gud \u00e5 kjenne, eller rettere sagt, etter at Gud har l\u00e6rt dere \u00e5 kjenne, p\u00e5 nytt vende tilbake og bli slaver under denne verdens svake og ynkelige makter?"
                },
                "10": {
                    "verse_nr": "10",
                    "verse": "Dere fors\u00f8ker \u00e5 tilfredsstille Gud gjennom det \u00e5 f\u00f8lge en mengde regler om forskjellige dager, m\u00e5neder, h\u00f8ytider og \u00e5r."
                },
                "11": {
                    "verse_nr": "11",
                    "verse": "Jeg er urolig for dere. Har mitt arbeid blant dere v\u00e6rt bortkastet?"
                },
                "12": {
                    "verse_nr": "12",
                    "verse": "Jeg henstiller til dere, kj\u00e6re s\u00f8sken, \u00e5 leve i samme frihet som jeg gj\u00f8r. Jeg har jo blitt som dere som ikke er j\u00f8der, fri fra Moseloven. Husk p\u00e5 hvordan det var da jeg f\u00f8rst kom til dere. Da behandlet dere meg aldri d\u00e5rlig."
                },
                "13": {
                    "verse_nr": "13",
                    "verse": "Dere vet at det var p\u00e5 grunn av sykdom jeg f\u00f8rste gangen kom til byen deres og fikk fortelle det glade budskapet om Jesus."
                },
                "14": {
                    "verse_nr": "14",
                    "verse": "Til tross for at min fysiske svakhet kunne ha fristet dere til \u00e5 se ned p\u00e5 meg, h\u00e5nte dere meg ikke eller st\u00f8tte meg bort. Nei, dere hilste meg velkommen som om jeg hadde v\u00e6rt en engel fra Gud, eller til og med Jesus Kristus selv."
                },
                "15": {
                    "verse_nr": "15",
                    "verse": "Dere var s\u00e5 lykkelige og glade. Hvor er gleden deres n\u00e5? Jeg vet at dere p\u00e5 den tiden ville ha gjort hva som helst for meg. Dere ville ha revet ut \u00f8ynene deres og gitt meg om det hadde v\u00e6rt mulig."
                },
                "16": {
                    "verse_nr": "16",
                    "verse": "Men n\u00e5 virker det som om jeg har blitt en fiende, etter som jeg sier dere sannheten!"
                },
                "17": {
                    "verse_nr": "17",
                    "verse": "Disse personene som sprer falske budskap, gj\u00f8r det ikke for at dere skal ha det godt. De fors\u00f8ker bare \u00e5 f\u00e5 dere bort fra meg, slik at dere skal bli deres tilhengere i stedet."
                },
                "18": {
                    "verse_nr": "18",
                    "verse": "Visst nok er hengivenhet vel og bra, bare den gjelder en god sak, slik som \u00e5 v\u00e6re hengivne til det gode budskapet ogs\u00e5 n\u00e5r jeg ikke er hos dere."
                },
                "19": {
                    "verse_nr": "19",
                    "verse": "H\u00f8r, mine kj\u00e6re barn, det ser ut som om jeg enda en gang m\u00e5 g\u00e5 gjennom den smertefulle prosessen med \u00e5 f\u00f8de dere fram til et liv sammen med Kristus."
                },
                "20": {
                    "verse_nr": "20",
                    "verse": "Jeg skulle \u00f8nske at jeg var hos dere n\u00e5, slik at jeg kunne tale p\u00e5 en m\u00e5te som n\u00e5dde inn i hjertene deres. Jeg vet virkelig ikke hva jeg skal gj\u00f8re med dere."
                },
                "21": {
                    "verse_nr": "21",
                    "verse": "Abrahams to barn - Lytt til meg, dere som vil v\u00e6re lydige mot Moseloven. Vet dere egentlig hva Moses har skrevet?"
                },
                "22": {
                    "verse_nr": "22",
                    "verse": "Det st\u00e5r at Abraham hadde to s\u00f8nner, den ene fikk han med sin slavekvinne Hagar og den andre med kona si Sara, som var en fri kvinne."
                },
                "23": {
                    "verse_nr": "23",
                    "verse": "Slavekvinnen sin f\u00f8rste s\u00f8nn ble f\u00f8dt i tr\u00e5d med naturens lover, men den frie kvinnen sin f\u00f8rste s\u00f8nn ble f\u00f8dt som et resultat av Guds l\u00f8fte."
                },
                "24": {
                    "verse_nr": "24",
                    "verse": "Fortellingen om disse to kvinnene har en dypere mening. De representerer to forskjellige pakter som Gud har inng\u00e5tt med menneskene. Den f\u00f8rste pakten er den som ble inng\u00e5tt p\u00e5 fjellet Sinai, der Gud ga Israels folk loven. Den er representert ved slavekvinnen Hagar. Alle som blir f\u00f8dt i den pakten, blir slaver."
                },
                "25": {
                    "verse_nr": "25",
                    "verse": "Dette fjellet, Sinai i Arabia, er et symbol for det n\u00e5v\u00e6rende Jerusalem, sentrum og hovedstad for alle j\u00f8der som lever i slaveri under Moseloven."
                },
                "26": {
                    "verse_nr": "26",
                    "verse": "Men Sara, den frie kvinnen, representerer den andre pakten. Hun er et symbol for det nye Jerusalem, det som finnes i himmelen. Alle vi som tilh\u00f8rer Kristus, lever i frihet og har Sara til mor, hun som f\u00f8r ikke kunne f\u00e5 barn."
                },
                "27": {
                    "verse_nr": "27",
                    "verse": "Det er derfor det st\u00e5r i Skriften: \u201dV\u00e6r glad, du kvinne som ikke kan f\u00e5 barn. Juble av glede, du som aldri har kjent noen veer og f\u00f8dt fram noe barn. Den ensomme kvinnen f\u00e5r mange barn, flere enn den kvinnen som har mann.\u201d"
                },
                "28": {
                    "verse_nr": "28",
                    "verse": "Dere, kj\u00e6re s\u00f8sken, er alts\u00e5 de barna som Gud lovet Abraham, akkurat slik Isak var det."
                },
                "29": {
                    "verse_nr": "29",
                    "verse": "Derfor blir vi forfulgt i dag, p\u00e5 samme m\u00e5ten som Isak ble: Han var f\u00f8dt p\u00e5 en overnaturlig m\u00e5te og ble forfulgt av slavekvinnens f\u00f8rste s\u00f8nn. Vi er f\u00f8dt av Guds \u00c5nd og blir forfulgt av dem som er slaver under Moseloven."
                },
                "30": {
                    "verse_nr": "30",
                    "verse": "Finnes det da noen l\u00f8sning i Skriften p\u00e5 dette problemet? Jo, det st\u00e5r: \u201dDriv bort slavekvinnen og s\u00f8nnen hennes, for slavekvinnen sin f\u00f8rste s\u00f8nn skal ikke f\u00e5 dele arven sammen med den frie kvinnens f\u00f8rste s\u00f8nn.\u201d"
                },
                "31": {
                    "verse_nr": "31",
                    "verse": "Alts\u00e5, mine kj\u00e6re s\u00f8sken, vi er ikke f\u00f8dt til \u00e5 leve i slaveri, men til \u00e5 leve i frihet."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Mist ikke den frihet Kristus har gitt dere - Kristus har satt oss fri fra v\u00e5rt slaveri, slik at vi for all framtid kan leve i friheten. Hold derfor fast ved troen, og la ingen tvinge dere til \u00e5 bli slaver under Moseloven."
                },
                "2": {
                    "verse_nr": "2",
                    "verse": "Lytt p\u00e5 meg, Paulus, for jeg vet hva jeg snakker om: Dersom dere troende menn lar dere omskj\u00e6re for \u00e5 bli skyldfri innfor Gud, da har dere ingen nytte av at Kristus d\u00f8de for \u00e5 ta straffen deres p\u00e5 seg."
                },
                "3": {
                    "verse_nr": "3",
                    "verse": "Ja, jeg sier det en gang til: Den av dere som fors\u00f8ker \u00e5 bli skyldfri innfor Gud ved \u00e5 la seg omskj\u00e6re og bli som j\u00f8dene, han m\u00e5 ogs\u00e5 v\u00e6re lydig mot alle de andre budene i Moseloven."
                },
                "4": {
                    "verse_nr": "4",
                    "verse": "Men om dere vil bli skyldfri innfor Gud ved \u00e5 v\u00e6re lydig mot Moseloven, da har dere ikke lenger noe fellesskap med Kristus. Dere har takket nei til det tilbudet om tilgivelse som Gud i sin godhet ga dere."
                },
                "5": {
                    "verse_nr": "5",
                    "verse": "Hans \u00c5nd har jo gitt oss det sikre h\u00e5pet at vi en dag skal st\u00e5 skyldfri innfor Gud ved troen p\u00e5 Kristus."
                },
                "6": {
                    "verse_nr": "6",
                    "verse": "N\u00e5r vi lever i fellesskap med Kristus, spiller det derfor ingen rolle for en mann om han er omsk\u00e5ret eller ikke. Det eneste som betyr noe, er troen p\u00e5 Kristus som f\u00e5r oss til \u00e5 elske v\u00e5re medmennesker."
                },
                "7": {
                    "verse_nr": "7",
                    "verse": "Dere begynte med \u00e5 f\u00f8lge det sanne budskapet om Jesus Kristus og l\u00f8p i god fart mot m\u00e5let. Hvem er det n\u00e5 som har stilt seg i veien slik at dere ikke lenger f\u00f8lger det sanne budskapet?"
                },
                "8": {
                    "verse_nr": "8",
                    "verse": "Det er i alle fall ikke Gud, han som innb\u00f8d dere til \u00e5 tilh\u00f8re ham."
                },
                "9": {
                    "verse_nr": "9",
                    "verse": "Pass dere for denne falske undervisningen, for den sprer seg som gj\u00e6ren i en deig."
                },
                "10": {
                    "verse_nr": "10",
                    "verse": "Jeg stoler p\u00e5 at Herren Jesus skal f\u00e5 dere til \u00e5 tenke p\u00e5 samme m\u00e5ten som jeg gj\u00f8r n\u00e5r det gjelder disse tingene. Den som fors\u00f8ker \u00e5 bedra dere og f\u00f8re dere bort fra det sanne budskapet, skal bli rammet av Guds dom, hvem det en skulle v\u00e6re."
                },
                "11": {
                    "verse_nr": "11",
                    "verse": "Noen personer p\u00e5st\u00e5r, kj\u00e6re s\u00f8sken, at jeg oppfordrer alle troende menn til \u00e5 la seg omskj\u00e6re og bli som j\u00f8dene. Men dersom jeg fortsatt holdt fast ved denne j\u00f8diske skikken, hvorfor blir jeg da hele tiden forfulgt? Da trengte jo ikke j\u00f8dene forarge seg p\u00e5 budskapet om at Kristus d\u00f8de p\u00e5 korset for v\u00e5r skyld."
                },
                "12": {
                    "verse_nr": "12",
                    "verse": "Nei, jeg \u00f8nsker at de som skaper uro blant dere, skal skj\u00e6re av seg s\u00e5 mye at de blir kastrert."
                },
                "13": {
                    "verse_nr": "13",
                    "verse": "La Guds \u00c5nd lede dere - Kj\u00e6re s\u00f8sken, dere er innbudt til \u00e5 leve i frihet og slipper \u00e5 f\u00f8lge Moseloven. Men utnytt p\u00e5 ingen m\u00e5te friheten til \u00e5 f\u00f8lge deres gamle menneskelige natur, men hjelp hverandre og vis hverandre kj\u00e6rlighet."
                },
                "14": {
                    "verse_nr": "14",
                    "verse": "Dere m\u00e5 f\u00f8lge det budet som sammenfatter hele loven: \u201dDu skal elske dine medmennesker som deg selv.\u201d"
                },
                "15": {
                    "verse_nr": "15",
                    "verse": "Om dere i stedet s\u00e5rer og gj\u00f8r hverandre ondt, da er risikoen stor for at dere skader hverandres tro."
                },
                "16": {
                    "verse_nr": "16",
                    "verse": "Jeg oppfordrer dere derfor til \u00e5 la Guds \u00c5nd lede dere, slik at dere ikke gir etter for de begj\u00e6r som finnes i den menneskelige naturen."
                },
                "17": {
                    "verse_nr": "17",
                    "verse": "Deres menneskelige natur vil f\u00e5 dere til \u00e5 gj\u00f8re det som er ondt, mens Guds \u00c5nd vil f\u00e5 dere til \u00e5 gj\u00f8re det som er godt. Det er en strid som stadig p\u00e5g\u00e5r i dere, og som hindrer dere i \u00e5 gj\u00f8re det dere vil."
                },
                "18": {
                    "verse_nr": "18",
                    "verse": "Men dersom Guds \u00c5nd f\u00e5r lede dere, er dere ikke lenger slaver under syndens lov som finnes i deres gamle natur."
                },
                "19": {
                    "verse_nr": "19",
                    "verse": "Hvilket resultat det blir om dere lar den menneskelige naturen styre, det vet vi alle: Seksuell l\u00f8ssluppenhet, umoral og grensel\u00f8se orgier."
                },
                "20": {
                    "verse_nr": "20",
                    "verse": "Videre ser vi avgudsdyrkelse, magi, okkultisme, hat, fiendskap, misunnelse, raseriutbrudd, egoisme, strid, intriger og falsk l\u00e6re."
                },
                "21": {
                    "verse_nr": "21",
                    "verse": "Det blir maktkamp, fylleri, ville fester og mye annet. La meg advare dere enda en gang: Den som lever i dette uf\u00f8ret, f\u00e5r ikke tilh\u00f8re Guds eget folk."
                },
                "22": {
                    "verse_nr": "22",
                    "verse": "N\u00e5r Guds \u00c5nd f\u00e5r lede oss, blir f\u00f8lgene at vi elsker v\u00e5re medmennesker, vi fylles av glede, fred og t\u00e5lmodighet. Vi blir vennlige, gode mot hverandre og p\u00e5litelige."
                },
                "23": {
                    "verse_nr": "23",
                    "verse": "Vi behandler andre med mildhet og viser selvbeherskelse. Det er nettopp dette som er summen i Moseloven."
                },
                "24": {
                    "verse_nr": "24",
                    "verse": "De som tilh\u00f8rer Jesus Kristus, har spikret sitt gamle ego, med alle sine begj\u00e6r og onde lyster, til Kristi kors."
                },
                "25": {
                    "verse_nr": "25",
                    "verse": "Dersom Guds \u00c5nd har gitt oss livet, skal vi ogs\u00e5 la Guds \u00c5nd lede oss."
                },
                "26": {
                    "verse_nr": "26",
                    "verse": "Pass p\u00e5 at dere aldri er arrogante, g\u00e5r med misunnelse eller provoserer hverandre."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Som du s\u00e5r, skal du h\u00f8ste - Kj\u00e6re s\u00f8sken, om likevel noen synder mot Gud, da skal dere som blir styrt av Guds \u00c5nd, hjelpe den personen til \u00e5 f\u00e5 et godt forhold til Gud. Gj\u00f8r det uten \u00e5 fremheve dere selv, og pass p\u00e5 at dere ikke selv faller for samme fristelse."
                },
                "2": {
                    "verse_nr": "2",
                    "verse": "St\u00f8tt andre p\u00e5 de omr\u00e5dene der de er svake, for da lyder dere den kj\u00e6rlighetens lov som Kristus har gitt oss."
                },
                "3": {
                    "verse_nr": "3",
                    "verse": "Den som innbiller seg at han er bedre enn andre, til tross for at han selv har en masse svakheter, han lurer bare seg selv."
                },
                "4": {
                    "verse_nr": "4",
                    "verse": "Hver og en m\u00e5 tenke gjennom sine egne handlinger, og ikke sammenligne seg med andre. V\u00e6r ikke stolte over dere selv, bare fordi andre kanskje er et hakk verre."
                },
                "5": {
                    "verse_nr": "5",
                    "verse": "Hver og en er ansvarlig for sine egne handlinger for Gud."
                },
                "6": {
                    "verse_nr": "6",
                    "verse": "Den som blir undervist om Guds budskap, har ansvaret for \u00e5 dele med den som underviser."
                },
                "7": {
                    "verse_nr": "7",
                    "verse": "Ikke bedra dere selv! Det er ikke mulig \u00e5 bedra Gud. Det et menneske s\u00e5r, f\u00e5r det ogs\u00e5 h\u00f8ste."
                },
                "8": {
                    "verse_nr": "8",
                    "verse": "Dersom vi lar den menneskelige naturen styre handlingene v\u00e5re, f\u00e5r vi til slutt h\u00f8ste evig \u00f8deleggelse. Men dersom vi lar Guds \u00c5nd styre handlingene v\u00e5re, skal \u00c5nden en dag la oss f\u00e5 h\u00f8ste evig liv."
                },
                "9": {
                    "verse_nr": "9",
                    "verse": "La oss ikke bli trette av \u00e5 gj\u00f8re det som er godt. Bare dersom vi ikke gir opp, vil vi nyte godt av det evige livet n\u00e5r den tiden kommer som Gud har bestemt."
                },
                "10": {
                    "verse_nr": "10",
                    "verse": "Ta derfor vare p\u00e5 hver anledning til \u00e5 gj\u00f8re godt mot andre mennesker, og spesielt mot dem som tror p\u00e5 Kristus."
                },
                "11": {
                    "verse_nr": "11",
                    "verse": "Avsluttende advarsel - For riktig \u00e5 understreke det jeg vil ha sagt, skriver jeg med egne hender og store bokstaver:"
                },
                "12": {
                    "verse_nr": "12",
                    "verse": "De personene som fors\u00f8ker \u00e5 tvinge troende menn til \u00e5 la seg omskj\u00e6re, gj\u00f8r det bare for \u00e5 holde seg til venns med j\u00f8dene. De vil unng\u00e5 \u00e5 bli forfulgt for sin tro p\u00e5 at Kristus d\u00f8de p\u00e5 korset."
                },
                "13": {
                    "verse_nr": "13",
                    "verse": "Disse som p\u00e5st\u00e5r at alle troende menn m\u00e5 bli omsk\u00e5ret, er ikke selv lydige mot hele Moseloven. De vil bare at dere skal la dere omskj\u00e6re, slik at de kan rose seg over \u00e5 ha gjort dere til j\u00f8der."
                },
                "14": {
                    "verse_nr": "14",
                    "verse": "Men det eneste jeg vil rose meg over, er at v\u00e5r Herre Jesus Kristus d\u00f8de p\u00e5 korset for v\u00e5r skyld. P\u00e5 grunn av hans d\u00f8d har denne onde verden ikke lenger noen makt over meg, etter som mitt gamle ego ble spikret fast p\u00e5 korset sammen med ham."
                },
                "15": {
                    "verse_nr": "15",
                    "verse": "Om en troende mann er omsk\u00e5ret eller ikke spiller ingen rolle. Det handler i stedet om at Kristus m\u00e5 forvandle hele mennesket og gj\u00f8re det til en ny skikkelse."
                },
                "16": {
                    "verse_nr": "16",
                    "verse": "Et siste \u00f8nske - Jeg ber om at Gud skal ha omsorg for dere som vil leve etter dette prinsippet og fylle dere med sin fred. Dere er Guds eget folk, det virkelige Israel."
                },
                "17": {
                    "verse_nr": "17",
                    "verse": "Gi meg n\u00e5 ikke flere bekymringer n\u00e5r det gjelder dette sp\u00f8rsm\u00e5let, for det er jeg som har m\u00e5tte lide for Jesus, og det er jeg som tilh\u00f8rer ham, ikke disse personene som vil forvirre dere."
                },
                "18": {
                    "verse_nr": "18",
                    "verse": "Med \u00f8nsker om at v\u00e5r Herre Jesus Kristus i sin godhet og kj\u00e6rlighet skal beskytte dere, kj\u00e6re s\u00f8sken. Ja, det er min b\u00f8nn!"
                }
            }
        }
    }
}