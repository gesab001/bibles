{
    "version": "bb",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus bemoedigt Timote\u00fcs - Deze brief is van Paulus. Ik heb van God de taak gekregen om het nieuws van Jezus Christus aan de mensen te brengen. Dat nieuws is dat Hij eeuwig leven belooft aan iedereen die in Jezus Christus gelooft."
                },
                "2": {
                    "verse_nr": "2",
                    "verse": "Ik schrijf deze brief aan mijn zoon Timote\u00fcs, van wie ik heel veel houd. Ik bid dat God de Vader in alles goed en vriendelijk voor je zal zijn. En dat je vol zal zijn van de vrede van God de Vader en van onze Heer Jezus Christus."
                },
                "3": {
                    "verse_nr": "3",
                    "verse": "Ik dien God met een zuiver geweten, net zoals mijn voorouders hebben gedaan. En dag en nacht bid ik voor jou. Dan dank ik God voor je."
                },
                "4": {
                    "verse_nr": "4",
                    "verse": "Als ik denk aan je tranen toen we afscheid van elkaar namen, verlang ik ernaar om je weer te zien. Want dat zou mij heel erg blij maken."
                },
                "5": {
                    "verse_nr": "5",
                    "verse": "Ik moet steeds denken aan je eerlijke geloof, zoals je oma Lo\u00efs en je moeder Eunice ook hadden. Ik weet zeker dat jij hetzelfde geloof hebt als zij."
                },
                "6": {
                    "verse_nr": "6",
                    "verse": "Doe daarom je best om de gave die je van God hebt gekregen, verder te ontwikkelen. Die gave heb je gekregen toen ik je de handen oplegde."
                },
                "7": {
                    "verse_nr": "7",
                    "verse": "God heeft ons geen geest van angst gegeven, maar een geest van kracht, liefde en zelfbeheersing."
                },
                "8": {
                    "verse_nr": "8",
                    "verse": "Schaam je dus niet voor je geloof in de Heer. Schaam je ook niet voor mij nu ik gevangen zit vanwege mijn geloof in Hem. Maar wees bereid voor het goede nieuws te lijden. God geeft je daarvoor de kracht."
                },
                "9": {
                    "verse_nr": "9",
                    "verse": "Want Hij heeft ons gered en ons geroepen om voor Hem te leven. Maar Hij deed dat niet omdat we dat hebben verdiend met de dingen die we zelf hebben gedaan. God deed dat omdat Hij altijd al van plan is geweest om goed voor ons te zijn en ons Jezus Christus te geven. Al voordat de wereld bestond had Hij dat plan."
                },
                "10": {
                    "verse_nr": "10",
                    "verse": "En nu is Gods goedheid voor ons zichtbaar geworden: Hij stuurde Jezus Christus naar de wereld. Hij is onze Redder. Want Jezus heeft de dood machteloos gemaakt. Hij heeft ons laten weten dat we door Hem eeuwig leven kunnen krijgen."
                },
                "11": {
                    "verse_nr": "11",
                    "verse": "En ik heb de taak gekregen om met dat goede nieuws naar de niet-Joodse volken te gaan. Hun vertel ik erover en ik leer hun het geloof."
                },
                "12": {
                    "verse_nr": "12",
                    "verse": "Hierdoor ben ik ook in de gevangenis gekomen. Maar ik schaam me daar niet voor, want ik weet op Wie ik vertrouw. En ik weet zeker dat Hij dat wat Hij mij heeft gegeven, zal kunnen beschermen tot die dag dat Hij komt."
                },
                "13": {
                    "verse_nr": "13",
                    "verse": "Zorg dat de gezonde woorden die je van mij hebt gehoord, een voorbeeld voor je zullen zijn. Ze zijn de waarheid over het geloof in Jezus Christus en over zijn liefde."
                },
                "14": {
                    "verse_nr": "14",
                    "verse": "Bewaar goed wat God je heeft gegeven. En dat kun je ook, met de hulp van de Heilige Geest die in ons woont."
                },
                "15": {
                    "verse_nr": "15",
                    "verse": "Je weet dat de mensen in Asia mij in de steek hebben gelaten. Ook Fygelus en Hermogenes hebben mij verlaten."
                },
                "16": {
                    "verse_nr": "16",
                    "verse": "Ik bid dat de Heer goed zal zijn voor het hele gezin van Onesiforus. Want hij heeft mij vaak geholpen. Hij heeft zich er niet voor geschaamd om mij in de gevangenis te komen opzoeken."
                },
                "17": {
                    "verse_nr": "17",
                    "verse": "Toen hij in Rome aankwam, heeft hij heel erg naar mij gezocht. En hij heeft mij tenslotte ook gevonden."
                },
                "18": {
                    "verse_nr": "18",
                    "verse": "Ik bid dat de Heer hem daarvoor zal belonen op die dag dat Hij terugkomt. En je weet zelf het beste hoe goed hij mij in Efeze geholpen heeft."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Een goed soldaat van Jezus Christus - Timote\u00fcs, mijn zoon, wees sterk door Jezus&#39; liefde en kracht voor jou."
                },
                "2": {
                    "verse_nr": "2",
                    "verse": "Wat je samen met veel andere mensen van mij hebt geleerd, moet jij weer leren aan betrouwbare mensen. Dan kunnen zij het zelf \u00f3\u00f3k weer aan anderen leren."
                },
                "3": {
                    "verse_nr": "3",
                    "verse": "Een goed soldaat is niet bang om te lijden. Zorg dat je een goed soldaat van Jezus Christus zal zijn."
                },
                "4": {
                    "verse_nr": "4",
                    "verse": "Tijdens de strijd houdt geen \u00e9\u00e9n soldaat zich bezig met de gewone dagelijkse dingen. Hij heeft maar \u00e9\u00e9n doel: degene voor wie hij strijdt, moet tevreden over hem kunnen zijn."
                },
                "5": {
                    "verse_nr": "5",
                    "verse": "En als iemand meedoet aan een wedstrijd, wint hij de prijs alleen als hij zich aan de spelregels heeft gehouden."
                },
                "6": {
                    "verse_nr": "6",
                    "verse": "En een boer mag na zijn werk als eerste eten van de oogst van zijn land. Dat is zijn beloning."
                },
                "7": {
                    "verse_nr": "7",
                    "verse": "Luister goed naar wat ik zeg. De Heer zal je in alles wijsheid geven."
                },
                "8": {
                    "verse_nr": "8",
                    "verse": "Vergeet nooit dat Jezus Christus uit de dood is opgestaan, en dat Hij Mens was, geboren uit de familie van David. Dat zegt het goede nieuws dat ik aan de mensen vertel."
                },
                "9": {
                    "verse_nr": "9",
                    "verse": "En voor dat nieuws moet ik lijden. Daarvoor draag ik zelfs boeien, alsof ik een misdadiger ben. Maar het woord van God is niet geboeid!"
                },
                "10": {
                    "verse_nr": "10",
                    "verse": "Daarom wil ik alles verdragen voor de mensen die door God zijn geroepen. Want ik wil dat ook zij worden gered door Jezus Christus en het heerlijke eeuwige leven zullen krijgen."
                },
                "11": {
                    "verse_nr": "11",
                    "verse": "Dit is de waarheid: als we met de Heer zijn gestorven, zullen we ook met Hem leven."
                },
                "12": {
                    "verse_nr": "12",
                    "verse": "Als we vasthouden aan het geloof, zullen we ook met Hem als koningen heersen. Als we zeggen dat we Hem niet kennen, zal Hij ons ook niet willen kennen."
                },
                "13": {
                    "verse_nr": "13",
                    "verse": "Maar als wij niet trouw zijn aan Hem, blijft Hij toch trouw aan ons! Want Hij kan niet ontrouw zijn aan Zichzelf."
                },
                "14": {
                    "verse_nr": "14",
                    "verse": "Waarschuwing tegen mensen die verkeerde dingen leren - Leer de mensen deze dingen. Zeg hun ook namens de Heer dat ze geen ruzie met elkaar moeten maken. Want ruzie is nergens goed voor. Het is alleen maar slecht voor het geloof van de mensen die het horen."
                },
                "15": {
                    "verse_nr": "15",
                    "verse": "Doe je uiterste best om God goed te dienen. Zorg dat je je niet hoeft te schamen voor het werk dat je hebt gedaan. Zorg er dus voor dat je Gods woord van de waarheid op de juiste manier leert, uitlegt en toepast."
                },
                "16": {
                    "verse_nr": "16",
                    "verse": "Maar blijf v\u00e9r bij zinloze discussies vandaan. Want mensen die zich daarmee bezighouden, raken steeds verder bij God vandaan."
                },
                "17": {
                    "verse_nr": "17",
                    "verse": "Bovendien besmetten die discussies de gemeente: ze verspreiden zich door de gemeente zoals kanker zich door een lichaam verspreidt. Hymene\u00fcs en Filetus zijn van zulke mensen."
                },
                "18": {
                    "verse_nr": "18",
                    "verse": "Zij zijn helemaal verkeerd bezig. Want ze beweren dat de opstanding van de doden al is geweest. Daardoor zijn sommige mensen hun geloof kwijtgeraakt."
                },
                "19": {
                    "verse_nr": "19",
                    "verse": "Maar het fundament van ons geloof is door God gelegd. Het ligt rotsvast. Op dat fundament staat geschreven: &#39;De Heer kent de mensen die bij Hem horen,&#39; en: &#39;Iedereen die bij Christus hoort, moet stoppen met het doen van slechte dingen.&#39;"
                },
                "20": {
                    "verse_nr": "20",
                    "verse": "Een rijk man heeft in zijn huis niet alleen borden en bekers van goud en zilver. Hij heeft ook borden en bekers van hout en aardewerk. De gouden en zilveren borden en bekers zijn voor op tafel. De andere zijn alleen voor het werk in de keuken."
                },
                "21": {
                    "verse_nr": "21",
                    "verse": "Als je stopt met het doen van slechte dingen, ben je als zo&#39;n gouden bord of beker: de Heer kan je goed gebruiken voor een mooie taak. Je bent dan geschikt voor elke taak die Hij je wil geven."
                },
                "22": {
                    "verse_nr": "22",
                    "verse": "Houd je niet bezig met de dingen waar jonge mensen over het algemeen naar verlangen. Maar doe je best om eerlijk en trouw, vol liefde en vrede om te gaan met de mensen die werkelijk van de Heer houden."
                },
                "23": {
                    "verse_nr": "23",
                    "verse": "Maar blijf v\u00e9r bij dwaze en zinloze discussies vandaan. Want die veroorzaken alleen maar ruzies."
                },
                "24": {
                    "verse_nr": "24",
                    "verse": "En een dienaar van de Heer moet geen ruzie maken. Hij moet tegen iedereen vriendelijk zijn. Ook moet hij goed kunnen lesgeven over het geloof."
                },
                "25": {
                    "verse_nr": "25",
                    "verse": "Hij moet in staat zijn om geduldig en vriendelijk te blijven tegen mensen die verkeerde dingen doen en niet willen doen wat hij zegt. Hij moet hun rustig uitleggen waarin ze het verkeerd hebben. Want God kan hen helpen inzien dat ze verkeerd doen."
                },
                "26": {
                    "verse_nr": "26",
                    "verse": "Dan wordt hun denken helder. En dan kunnen ze loskomen uit de greep van de duivel die hen gevangen hield, en kunnen ze gaan leven zoals God het wil."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "De dingen die in de laatste tijd van de wereld zullen gebeuren - Onthoud dat de laatste tijd van de wereld een moeilijke tijd zal zijn."
                },
                "2": {
                    "verse_nr": "2",
                    "verse": "Want de mensen zullen alleen maar aan zichzelf denken. Ze zullen hebzuchtig, trots en overmoedig zijn. Ze zullen God beledigen en ongehoorzaam zijn aan hun ouders."
                },
                "3": {
                    "verse_nr": "3",
                    "verse": "Ze zullen ondankbaar en slecht zijn en nergens respect voor hebben. Ze zullen liefdeloos en trouweloos zijn. Ze zullen leugens over andere mensen rondvertellen, geen zelfbeheersing hebben, wreed zijn en een hekel hebben aan goede mensen."
                },
                "4": {
                    "verse_nr": "4",
                    "verse": "Ze zullen verraderlijk, roekeloos en trots zijn, en meer houden van plezier maken dan van God."
                },
                "5": {
                    "verse_nr": "5",
                    "verse": "Ze doen wel alsof ze heel godsdienstig zijn, maar ze geloven niet werkelijk in God. Blijf v\u00e9r bij dat soort mensen vandaan."
                },
                "6": {
                    "verse_nr": "6",
                    "verse": "Zulke mensen komen met smoesjes de huizen binnen. Dan krijgen ze met hun praatjes goedgelovige vrouwen in hun macht. Vooral vrouwen die verkeerde dingen doen en maar doen waar ze zin in hebben."
                },
                "7": {
                    "verse_nr": "7",
                    "verse": "Zulke vrouwen blijven aldoor vragen stellen, zonder ooit de waarheid van God te gaan geloven. Ze doen er niets mee."
                },
                "8": {
                    "verse_nr": "8",
                    "verse": "Zulke mensen verzetten zich tegen de waarheid. Net zoals de Egyptische tovenaars Jannes en Jambres zich vroeger tegen Mozes hebben verzet. Hun denken is bedorven en hun geloof deugt niet."
                },
                "9": {
                    "verse_nr": "9",
                    "verse": "Maar ze zullen niet lang hun gang kunnen gaan. Want hun onzin zal al gauw voor iedereen duidelijk worden. Net zoals bij Jannes en Jambres."
                },
                "10": {
                    "verse_nr": "10",
                    "verse": "Goede raad aan Timote\u00fcs - Maar jij hebt altijd goed naar mij geluisterd. Je hebt goed gekeken hoe ik leefde. Je kent mijn bedoelingen, mijn geloof, mijn geduld, mijn liefde."
                },
                "11": {
                    "verse_nr": "11",
                    "verse": "Je hebt gezien hoe ik heb volgehouden, ook toen ik veel moest lijden in Antiochi\u00eb, Iconium en Lystra. Steeds heeft de Heer mij gered."
                },
                "12": {
                    "verse_nr": "12",
                    "verse": "Trouwens, alle mensen die in Jezus Christus geloven en God willen dienen, zullen worden vervolgd."
                },
                "13": {
                    "verse_nr": "13",
                    "verse": "Maar met schurken en bedriegers die alleen doen alsof ze bij de Heer horen, zal het steeds erger worden. Ze leren de mensen verkeerde dingen omdat ze zelf de waarheid niet kennen.."
                },
                "14": {
                    "verse_nr": "14",
                    "verse": "Maar jij, Timote\u00fcs, houd vast aan wat je hebt geleerd. Vergeet nooit van w\u00ede je het hebt geleerd."
                },
                "15": {
                    "verse_nr": "15",
                    "verse": "Al vanaf je kinderjaren ken je de Boeken. Door de Boeken kun je wijs en verstandig worden. Ze leren je hoe je door het geloof in Jezus Christus kan worden gered."
                },
                "16": {
                    "verse_nr": "16",
                    "verse": "Alles wat God daarin heeft laten opschrijven, is nuttig. Het kan de mensen iets leren, hen beschermen tegen verkeerd onderwijs over het geloof en hen opvoeden tot een leven zoals God het wil."
                },
                "17": {
                    "verse_nr": "17",
                    "verse": "Zo kunnen de mensen hun geloof ontwikkelen tot een volwassen geloof. Dan zullen ze geschikt zijn voor elke taak. (lees verder)"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Goede raad aan Timote\u00fcs (vervolg) - Op een dag zal Jezus Christus terugkomen. Hij is de Koning en Hij zal dan oordelen over levenden en doden. Namens God en Jezus Christus zeg ik je daarom dringend:"
                },
                "2": {
                    "verse_nr": "2",
                    "verse": "Vertel de mensen het woord. Dring bij ze aan, of het jou nu goed uitkomt of niet. Leg de mensen uit wat ze verkeerd doen. Voed hen met veel geduld op in het geloof."
                },
                "3": {
                    "verse_nr": "3",
                    "verse": "Want er komt een tijd dat de mensen niet meer zullen willen luisteren naar de gezonde waarheid van het geloof. Omdat ze liever andere dingen horen, zullen ze zelf leraren uitzoeken die hen leren wat ze graag willen horen."
                },
                "4": {
                    "verse_nr": "4",
                    "verse": "Ze zullen niet meer willen luisteren naar de waarheid, maar alleen maar naar verzinsels."
                },
                "5": {
                    "verse_nr": "5",
                    "verse": "Maar jij moet helder blijven denken, Timote\u00fcs, w\u00e1t er ook gebeurt. Verdraag de moeilijkheden. Breng de mensen het goede nieuws en doe alles wat bij je taak hoort."
                },
                "6": {
                    "verse_nr": "6",
                    "verse": "Slot - Wat mij betreft: mijn leven zal binnenkort geofferd worden. Ik weet dat ik binnenkort zal sterven."
                },
                "7": {
                    "verse_nr": "7",
                    "verse": "Ik heb de goede strijd gestreden. Ik heb de wedstrijd uitgelopen. Ik heb het geloof vastgehouden."
                },
                "8": {
                    "verse_nr": "8",
                    "verse": "Mijn beloning ligt voor mij klaar. Op de grote dag zal de Heer, de rechtvaardige Rechter, mij die beloning geven. En niet alleen aan mij, maar ook aan alle andere mensen die vol verwachting hebben uitgekeken naar zijn komst."
                },
                "9": {
                    "verse_nr": "9",
                    "verse": "Doe je best om gauw naar me toe te komen."
                },
                "10": {
                    "verse_nr": "10",
                    "verse": "Want Demas heeft me in de steek gelaten. Hij hield meer van de wereld dan van de Heer. Hij is naar Tessalonika vertrokken. Krescens is naar Galati\u00eb vertrokken. Titus naar Dalmati\u00eb."
                },
                "11": {
                    "verse_nr": "11",
                    "verse": "Alleen Lukas is nog bij mij. Haal Markus op en breng hem mee, want hij kan veel voor me doen."
                },
                "12": {
                    "verse_nr": "12",
                    "verse": "Tychikus heb ik naar Efeze gestuurd."
                },
                "13": {
                    "verse_nr": "13",
                    "verse": "Als je komt, wil je dan de mantel meebrengen die ik in Troas bij Karpus heb laten liggen? Breng alsjeblieft ook de boekrollen mee, en vooral de perkamenten."
                },
                "14": {
                    "verse_nr": "14",
                    "verse": "De kopersmid Alexander heeft mij veel kwaad gedaan. De Heer zal hem daarvoor straffen."
                },
                "15": {
                    "verse_nr": "15",
                    "verse": "Kijk uit voor hem, want hij heeft onze woorden van het goede nieuws heel erg tegengewerkt."
                },
                "16": {
                    "verse_nr": "16",
                    "verse": "Toen ik voor de eerste keer bij de keizer moest komen om mij te verdedigen, heeft niemand mij geholpen. Iedereen heeft me in de steek gelaten. Ik hoop dat de Heer het hun niet kwalijk zal nemen."
                },
                "17": {
                    "verse_nr": "17",
                    "verse": "Maar de Heer heeft mij geholpen en mij kracht gegeven. Daardoor heb ik het goede nieuws duidelijk aan de niet-Joodse mensen kunnen vertellen. En de Heer heeft me gered: ik ben niet in de arena voor de leeuwen gegooid."
                },
                "18": {
                    "verse_nr": "18",
                    "verse": "De Heer zal me altijd beschermen tegen elke aanval van de duivel. Hij zal me veilig in zijn hemelse Koninkrijk brengen. Voor Hem is alle eer, voor eeuwig! Amen! Zo is het!"
                },
                "19": {
                    "verse_nr": "19",
                    "verse": "Doe de groeten aan Priscilla en Aquila. Ook aan het gezin van Onesiforus."
                },
                "20": {
                    "verse_nr": "20",
                    "verse": "Erastus is in Korinte gebleven. Trofimus moest ik ziek in Milete achterlaten."
                },
                "21": {
                    "verse_nr": "21",
                    "verse": "Doe je best om v\u00f3\u00f3r de winter naar mij toe te komen. Je moet de groeten hebben van Eubulus, Pudens, Linus, Klaudia en alle broeders en zusters."
                },
                "22": {
                    "verse_nr": "22",
                    "verse": "Ik bid dat de Heer Jezus Christus je zal helpen en dat Hij in alles goed voor jullie allemaal zal zijn."
                }
            }
        }
    }
}