{
    "version": "bb",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Geloof moet groeien - Dit is een brief van Simon Petrus, een dienaar en boodschapper van Jezus Christus . Ik schrijf aan jullie die hetzelfde kostbare geloof hebben als ik. Dat geloof hebben we gekregen door de rechtvaardigheid van Jezus Christus. Hij is onze God en Redder."
                },
                "2": {
                    "verse_nr": "2",
                    "verse": "Ik bid dat God in alle dingen goed voor jullie zal zijn. Ook dat Gods vrede steeds meer in jullie zal groeien. Hoe beter jullie God en Jezus onze Heer zullen kennen, hoe meer vrede jullie zullen hebben."
                },
                "3": {
                    "verse_nr": "3",
                    "verse": "Het is belangrijk dat we Hem steeds beter leren kennen. Want dan kan Hij ons door zijn goddelijke kracht ook steeds meer helpen. Hij zal ons dan alles kunnen geven wat we nodig hebben om te leven zoals Hij het wil en om Hem te dienen. Hij heeft ons geroepen om zijn hemelse macht en eer met ons te delen."
                },
                "4": {
                    "verse_nr": "4",
                    "verse": "Hij heeft ons kostbare en grote beloften gedaan. Daardoor zijn we ontsnapt aan dood en bederf. Nu kunnen we nieuwe mensen zijn die op God lijken. De dood en het bederf heersen in de wereld door de verkeerde verlangens van de mensen."
                },
                "5": {
                    "verse_nr": "5",
                    "verse": "Doe daarom je best om door jullie geloof verstandig te worden. En door verstandig te worden zullen jullie God goed leren kennen."
                },
                "6": {
                    "verse_nr": "6",
                    "verse": "En door God goed te kennen, zullen jullie groeien in zelfbeheersing. En door te groeien in zelfbeheersing, zullen jullie groeien in geduld. En door te groeien in geduld, zullen jullie groeien in ontzag voor God."
                },
                "7": {
                    "verse_nr": "7",
                    "verse": "En door te groeien in ontzag voor God, zullen jullie groeien in de liefde voor de broeders en zusters. En door te groeien in de liefde voor de broeders en zusters, zullen jullie groeien in werkelijk onzelfzuchtige liefde ."
                },
                "8": {
                    "verse_nr": "8",
                    "verse": "Want als deze dingen bij jullie aanwezig zijn en steeds meer groeien, zijn jullie niet zinloos bezig. Dan is aan jullie leven te zien dat jullie onze Heer Jezus Christus kennen."
                },
                "9": {
                    "verse_nr": "9",
                    "verse": "Maar als bij iemand niets van al deze dingen te vinden is, is hij geestelijk blind en ziet hij de dingen niet goed. Dan is hij vergeten dat God hem vergeven heeft dat hij Hem vroeger ongehoorzaam was."
                },
                "10": {
                    "verse_nr": "10",
                    "verse": "Doe daarom extra je best, broeders en zusters, om te doen waarvoor God jullie heeft geroepen en uitgekozen. Want dan zal het nooit verkeerd met jullie aflopen."
                },
                "11": {
                    "verse_nr": "11",
                    "verse": "Dan zal de deur naar het eeuwige Koninkrijk van onze Heer en Redder, Jezus Christus, wijd voor jullie openstaan."
                },
                "12": {
                    "verse_nr": "12",
                    "verse": "Jullie weten dit allemaal wel. Jullie hebben een vast geloof in de waarheid die jullie hebben gehoord. Maar toch ben ik van plan om jullie hier steeds weer aan te herinneren."
                },
                "13": {
                    "verse_nr": "13",
                    "verse": "Ik vind dat dat mijn plicht is, zolang ik in deze tent (= mijn lichaam) woon."
                },
                "14": {
                    "verse_nr": "14",
                    "verse": "Ik weet dat mijn tent al gauw afgebroken zal worden. Dat heeft de Heer Jezus mij laten weten."
                },
                "15": {
                    "verse_nr": "15",
                    "verse": "Maar ik zal er mijn best voor doen dat jullie telkens aan deze dingen zullen denken, ook als ik er niet meer ben."
                },
                "16": {
                    "verse_nr": "16",
                    "verse": "De hemelse macht en majesteit van Jezus - Want toen ik jullie kwam vertellen van de kracht van onze Heer Jezus Christus en van zijn terugkomst, geloofde ik niet in een stel prachtige verzinsels. Maar ik heb zelf, met eigen ogen, zijn stralende hemelse macht en majesteit gezien."
                },
                "17": {
                    "verse_nr": "17",
                    "verse": "God de Vader liet Zelf zien dat Jezus hemelse macht en eer bezat. Want Hij zei vanuit de hemel: &#34;Dit is mijn Zoon, van wie Ik heel veel houd. Ik ben erg blij met Hem.&#34;"
                },
                "18": {
                    "verse_nr": "18",
                    "verse": "Ik heb zelf die stem dat horen zeggen vanuit de hemel, toen ik samen met Hem op de heilige berg was."
                },
                "19": {
                    "verse_nr": "19",
                    "verse": "En ik geloof ook stellig wat de profeten vroeger hebben geprofeteerd. Het is belangrijk dat jullie goed op hun woorden letten. Want ze zijn de waarheid. Hun woorden geven licht in jullie hart, net zoals een brandende lamp licht geeft op een donkere plaats. Het licht schijnt daar, totdat de dag aanbreekt en de morgenster in jullie hart opgaat."
                },
                "20": {
                    "verse_nr": "20",
                    "verse": "Denk erom dat profetie\u00ebn er niet z\u00f3maar zijn."
                },
                "21": {
                    "verse_nr": "21",
                    "verse": "Profetie\u00ebn zijn geen woorden die mensen zelf hebben bedacht. Maar doordat de Heilige Geest zijn woorden aan mensen gaf, hebben die mensen namens God gesproken."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Waarschuwing tegen bedriegers - Maar er waren vroeger ook leugen-profeten bij het volk. En ook bij jullie zullen er zulke bedriegers komen. Zij willen jullie verkeerde dingen leren. Ze leren jullie leugens, die slecht voor jullie zijn. Ze zullen zelfs de Heerser die hen heeft gekocht, niet als Heer willen dienen. Daardoor zal het al heel gauw slecht met hen aflopen."
                },
                "2": {
                    "verse_nr": "2",
                    "verse": "Veel mensen zullen met hen meedoen en net als zij er maar op los leven. Zo zullen er, door h\u00fan schuld, slechte dingen worden gezegd over het goede nieuws."
                },
                "3": {
                    "verse_nr": "3",
                    "verse": "En omdat ze hebzuchtig zijn, zullen ze proberen jullie over te halen om je geld aan hen te geven. Daarvoor gebruiken ze allerlei goedklinkende praatjes. Maar Gods oordeel over hen staat al lang vast. Hun straf is al onderweg. Het zal binnen korte tijd slecht met hen aflopen. Hij zal geen genade met hen hebben."
                },
                "4": {
                    "verse_nr": "4",
                    "verse": "Want God heeft ook de engelen die Hem ongehoorzaam waren, geen genade gegeven. Hij heeft hen gevangen gezet in de bodemloze put. Daar wachten ze vastgebonden in de duisternis tot Hij over hen zal rechtspreken."
                },
                "5": {
                    "verse_nr": "5",
                    "verse": "En ook de mensen van heel lang geleden die zich niets van Hem aantrokken, heeft Hij geen genade gegeven. Hij liet een grote overstroming over de wereld komen. Alleen Noach werd door God gered, samen met nog zeven andere mensen. Want Noach had aan de mensen verteld dat ze verkeerd leefden en hoe God wilde dat ze zouden leven."
                },
                "6": {
                    "verse_nr": "6",
                    "verse": "En de steden Sodom en Gomorra heeft God voor straf tot as verbrand en omgekeerd. Hij deed dat als waarschuwing voor andere mensen die zich niets van Hem aantrekken."
                },
                "7": {
                    "verse_nr": "7",
                    "verse": "Maar God redde Lot. Want Lot leefde wel zoals God het wil. En Lot vond het heel erg dat de mensen er zo op los leefden."
                },
                "8": {
                    "verse_nr": "8",
                    "verse": "Hij woonde wel bij hen, maar hij had dag en nacht verdriet over alle slechte dingen die ze deden."
                },
                "9": {
                    "verse_nr": "9",
                    "verse": "Dus de mensen die leven zoals God het wil, worden door Hem gered uit de moeilijkheden die hun geloof op de proef stellen. Maar de mensen die zich niets van Hem aantrekken, worden door Hem gevangen gehouden tot de dag dat Hij over hen zal rechtspreken. Dan zal Hij hen straffen."
                },
                "10": {
                    "verse_nr": "10",
                    "verse": "Hij straft dan vooral de mensen die allerlei verkeerde dingen op het gebied van seks doen en er maar op los leven en die helemaal niet willen luisteren naar de Heerser in de hemel. Zulke slechte mensen die alleen maar aan zichzelf denken, durven zelfs slechte dingen van God te zeggen."
                },
                "11": {
                    "verse_nr": "11",
                    "verse": "Zelfs de engelen zijn heel wat bescheidener dan zij. Want de engelen zijn wel veel sterker en machtiger dan mensen, maar willen zulke mensen niet beschuldigen bij de Heer."
                },
                "12": {
                    "verse_nr": "12",
                    "verse": "Maar die mensen zijn net dieren zonder verstand. Ze zijn van nature alleen geschikt om gevangen genomen en gedood te worden. Want ze durven slechte dingen te zeggen over zaken waar ze niets van begrijpen. Maar ze zullen zelf worden vernietigd door de slechte dingen die ze doen."
                },
                "13": {
                    "verse_nr": "13",
                    "verse": "Ze zullen hun verdiende straf krijgen. Ze vinden het heerlijk om overdag wilde feesten te houden en te doen waar ze zin in hebben. Als ze met jullie eten, zijn zij als rotte plekken en vieze vlekken aan jullie tafel, omdat ze nooit genoeg krijgen van liegen en bedriegen."
                },
                "14": {
                    "verse_nr": "14",
                    "verse": "Hun ogen zijn altijd opzoek naar een vrouw. Ze krijgen er nooit genoeg van om te doen wat God verboden heeft. Ze verleiden mensen die niet tegen hen op kunnen. Ze halen hen over om met hen mee te doen. En het zijn echte geldwolven. Ze zijn vervloekt!"
                },
                "15": {
                    "verse_nr": "15",
                    "verse": "Doordat ze van het rechte pad zijn afgegaan, zijn ze verdwaald. Ze zijn dezelfde weg opgegaan als Bileam , de zoon van Beor. Bileam werd ongehoorzaam aan God omdat hij veel geld hoopte te verdienen."
                },
                "16": {
                    "verse_nr": "16",
                    "verse": "Maar zijn ezel was verstandiger dan hij: hij sprak met een mensenstem tegen Bileam om hem tegen te houden."
                },
                "17": {
                    "verse_nr": "17",
                    "verse": "Zulke mensen zijn als bronnen waar geen water meer uit komt. Ze zijn als wolken die geen regen geven maar door de wind weggeblazen worden. Ze zullen voor eeuwig in de diepste duisternis terechtkomen."
                },
                "18": {
                    "verse_nr": "18",
                    "verse": "Want ze leven er maar op los en doen wat ze willen. Met hun mooie praatjes verleiden ze de mensen die nog maar pas aan het kwaad zijn ontsnapt. Ze halen hen over om weer dezelfde slechte dingen te gaan doen als eerst."
                },
                "19": {
                    "verse_nr": "19",
                    "verse": "Ze beweren dat ze vrijheid komen brengen, maar zelf zijn ze slaven van het kwaad. Want een mens is de slaaf van dat wat hem in zijn macht heeft."
                },
                "20": {
                    "verse_nr": "20",
                    "verse": "Eerst hebben ze wel Jezus Christus als Redder en Heer leren kennen. Daardoor waren ze aan de vuiligheid van de wereld ontsnapt. Maar later zijn ze weer naar hun oude manier van leven teruggaan. Daardoor zijn ze er op het laatst erger aan toe dan in het begin toen ze Jezus nog niet kenden."
                },
                "21": {
                    "verse_nr": "21",
                    "verse": "Ze willen nu niets meer te maken hebben met hoe God wil dat ze leven. Maar dan was het beter voor hen geweest als ze er nooit iets over hadden geweten."
                },
                "22": {
                    "verse_nr": "22",
                    "verse": "Want met hen is dan gebeurd wat het spreekwoord zegt: &#39;Hij is als een hond die teruggaat naar zijn braaksel,&#39; of wat een ander spreekwoord zegt: &#39;Hij is als een schoongewassen varken dat teruggaat naar de modder.&#39;"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Het is zeker dat Jezus terugkomt - Dit is de tweede brief die ik jullie schrijf, lieve broeders en zusters. Met deze brieven probeer ik ervoor te zorgen dat jullie helder zullen denken."
                },
                "2": {
                    "verse_nr": "2",
                    "verse": "Ik wil dat jullie zullen denken aan wat Gods profeten vroeger hebben gezegd. Ook aan wat de boodschappers van onze Heer en Redder jullie hebben geleerd."
                },
                "3": {
                    "verse_nr": "3",
                    "verse": "Onthoud vooral goed dat er aan het eind van de tijd mensen zullen komen die er maar op los leven."
                },
                "4": {
                    "verse_nr": "4",
                    "verse": "Ze zullen spottend tegen jullie zeggen: &#34;Waar blijft Hij nou? Hij zou toch komen? Maar er is nog nooit iets veranderd. Alles blijft zoals het altijd is geweest.&#34;"
                },
                "5": {
                    "verse_nr": "5",
                    "verse": "Want ze willen er expres niet aan denken dat er door het woord van God al eerder een hemel en aarde zijn geweest."
                },
                "6": {
                    "verse_nr": "6",
                    "verse": "En dat die aarde, die uit het water ontstond en door het water bestond, ook weer door het water is vernietigd."
                },
                "7": {
                    "verse_nr": "7",
                    "verse": "Maar de hemel en de aarde van nu worden door datzelfde woord van God als een schat bewaard. Nu niet voor het water, maar voor het vuur. Dat is het vuur van de dag dat God over de mensen zal rechtspreken. Op die dag zullen de mensen die zich niets van God aantrekken, vernietigd worden."
                },
                "8": {
                    "verse_nr": "8",
                    "verse": "Maar vergeet niet, lieve broeders en zusters, dat \u00e9\u00e9n dag bij de Heer is als duizend jaar, en dat duizend jaar is als \u00e9\u00e9n dag."
                },
                "9": {
                    "verse_nr": "9",
                    "verse": "Sommigen van jullie denken dat de Heer vergeet te doen wat Hij heeft beloofd. Maar dat is niet zo. Nee, Hij wacht en stelt het uit omdat Hij geduld heeft met ons. Want Hij wil niet dat er mensen verloren zullen gaan. Hij wil dat alle mensen in Hem zullen gaan geloven en zullen gaan leven zoals Hij het wil."
                },
                "10": {
                    "verse_nr": "10",
                    "verse": "Maar de dag van de Heer zal net zo onverwachts komen als een dief in de nacht. Op die dag zal de hemel dreunend verdwijnen. Alles waaruit de aarde bestaat en alles wat op aarde is gedaan, zal verbranden."
                },
                "11": {
                    "verse_nr": "11",
                    "verse": "Alle dingen zullen dus verdwijnen. Daarom moeten jullie erg je best doen om te leven zoals God het wil en om Hem te dienen."
                },
                "12": {
                    "verse_nr": "12",
                    "verse": "Kijk aldoor vol verwachting uit naar de dag van God. Op die dag zal de hemel verbranden en alles waaruit de aarde bestaat zal in het vuur wegsmelten en verbranden."
                },
                "13": {
                    "verse_nr": "13",
                    "verse": "Maar God heeft beloofd dat Hij een nieuwe hemel en een nieuwe aarde zal geven. Dat zal een aarde zijn waar iedereen leeft zoals Hij het wil. En daar kijken we vol verlangen naar uit."
                },
                "14": {
                    "verse_nr": "14",
                    "verse": "Terwijl we hierop wachten, lieve broeders en zusters, moeten jullie erg je best doen om te leven zoals Hij het wil. Zorg dat jullie geestelijk schoon en zuiver zullen zijn als Hij komt. Leef in vrede met elkaar."
                },
                "15": {
                    "verse_nr": "15",
                    "verse": "Bedenk dat we gered worden dankzij het geduld en de liefde van de Heer. Daar heeft ook onze geliefde broeder Paulus aan jullie over geschreven. Hij schrijft daarover vanuit de wijsheid die hij van God gekregen heeft."
                },
                "16": {
                    "verse_nr": "16",
                    "verse": "Trouwens, in al zijn brieven schrijft hij over deze dingen. Soms zijn die brieven moeilijk te begrijpen. En ze worden verkeerd uitgelegd door mensen die de Heer niet goed kennen en die geen sterk geloof hebben. Zij leggen ze uit op een manier die hen het beste uitkomt. Dat doen ze ook met de andere brieven en met de Boeken. Maar daardoor zal het uiteindelijk slecht met hen aflopen."
                },
                "17": {
                    "verse_nr": "17",
                    "verse": "Slot - Lieve broeders en zusters, omdat jullie deze dingen nu van tevoren weten, kunnen jullie op je hoede zijn. Dan zullen jullie je niet laten meeslepen door de verkeerde dingen die slechte mensen doen, en zullen jullie je geloof niet verliezen."
                },
                "18": {
                    "verse_nr": "18",
                    "verse": "Zorg ervoor dat jullie geestelijk groeien, en dat jullie onze Heer en Redder, Jezus Christus, steeds beter leren kennen. Dan kan de Heer altijd goed voor jullie zijn. Van Hem is alle macht en eer, nu en voor eeuwig."
                }
            }
        }
    }
}