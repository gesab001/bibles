{
    "version": "bb",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Inleiding - Dit is een brief van Paulus. Ik heb van God de taak gekregen om een boodschapper van Jezus Christus te zijn. Ik schrijf deze brief aan de mensen in Efeze die bij God horen en die in Jezus Christus geloven."
                },
                "2": {
                    "verse_nr": "2",
                    "verse": "Ik bid dat God onze Vader in alles goed voor jullie zal zijn. En dat jullie vol zullen zijn van de vrede van God onze Vader en van de Heer Jezus Christus."
                },
                "3": {
                    "verse_nr": "3",
                    "verse": "Gods geweldige plan voor zijn kinderen - Ik ben de God en Vader van onze Heer Jezus Christus heel dankbaar. Want Hij heeft ons in Christus alle geweldige geestelijke dingen gegeven die er in de hemelse plaatsen zijn."
                },
                "4": {
                    "verse_nr": "4",
                    "verse": "Want al voordat Hij de wereld maakte, heeft Hij ons uitgekozen. Hij wilde dat we bij Hem zouden horen en dat we in Hem volmaakt zouden zijn. Hij houdt heel erg veel van ons."
                },
                "5": {
                    "verse_nr": "5",
                    "verse": "Daarom wilde Hij dat we door Jezus Christus zijn kinderen zouden worden. Hij had dat van tevoren al besloten. Want dat is wat Hij graag wil."
                },
                "6": {
                    "verse_nr": "6",
                    "verse": "Want als we zijn kinderen zijn, zullen we God ervoor prijzen dat Hij zo geweldig goed voor ons is. Hij gaf ons zijn Zoon, van wie Hij heel veel houdt. Daarmee heeft God laten zien hoe goed Hij voor ons is."
                },
                "7": {
                    "verse_nr": "7",
                    "verse": "Want door het bloed van zijn Zoon heeft Hij ons gered. Door zijn bloed kon Hij ons vergeven dat we Hem ongehoorzaam waren. Hij deed dat niet omdat we dat verdiend hadden, maar omdat Hij zoveel van ons houdt."
                },
                "8": {
                    "verse_nr": "8",
                    "verse": "Bovendien was Hij zo goed ons zijn wijsheid te geven."
                },
                "9": {
                    "verse_nr": "9",
                    "verse": "Want Hij heeft ons laten weten wat zijn goddelijke plan met Christus was."
                },
                "10": {
                    "verse_nr": "10",
                    "verse": "Dat plan was om, v\u00f3\u00f3r het eind van de tijd gekomen is, Jezus tot het Hoofd te maken van alles wat in de hemel en op de aarde is."
                },
                "11": {
                    "verse_nr": "11",
                    "verse": "En God doet altijd wat Hij van plan is. En samen met Jezus Christus hebben wij ook de erfenis gekregen die God ons altijd al heeft willen geven."
                },
                "12": {
                    "verse_nr": "12",
                    "verse": "Wij Joden hebben heel lang gewacht op de komst van Christus. En nu Christus is gekomen, prijzen we God dat Hij zo geweldig goed is."
                },
                "13": {
                    "verse_nr": "13",
                    "verse": "Jullie hebben het woord van de waarheid, het goede nieuws, \u00f3\u00f3k geloofd. Daardoor horen jullie nu \u00f3\u00f3k bij Hem. Omdat jullie in Hem geloven, heeft Christus als het ware ook op jullie zijn &#39;eigendomsstempel&#39; gezet. Dat &#39;stempel&#39; is de Heilige Geest die God aan jullie heeft gegeven. God had beloofd dat Hij zijn Geest aan ons zou geven, en dat heeft Hij ook gedaan."
                },
                "14": {
                    "verse_nr": "14",
                    "verse": "De Heilige Geest is het bewijs en de voorproef van het deel van onze erfenis dat God ons nog gaat geven. Die erfenis is: onze volledige bevrijding, waardoor we God zullen prijzen dat Hij zo geweldig goed is."
                },
                "15": {
                    "verse_nr": "15",
                    "verse": "Paulus&#39; gebed - Ik heb gehoord hoeveel jullie van de Heer Jezus houden. Ook dat jullie veel van de andere gelovigen houden."
                },
                "16": {
                    "verse_nr": "16",
                    "verse": "Daarom dank ik God voor jullie, elke keer als ik voor jullie bid."
                },
                "17": {
                    "verse_nr": "17",
                    "verse": "En dan bid ik dat de God van Jezus Christus, de Vader van wie alle macht en majesteit is, aan jullie de Geest van wijsheid en begrip zal geven. Want dan zullen jullie Hem pas echt goed kunnen leren kennen."
                },
                "18": {
                    "verse_nr": "18",
                    "verse": "Hij zal met zijn licht in jullie hart schijnen. Daardoor zullen jullie weten wat jullie nog zullen krijgen. Jullie zullen dan werkelijk kunnen begrijpen wat voor geweldige erfenis Hij aan de gelovigen gegeven heeft."
                },
                "19": {
                    "verse_nr": "19",
                    "verse": "Ook zullen jullie dan begrijpen hoe onvoorstelbaar groot zijn kracht is in ons die in Hem geloven."
                },
                "20": {
                    "verse_nr": "20",
                    "verse": "Want Gods kracht werkt in ons. Die kracht is dezelfde sterke macht waarmee God Jezus weer levend maakte. En het is dezelfde macht waarmee Hij Hem in de hemelse plaatsen een plaats gaf naast Zichzelf."
                },
                "21": {
                    "verse_nr": "21",
                    "verse": "Nu is Jezus machtiger dan elke andere macht en kracht en gezag die je maar kan bedenken. En niet alleen in deze wereld, maar ook in de wereld die nog komt."
                },
                "22": {
                    "verse_nr": "22",
                    "verse": "God heeft Hem over alles de macht gegeven: Hij is Heerser geworden over alles wat er is. En Hij heeft Hem gemaakt tot het Hoofd van de gemeente."
                },
                "23": {
                    "verse_nr": "23",
                    "verse": "De gemeente is zijn Lichaam. En de gemeente is vol van Hem. Hij vult alles en iedereen helemaal met Zichzelf."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "We hebben niet onszelf gered, maar God heeft ons gered - Vroeger waren jullie geestelijk dood. Dat kwam door jullie ongehoorzaamheid aan God en door de slechte dingen die jullie deden."
                },
                "2": {
                    "verse_nr": "2",
                    "verse": "Want jullie leefden op de manier waarop de ongelovige mensen nu eenmaal leven. Zij laten zich leiden door de duivel, de leider van de onzichtbare machten. Hij is de geest die werkt in de mensen die God niet gehoorzamen."
                },
                "3": {
                    "verse_nr": "3",
                    "verse": "Vroeger hebben wij allemaal zo geleefd. We deden allemaal wat we zelf wilden. Daarom verdienden we Gods straf, net als alle andere mensen."
                },
                "4": {
                    "verse_nr": "4",
                    "verse": "Maar God is vol medelijden. Hij wil ons graag vergeven, omdat Hij zo ontzettend veel van ons houdt."
                },
                "5": {
                    "verse_nr": "5",
                    "verse": "Daarom heeft Hij ons tegelijk met Christus geestelijk levend gemaakt. Want we waren geestelijk dood door alle slechte dingen die we hadden gedaan. We zijn dus alleen maar gered doordat God zo geweldig goed voor ons is geweest, en niet omdat we het verdiend hadden."
                },
                "6": {
                    "verse_nr": "6",
                    "verse": "God heeft ons levend gemaakt en ons nu samen met Jezus een plaats gegeven in de hemelse plaatsen. Wij zijn daar \u00edn Jezus Christus."
                },
                "7": {
                    "verse_nr": "7",
                    "verse": "Want in de wereld die nog komt wil Hij laten zien hoe geweldig goed Hij voor ons is: Hij heeft ons Jezus Christus gegeven."
                },
                "8": {
                    "verse_nr": "8",
                    "verse": "Want omdat God zo liefdevol en goed is, heeft Hij jullie gered door jullie geloof. Jullie hebben niet jezelf gered, maar G\u00f3d heeft jullie gered. Het is z\u00edjn geschenk."
                },
                "9": {
                    "verse_nr": "9",
                    "verse": "Jullie zijn dus niet gered doordat jullie zelf zo goed je best deden om goede mensen te zijn. Want Hij wilde niet dat jullie over je redding zouden kunnen opscheppen."
                },
                "10": {
                    "verse_nr": "10",
                    "verse": "Want God heeft ons gemaakt. En Hij heeft ook Zelf in Jezus Christus nieuwe mensen van ons gemaakt. Nu kunnen we voor Hem de goede dingen doen die Hij van tevoren al voor ons had bedacht."
                },
                "11": {
                    "verse_nr": "11",
                    "verse": "Eenheid tussen Joden en niet-Joden - Bedenk dat jullie vroeger niet bij Gods volk hoorden. Want jullie waren niet zoals de Joden besneden. Jullie werden &#39;onbesneden&#39; genoemd door de mensen die w\u00e9l besneden waren. (De besnijdenis is een teken dat mensen in het lichaam aanbrachten. Het bewees dat ze bij God hoorden.)"
                },
                "12": {
                    "verse_nr": "12",
                    "verse": "Jullie hoorden niet bij God. Daardoor hadden jullie Christus niet. Ook hadden jullie niet de rechten die het volk Isra\u00ebl had, want jullie hoorden niet bij zijn volk. En de verbonden van Gods beloften waren niet voor jullie. Jullie hadden dus geen hoop en geen God in deze wereld."
                },
                "13": {
                    "verse_nr": "13",
                    "verse": "Zo waren jullie vroeger ver weg van God. Maar nu zijn jullie in Jezus Christus dicht bij God gekomen, door het bloed van Christus."
                },
                "14": {
                    "verse_nr": "14",
                    "verse": "Want Jezus heeft ons vrede gegeven, door Zichzelf. Hij heeft van Joden en niet-Joden \u00e9\u00e9n volk gemaakt. Eerst stond de wet van Mozes als een muur tussen ons in. We leefden als vijanden van elkaar. Maar Hij heeft die muur weggebroken."
                },
                "15": {
                    "verse_nr": "15",
                    "verse": "Hoe? Door als mens voor ons te sterven. Nu gaat het niet langer om de wet, die bestaat uit leefregels waar wij ons aan moesten houden. Nu gaat het om geloof in Jezus. Zo heeft Hij in Zichzelf de twee soorten volken (namelijk de \u00e9\u00e9n met Gods wet, de ander zonder Gods wet) tot \u00e9\u00e9n volk gemaakt. Zo heeft Hij vrede gebracht."
                },
                "16": {
                    "verse_nr": "16",
                    "verse": "En die twee soorten volken, die nu \u00e9\u00e9n volk zijn geworden, heeft Hij allebei tot vrienden van God gemaakt. Want door zijn dood aan het kruis heeft Hij een eind gemaakt aan de vijandschap."
                },
                "17": {
                    "verse_nr": "17",
                    "verse": "Jezus kwam vrede brengen aan jullie die ver van God waren (= de niet-Joden), en aan de mensen die dicht bij God waren (= de Joden)."
                },
                "18": {
                    "verse_nr": "18",
                    "verse": "Want dankzij Hem kunnen wij nu allebei door \u00e9\u00e9n Geest dicht bij de Vader komen."
                },
                "19": {
                    "verse_nr": "19",
                    "verse": "Zo zijn jullie nu dus niet langer vreemdelingen en buitenstaanders. Jullie horen nu bij het volk van God en bij het gezin van God."
                },
                "20": {
                    "verse_nr": "20",
                    "verse": "Jullie staan nu stevig in het geloof, zoals een gebouw stevig staat op een goed fundament. Het fundament van jullie geloof is door de boodschappers van God en de profeten gelegd. En Jezus Christus is de belangrijkste bouwsteen van het gebouw."
                },
                "21": {
                    "verse_nr": "21",
                    "verse": "Door Hem zit het gebouw stevig in elkaar. Wij zijn de bouwstenen. Hij geeft ieder van ons de juiste plaats. Zo worden we met elkaar een tempel voor de Heer."
                },
                "22": {
                    "verse_nr": "22",
                    "verse": "Ook jullie zijn bouwstenen in deze tempel waarin God met zijn Geest woont."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Het goede nieuws is voor Joden en niet-Joden - Daarvoor ben ik nu dus een gevangene van Jezus Christus."
                },
                "2": {
                    "verse_nr": "2",
                    "verse": "Ik ben dat om jullie te dienen, jullie die geen Joden zijn. Jullie hebben gehoord welke taak God mij heeft gegeven."
                },
                "3": {
                    "verse_nr": "3",
                    "verse": "Om jullie te dienen heeft Hij in zijn goedheid mij zijn verborgen plannen bekend gemaakt. Daarover heb ik jullie hierboven al kort geschreven."
                },
                "4": {
                    "verse_nr": "4",
                    "verse": "Als jullie dat lezen, kunnen jullie iets begrijpen van wat ik weet van de verborgen plannen van Christus."
                },
                "5": {
                    "verse_nr": "5",
                    "verse": "In de eeuwen hierv\u00f3\u00f3r wilde God nog niets over die plannen aan de mensen vertellen. Tenminste, niet op de manier zoals Hij het nu door de Heilige Geest heeft verteld aan de boodschappers van God en de profeten."
                },
                "6": {
                    "verse_nr": "6",
                    "verse": "Dit is Gods plan: de mensen van andere volken mogen samen met de Joden Gods erfenis ontvangen. Want als zij het goede nieuws geloven, horen ook zij bij Gods gezin. En daardoor zijn de dingen die God in Jezus Christus aan de Joden heeft beloofd, nu ook voor h\u00e9n."
                },
                "7": {
                    "verse_nr": "7",
                    "verse": "Dankzij Gods liefdevolle goedheid ben ik een dienaar van dat goede nieuws geworden. God heeft mij daarvoor zijn kracht gegeven."
                },
                "8": {
                    "verse_nr": "8",
                    "verse": "Ik ben de minst belangrijke van alle gelovigen. Maar toch heeft God mij in zijn liefdevolle goedheid de taak gegeven om aan de niet-Joodse mensen te vertellen over de onbegrijpelijke rijkdom van Christus."
                },
                "9": {
                    "verse_nr": "9",
                    "verse": "God, die alle dingen door Jezus Christus heeft gemaakt, heeft eeuwenlang zijn plannen verborgen gehouden. En nu mag \u00edk aan de mensen zijn plan bekend maken!"
                },
                "10": {
                    "verse_nr": "10",
                    "verse": "Pas n\u00fa wil God de gemeente gebruiken om zijn grote wijsheid bekend te maken aan de onzichtbare leiders en machten van de geestelijke wereld."
                },
                "11": {
                    "verse_nr": "11",
                    "verse": "Want dat is altijd zijn plan geweest met Jezus Christus, onze Heer."
                },
                "12": {
                    "verse_nr": "12",
                    "verse": "Door ons geloof in Jezus kunnen wij vol vertrouwen en zonder vrees naar God toe gaan."
                },
                "13": {
                    "verse_nr": "13",
                    "verse": "Geef dus alsjeblieft de moed niet op, nu ik moet lijden omdat ik jullie het goede nieuws heb verteld. Wees er liever blij over, want jullie zijn erdoor gered."
                },
                "14": {
                    "verse_nr": "14",
                    "verse": "De grote liefde van Christus - Daarom kniel ik neer voor de Vader van Jezus Christus."
                },
                "15": {
                    "verse_nr": "15",
                    "verse": "Hij is als Vader het voorbeeld voor iedereen in de hemel en op de aarde."
                },
                "16": {
                    "verse_nr": "16",
                    "verse": "Dan bid ik dat Hij vanuit de rijkdom van zijn hemelse macht en majesteit jullie geest met zijn kracht zal vullen, door de Heilige Geest."
                },
                "17": {
                    "verse_nr": "17",
                    "verse": "Want dan zal Christus in jullie hart wonen door jullie geloof. Dan zullen jullie stevig geworteld zijn in zijn liefde, net zoals een boom met zijn wortels stevig in de grond staat."
                },
                "18": {
                    "verse_nr": "18",
                    "verse": "En dan zullen jullie samen met alle andere gelovigen gaan zien hoe breed en hoe lang, hoe hoog en hoe diep de liefde van Christus is."
                },
                "19": {
                    "verse_nr": "19",
                    "verse": "En dan zullen jullie gaan zien dat die liefde te groot is om te begrijpen. En dan zullen jullie vol worden van God Zelf."
                },
                "20": {
                    "verse_nr": "20",
                    "verse": "God is in staat om eindeloos veel meer te doen dan wij kunnen bidden of bedenken. Dat doet Hij door de kracht die in ons werkt."
                },
                "21": {
                    "verse_nr": "21",
                    "verse": "Daarom is alle eer voor Hem in de gemeente, dankzij Jezus Christus, voor altijd en eeuwig! Amen! Zo is het!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Er is maar \u00e9\u00e9n Lichaam en er is maar \u00e9\u00e9n Geest - Nu zit ik gevangen omdat ik de Heer dien. En ik smeek jullie: leef op een manier die past bij mensen die door God zijn geroepen."
                },
                "2": {
                    "verse_nr": "2",
                    "verse": "Wees bescheiden en vriendelijk. Houd van elkaar en heb geduld met elkaar."
                },
                "3": {
                    "verse_nr": "3",
                    "verse": "Doe je best om \u00e9\u00e9n te blijven in de Geest, door in vrede met elkaar te leven."
                },
                "4": {
                    "verse_nr": "4",
                    "verse": "Want er is maar \u00e9\u00e9n Lichaam en er is maar \u00e9\u00e9n Geest. En we hebben allemaal \u00e9\u00e9n hoop en \u00e9\u00e9n roeping."
                },
                "5": {
                    "verse_nr": "5",
                    "verse": "Er is \u00e9\u00e9n Heer, \u00e9\u00e9n geloof en \u00e9\u00e9n doop."
                },
                "6": {
                    "verse_nr": "6",
                    "verse": "En er is \u00e9\u00e9n God die de Vader is van alle mensen. Hij staat boven iedereen. Hij werkt door iedereen heen en is in jullie allemaal."
                },
                "7": {
                    "verse_nr": "7",
                    "verse": "Maar God heeft in zijn goedheid aan iedereen een eigen geschenk gegeven. Christus bepaalt w\u00e1t, en hoeveel."
                },
                "8": {
                    "verse_nr": "8",
                    "verse": "Daarom staat er in de Boeken: &#34;Toen Hij terugging naar de hemel, bevrijdde Hij de krijgsgevangenen. En Hij gaf geschenken aan de mensen.&#34;"
                },
                "9": {
                    "verse_nr": "9",
                    "verse": "Wat betekent dit: &#34;Hij is teruggegaan naar de hemel&#34;? Dat betekent dat Hij daar eerst vandaan gekomen is, naar de aarde."
                },
                "10": {
                    "verse_nr": "10",
                    "verse": "Hij die naar de aarde is gekomen, is dezelfde die naar de hoogste hemel is gegaan. Dat deed Hij om alles te kunnen vullen met Zichzelf."
                },
                "11": {
                    "verse_nr": "11",
                    "verse": "En Hij heeft dus geschenken gegeven aan de gemeente: Hij maakte sommige mensen tot boodschappers van God, anderen tot profeten, anderen tot evangelisten, en weer anderen tot herders en leraren."
                },
                "12": {
                    "verse_nr": "12",
                    "verse": "Zij moeten de gelovigen helpen geestelijk volwassen te worden. Zij leren hun hoe ze elkaar en de Heer moeten dienen, zodat het Lichaam van Christus sterk en volwassen wordt."
                },
                "13": {
                    "verse_nr": "13",
                    "verse": "Zo zullen wij allemaal helemaal \u00e9\u00e9n worden in het geloof. En zo zullen we de Zoon van God goed leren kennen. Dan zijn we geestelijk volwassen, helemaal vol van Christus."
                },
                "14": {
                    "verse_nr": "14",
                    "verse": "Dan zijn we geen onvolwassen mensen meer die steeds van gedachten veranderen. Dan lijken we niet meer op golven die op en neer en heen en weer geslingerd worden door de wind. Daarmee bedoel ik: dan geloven we niet meer zomaar alles wat allerlei bedriegers ons proberen wijs te maken. Want ze proberen ons allerlei verkeerde dingen te leren."
                },
                "15": {
                    "verse_nr": "15",
                    "verse": "Maar we moeten vol liefde vasthouden aan de waarheid. Alleen z\u00f3 worden we steeds volwassener in het geloof. En daardoor worden we steeds meer \u00e9\u00e9n met Christus. Christus is het Hoofd van het Lichaam."
                },
                "16": {
                    "verse_nr": "16",
                    "verse": "En Hij zorgt ervoor dat het Lichaam groeit. Hij maakt het ook tot \u00e9\u00e9n geheel. Een lichaam wordt bij elkaar gehouden door spieren en banden. En elk lichaamsdeel heeft zijn eigen taak. Op dezelfde manier houdt Christus zijn gemeente bij elkaar. En Hij geeft elk mens zijn eigen taak binnen het Lichaam. Als iedereen zijn taak doet, groeit het Lichaam en wordt het gezond, sterk en volwassen door de liefde voor God en de mensen."
                },
                "17": {
                    "verse_nr": "17",
                    "verse": "Het nieuwe leven vraagt om nieuw gedrag - Ik zeg jullie namens de Heer, dat jullie niet langer op dezelfde manier mogen leven als de ongelovige mensen. Want zij bedenken zinloze dingen."
                },
                "18": {
                    "verse_nr": "18",
                    "verse": "Ze zijn verward en verblind, doordat ze niets weten van het leven met God. En dat komt doordat hun hart koppig en ongehoorzaam is: ze willen God niet kennen."
                },
                "19": {
                    "verse_nr": "19",
                    "verse": "Ze gaan gewoon hun gang en leven er maar op los. Ze proberen zoveel mogelijk voordeel te halen uit allerlei verkeerde en oneerlijke dingen."
                },
                "20": {
                    "verse_nr": "20",
                    "verse": "Maar jullie moeten helemaal anders zijn, want jullie hebben Christus leren kennen!"
                },
                "21": {
                    "verse_nr": "21",
                    "verse": "Want jullie hebben naar Hem geluisterd. Jullie hebben van Hem de waarheid leren kennen."
                },
                "22": {
                    "verse_nr": "22",
                    "verse": "Daarom moeten jullie je vroegere manier van leven afdanken, zoals je een stel oude kleren afdankt. Jullie oude manier van leven l\u00e9\u00e9k jullie wel gelukkig te maken, maar in werkelijkheid werden jullie erdoor bedrogen. Want uiteindelijk bracht het jullie alleen maar de dood."
                },
                "23": {
                    "verse_nr": "23",
                    "verse": "Maar nu kunnen jullie je leven veranderen door een nieuwe manier van denken."
                },
                "24": {
                    "verse_nr": "24",
                    "verse": "Dat nieuwe leven trek je aan, zoals je een stel nieuwe kleren aantrekt. God heeft nieuwe mensen van jullie gemaakt. Nieuwe mensen die op Hem lijken. Mensen die helemaal zijn vrijgesproken van schuld en die nu bij God horen."
                },
                "25": {
                    "verse_nr": "25",
                    "verse": "Stop daarom met het vertellen van leugens en spreek voortaan alleen de waarheid. Want wij horen bij elkaar en moeten dus niet tegen elkaar liegen. We zijn immers met elkaar de lichaamsdelen van \u00e9\u00e9n Lichaam."
                },
                "26": {
                    "verse_nr": "26",
                    "verse": "Als je boos op iemand wordt, houd je boosheid dan niet vast, want dat is verkeerd. Zorg ervoor dat je v\u00f3\u00f3r het eind van de dag je boosheid weer kwijt bent."
                },
                "27": {
                    "verse_nr": "27",
                    "verse": "Zo geef je de duivel geen kans."
                },
                "28": {
                    "verse_nr": "28",
                    "verse": "Als je een dief bent geweest, steel dan nu niet meer. Doe liever je best om met eerlijk werk je brood te verdienen. Dan kun je ook nog iets weggeven aan de arme mensen."
                },
                "29": {
                    "verse_nr": "29",
                    "verse": "Zeg geen grove dingen meer. Zeg liever iets goeds. Iets wat nuttig is en de andere mensen opbouwt. Dingen waar de mensen iets aan hebben."
                },
                "30": {
                    "verse_nr": "30",
                    "verse": "Maak de Heilige Geest niet verdrietig. Want Hij beschermt jullie en bewaart jullie tot de dag dat jullie helemaal bevrijd zullen worden."
                },
                "31": {
                    "verse_nr": "31",
                    "verse": "Doe alle bitterheid, boosheid en haat weg. Stop met schelden en vloeken. Ja, alle soorten slecht gedrag moeten jullie wegdoen."
                },
                "32": {
                    "verse_nr": "32",
                    "verse": "Wees vriendelijk en behulpzaam voor elkaar. Vergeef elkaar, net zoals God jullie in Christus heeft vergeven."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Niet langer meedoen met de ongelovigen - Kinderen die van hun vader houden, doen hun vader in alles na. Laat op dezelfde manier God jullie voorbeeld zijn en doe Hem na."
                },
                "2": {
                    "verse_nr": "2",
                    "verse": "Houd van elkaar, net zoals Christus van ons houdt. Want omdat Hij zoveel van ons houdt, heeft Hij zijn leven voor ons geofferd. En God was blij met zijn offer."
                },
                "3": {
                    "verse_nr": "3",
                    "verse": "Maar jullie mogen absoluut niet met allerlei vrouwen of mannen naar bed gaan, of allerlei andere verkeerde dingen op het gebied van seks doen. Wees ook niet langer hebzuchtig."
                },
                "4": {
                    "verse_nr": "4",
                    "verse": "Gedraag je zoals past bij mensen die bij God horen. Stop met vuile praatjes, grove woorden en vieze moppen. Laat liever zien dat je God dankbaar bent."
                },
                "5": {
                    "verse_nr": "5",
                    "verse": "Mensen die verkeerde dingen doen op het gebied van seks, of die hebzuchtig zijn, kunnen het Koninkrijk van Christus en van God niet binnengaan. Vergeet dat niet! Mensen die hebzuchtig zijn, aanbidden een afgod."
                },
                "6": {
                    "verse_nr": "6",
                    "verse": "Laat je niet voor de gek houden door mensen die deze dingen op allerlei manieren proberen goed te praten. Want dit zijn juist de dingen waarvoor de mensen die niet in God geloven, gestraft zullen worden."
                },
                "7": {
                    "verse_nr": "7",
                    "verse": "Doe dus niet meer met hen mee."
                },
                "8": {
                    "verse_nr": "8",
                    "verse": "Vroeger was jullie hart \u00e9\u00e9n en al duisternis. Maar nu zijn jullie vol van het licht van de Heer. Leef dan ook als mensen die bij het licht horen."
                },
                "9": {
                    "verse_nr": "9",
                    "verse": "Want door het licht van Gods Geest groeien goedheid, eerlijkheid en waarheid."
                },
                "10": {
                    "verse_nr": "10",
                    "verse": "Zoek uit wat de Heer graag wil dat je doet."
                },
                "11": {
                    "verse_nr": "11",
                    "verse": "Doe niet mee met de slechte dingen van de duisternis. Breng ze liever aan het licht."
                },
                "12": {
                    "verse_nr": "12",
                    "verse": "Want de dingen van de duisternis worden stiekem gedaan \u2013 en ze zijn bijna te erg om hardop te noemen."
                },
                "13": {
                    "verse_nr": "13",
                    "verse": "Maar alle slechte dingen die in het licht worden gebracht, worden zichtbaar. En de dingen die zichtbaar worden, worden licht."
                },
                "14": {
                    "verse_nr": "14",
                    "verse": "Daarom zegt God: Word toch wakker, jij die slaapt! Sta op uit de dood! Dan zal het licht van Christus op je schijnen!"
                },
                "15": {
                    "verse_nr": "15",
                    "verse": "Doe dus erg je best om te leven als verstandige mensen. Wees niet langer onverstandig."
                },
                "16": {
                    "verse_nr": "16",
                    "verse": "En gebruik je tijd goed. Want we leven in een slechte tijd."
                },
                "17": {
                    "verse_nr": "17",
                    "verse": "Denk daarom altijd eerst goed na en probeer uit te zoeken wat de Heer van jullie wil."
                },
                "18": {
                    "verse_nr": "18",
                    "verse": "Word niet dronken van wijn, want dan weet je niet meer wat je doet."
                },
                "19": {
                    "verse_nr": "19",
                    "verse": "Maar word vol van de Geest en spreek tegen elkaar met psalmen, lofliederen en liederen in talen van de Geest. Zing en jubel met je hele hart voor de Heer."
                },
                "20": {
                    "verse_nr": "20",
                    "verse": "Dank vooral aldoor God de Vader voor alles, door onze Heer Jezus Christus."
                },
                "21": {
                    "verse_nr": "21",
                    "verse": "Wees ook bescheiden tegenover elkaar, uit ontzag voor God."
                },
                "22": {
                    "verse_nr": "22",
                    "verse": "Goede raad voor de getrouwde mannen en vrouwen - Vrouwen, dien bescheiden en liefdevol jullie man, zoals jullie de Heer dienen."
                },
                "23": {
                    "verse_nr": "23",
                    "verse": "Want de man is het hoofd van zijn vrouw, net zoals Christus het Hoofd is van zijn gemeente. Hij zorgt voor zijn Lichaam."
                },
                "24": {
                    "verse_nr": "24",
                    "verse": "Net zoals de gemeente in alles Christus dient, moet ook de vrouw haar man in alles dienen."
                },
                "25": {
                    "verse_nr": "25",
                    "verse": "Mannen, houd op dezelfde manier van je vrouw als dat Christus van zijn gemeente houdt. Hij heeft Zichzelf voor de gemeente opgeofferd!"
                },
                "26": {
                    "verse_nr": "26",
                    "verse": "Hij heeft de gemeente schoongewassen door haar te baden in het woord. Zo kon de gemeente zijn eigendom worden."
                },
                "27": {
                    "verse_nr": "27",
                    "verse": "En nu kan de gemeente zonder \u00e9\u00e9n enkele vlek of rimpel stralend v\u00f3\u00f3r Hem staan. Zo is de gemeente helemaal zuiver."
                },
                "28": {
                    "verse_nr": "28",
                    "verse": "Op diezelfde manier moet ook elke man van zijn vrouw houden. Hij moet van haar net zoveel houden als van zichzelf. Een man die van zijn vrouw houdt, houdt van zichzelf."
                },
                "29": {
                    "verse_nr": "29",
                    "verse": "Niemand haat zijn eigen lichaam. Iedereen zorgt ervoor en geeft het te eten. Hetzelfde doet ook Christus voor zijn gemeente."
                },
                "30": {
                    "verse_nr": "30",
                    "verse": "Want wij zijn de lichaamsdelen van zijn Lichaam."
                },
                "31": {
                    "verse_nr": "31",
                    "verse": "Er staat in de Boeken, dat een man en zijn vrouw samen \u00e9\u00e9n zijn: &#34;Daarom zal een man weggaan bij zijn vader en zijn moeder en van zijn vrouw houden en trouw aan haar zijn. Vanaf dat moment zijn ze \u00e9\u00e9n geheel.&#34;"
                },
                "32": {
                    "verse_nr": "32",
                    "verse": "Dat heeft een verborgen betekenis. Ik zeg jullie dat het hier gaat over de eenheid van Christus en zijn gemeente."
                },
                "33": {
                    "verse_nr": "33",
                    "verse": "De mannen moeten dus net zoveel van hun vrouw houden als van zichzelf, en de vrouwen moeten respect hebben voor hun man."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Omgang met elkaar - Kinderen, wees in de Heer gehoorzaam aan jullie ouders, want dat is zoals het hoort."
                },
                "2": {
                    "verse_nr": "2",
                    "verse": "Heb respect voor je vader en moeder en zorg voor hen. Want dat is de eerste leefregel van de Tien Leefregels waar God een belofte bij heeft gegeven."
                },
                "3": {
                    "verse_nr": "3",
                    "verse": "Die belofte is: &#34;Als jullie dat doen, zal het goed met jullie gaan en zullen jullie lang leven op aarde.&#34;"
                },
                "4": {
                    "verse_nr": "4",
                    "verse": "Vaders, maak jullie kinderen niet boos en irriteer ze niet. Voed hen op Gods manier op en vertel hun over Hem."
                },
                "5": {
                    "verse_nr": "5",
                    "verse": "Slaven , gehoorzaam jullie aardse meesters met respect. Dien hen zoals jullie Christus zouden dienen."
                },
                "6": {
                    "verse_nr": "6",
                    "verse": "Werk niet alleen hard om een goede indruk op hen te maken. Maar doe van harte wat God van jullie vraagt, als slaven van Christus."
                },
                "7": {
                    "verse_nr": "7",
                    "verse": "Dien je meester met je hele hart, alsof je de Heer dient in plaats van een mens."
                },
                "8": {
                    "verse_nr": "8",
                    "verse": "Want jullie weten dat iedereen van de Heer een beloning zal krijgen voor alle goede dingen die hij heeft gedaan. Het maakt voor Hem niet uit of je een slaaf bent of een vrij mens."
                },
                "9": {
                    "verse_nr": "9",
                    "verse": "Meesters, wees goed voor jullie slaven. Bedreig hen niet. Want jullie dienen dezelfde Heer in de hemel als zij, en voor Hem zijn alle mensen gelijk."
                },
                "10": {
                    "verse_nr": "10",
                    "verse": "De wapenrusting die God geeft - Tenslotte, broeders en zusters: wees sterk in de kracht van de Heer."
                },
                "11": {
                    "verse_nr": "11",
                    "verse": "Doe de hele wapenrusting van God aan. Dan kan de duivel jullie met zijn sluwe streken geen kwaad doen."
                },
                "12": {
                    "verse_nr": "12",
                    "verse": "Want we strijden niet tegen mensen, maar tegen de onzichtbare leiders, machten en heersers van deze donkere wereld. Dus tegen de duivelse geesten in de geestelijke wereld."
                },
                "13": {
                    "verse_nr": "13",
                    "verse": "Doe daarom de hele wapenrusting van God aan. Dan kun je je verdedigen als het kwaad je aanvalt. En dan kun je ook blijven staan als je alles hebt gedaan wat je moest doen."
                },
                "14": {
                    "verse_nr": "14",
                    "verse": "Ga dus staan en bind om je heupen de waarheid als een riem. Trek rechtvaardigheid aan als een pantser."
                },
                "15": {
                    "verse_nr": "15",
                    "verse": "Wees bereid om het goede nieuws van de vrede met God aan de mensen te brengen. Dat zijn je schoenen."
                },
                "16": {
                    "verse_nr": "16",
                    "verse": "Houd vooral vast aan het geloof. Je geloof is je schild. Houd dat schild omhoog zodat je alle brandende pijlen kan uitdoven die de duivel op je afschiet."
                },
                "17": {
                    "verse_nr": "17",
                    "verse": "Zet de helm van je redding op je hoofd. Neem het zwaard van de Geest in je hand. Dat is het woord van God."
                },
                "18": {
                    "verse_nr": "18",
                    "verse": "En bid bovendien met alle soorten van bidden en smeken, bij alles wat zich voordoet. Laat je daarbij leiden door de Heilige Geest. Let er op dat je dat doet. Bid zonder ophouden voor alle gelovigen."
                },
                "19": {
                    "verse_nr": "19",
                    "verse": "Bid ook voor mij. Bid dat God mij steeds de goede woorden zal geven. Bid dat ik vol geloof en zonder vrees het geheim van het goede nieuws van God bekend zal maken."
                },
                "20": {
                    "verse_nr": "20",
                    "verse": "Want dat is de taak die God mij heeft gegeven en waarvoor ik nu met boeien vastzit. Bid dat ik zal zeggen wat ik moet zeggen, vol geloof en zonder vrees."
                },
                "21": {
                    "verse_nr": "21",
                    "verse": "Slot - Tychikus zal naar jullie toe komen om te vertellen hoe het met mij gaat. Ik houd heel veel van hem en hij dient mij heel trouw."
                },
                "22": {
                    "verse_nr": "22",
                    "verse": "Ik heb hem gestuurd zodat jullie zullen weten hoe het met ons gaat. Ook zal hij jullie bemoedigen."
                },
                "23": {
                    "verse_nr": "23",
                    "verse": "Broeders en zusters, ik bid dat jullie vol zullen zijn van de vrede, de liefde en het geloof van God de Vader en van de Heer Jezus Christus."
                },
                "24": {
                    "verse_nr": "24",
                    "verse": "Ik bid dat God in alles goed zal zijn voor iedereen die voor eeuwig van onze Heer Jezus Christus houdt."
                }
            }
        }
    }
}