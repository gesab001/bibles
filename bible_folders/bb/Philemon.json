{
    "version": "bb",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Inleiding - Dit is een brief van Paulus en broeder Timote\u00fcs. Ik zit op dit moment gevangen voor mijn geloof in Jezus. We schrijven deze brief aan onze goede vriend en medewerker Filemon."
                },
                "2": {
                    "verse_nr": "2",
                    "verse": "Ook aan onze lieve zuster Appia, aan onze medestrijder Archippus, en aan de gemeente die bij jullie thuis samenkomt."
                },
                "3": {
                    "verse_nr": "3",
                    "verse": "Ik bid dat God, die onze Vader is, in alles goed voor jullie zal zijn. En dat jullie vol zullen zijn van de vrede van de Heer Jezus Christus ."
                },
                "4": {
                    "verse_nr": "4",
                    "verse": "Altijd als ik voor je bid, Filemon, dank ik God voor je."
                },
                "5": {
                    "verse_nr": "5",
                    "verse": "Want ik heb gehoord hoeveel je van de Heer Jezus en alle gelovigen houdt, en hoe trouw je aan hen bent."
                },
                "6": {
                    "verse_nr": "6",
                    "verse": "Dan bid ik dat je door je geloof steeds beter zal begrijpen welke goede dingen we allemaal in Jezus Christus hebben gekregen."
                },
                "7": {
                    "verse_nr": "7",
                    "verse": "Jouw liefde heeft me erg bemoedigd en blij gemaakt. Want je hebt veel gelovigen bemoedigd en opgebouwd in hun geloof, broeder."
                },
                "8": {
                    "verse_nr": "8",
                    "verse": "Paulus&#39; vraag aan Filemon - In Christus ben ik jouw broeder. Daarom zou ik het volle recht hebben om je te bevelen je plicht te doen."
                },
                "9": {
                    "verse_nr": "9",
                    "verse": "Maar omdat ik zoveel van je houd, beveel ik niets, maar vr\u00e1\u00e1g ik het je liever. Het zit namelijk z\u00f3, dat ik, Paulus, een oude man ben geworden. Bovendien zit ik op dit moment gevangen voor Jezus Christus."
                },
                "10": {
                    "verse_nr": "10",
                    "verse": "Daarom wil ik je iets vragen voor iemand die door mij in de Heer is gaan geloven terwijl ik in de gevangenis zat. Hij is als een zoon voor me. Ik bedoel Onesimus (= &#39;nuttig&#39;)."
                },
                "11": {
                    "verse_nr": "11",
                    "verse": "Vroeger had hij voor jou weinig nut. Maar nu is hij voor jou \u00e9n voor mij heel erg nuttig."
                },
                "12": {
                    "verse_nr": "12",
                    "verse": "Nu stuur ik hem naar je terug, en het voelt alsof ik mijn eigen hart naar je toe stuur."
                },
                "13": {
                    "verse_nr": "13",
                    "verse": "Ik had hem graag bij me willen houden. Want dan zou hij mij namens jou kunnen dienen, nu ik voor mijn geloof in het goede nieuws gevangen zit."
                },
                "14": {
                    "verse_nr": "14",
                    "verse": "Maar dat heb ik niet willen doen zonder dat jij het goedvond. Maar ik wil niet dat je iets doet omdat ik het je beveel. Je moet het zelf graag willen. Daarom vraag ik het je."
                },
                "15": {
                    "verse_nr": "15",
                    "verse": "Misschien is hij wel een tijdje bij jou weggeweest omdat je hem daarna voor eeuwig terug zou kunnen krijgen."
                },
                "16": {
                    "verse_nr": "16",
                    "verse": "Nu niet meer alleen als slaaf, maar zelfs als een broeder. Ik weet dat je veel van hem houdt. En ik houd nog meer van hem dan jij. Maar je zal nu nog veel meer van hem houden, omdat hij nu ook je broeder is geworden."
                },
                "17": {
                    "verse_nr": "17",
                    "verse": "Wat ik je nu wil vragen is dit: Als ik werkelijk je vriend ben, neem hem dan in huis zoals je mij in huis zou nemen."
                },
                "18": {
                    "verse_nr": "18",
                    "verse": "En als je nog schade van hem hebt of als hij je nog iets schuldig is, laat mij dat dan betalen."
                },
                "19": {
                    "verse_nr": "19",
                    "verse": "Ik, Paulus, schrijf je dit persoonlijk: ik zal het je betalen. En dan zullen we het er maar niet over hebben dat jij mij nog veel meer schuldig bent, namelijk je eigen leven!"
                },
                "20": {
                    "verse_nr": "20",
                    "verse": "Ja broeder, gun mij dit in de Heer en doe dit voor mij. Bemoedig mij zo in de Heer."
                },
                "21": {
                    "verse_nr": "21",
                    "verse": "Ik schrijf je dit omdat ik vol vertrouwen ben dat je naar me zal luisteren. Ik weet dat je zelfs nog meer voor me zal doen dan ik vraag."
                },
                "22": {
                    "verse_nr": "22",
                    "verse": "Wil je ook voor mij onderdak regelen? Want ik hoop dat ik dankzij jullie gebeden bij jullie terug kan komen."
                },
                "23": {
                    "verse_nr": "23",
                    "verse": "Slot - Je moet de groeten hebben van Epafras, die met mij gevangen zit voor zijn geloof in Jezus Christus."
                },
                "24": {
                    "verse_nr": "24",
                    "verse": "Je moet ook de groeten hebben van mijn medewerkers Markus, Aristarchus, Demas en Lukas."
                },
                "25": {
                    "verse_nr": "25",
                    "verse": "Ik bid dat de Heer Jezus Christus in alles goed voor je zal zijn."
                }
            }
        }
    }
}