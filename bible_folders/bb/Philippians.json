{
    "version": "bb",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus&#39; gebed voor de gemeente in Filippi - Deze brief is van Paulus en Timote\u00fcs, dienaren van Jezus Christus . Wij doen de groeten aan alle mensen in Filippi die in Jezus Christus geloven, en aan hun leiders."
                },
                "2": {
                    "verse_nr": "2",
                    "verse": "Ik bid dat God, die onze Vader is, in alles goed voor jullie zal zijn. En dat jullie vol zullen zijn van de vrede van God de Vader en van de Heer Jezus Christus."
                },
                "3": {
                    "verse_nr": "3",
                    "verse": "Elke keer als ik aan jullie denk, dank ik mijn God."
                },
                "4": {
                    "verse_nr": "4",
                    "verse": "Altijd als ik voor jullie bid, ben ik blij over jullie."
                },
                "5": {
                    "verse_nr": "5",
                    "verse": "Want jullie hebben het goede nieuws geloofd vanaf de eerste dag dat jullie het hoorden. En jullie geloven het nog steeds."
                },
                "6": {
                    "verse_nr": "6",
                    "verse": "God is in jullie een goed werk begonnen. En ik weet zeker dat Hij dat werk ook zal afmaken. Hij zal met jullie bezig blijven, totdat Jezus Christus terugkomt."
                },
                "7": {
                    "verse_nr": "7",
                    "verse": "Het is voor mij heel vanzelfsprekend om zo over jullie te denken. Dat komt doordat jullie en ik heel veel van elkaar houden. Want ik weet dat de liefde van God die in mij is, ook in jullie is. Want jullie zijn \u00e9\u00e9n met mij, nu ik gevangen zit en ik mij bij de keizer moet verdedigen en ik moet uitleggen wat ik precies geloof."
                },
                "8": {
                    "verse_nr": "8",
                    "verse": "God weet dat ik er met de liefde van Christus naar verlang om jullie weer te zien."
                },
                "9": {
                    "verse_nr": "9",
                    "verse": "Ik bid dat jullie liefde aldoor zal blijven groeien. Want daardoor zal ook jullie wijsheid groeien. Dan zullen jullie de dingen van God steeds beter begrijpen."
                },
                "10": {
                    "verse_nr": "10",
                    "verse": "Jullie zullen steeds beter gaan zien welke dingen werkelijk belangrijk zijn. Daardoor zullen jullie zuiver en volmaakt zijn op de dag dat Christus terugkomt."
                },
                "11": {
                    "verse_nr": "11",
                    "verse": "Dan zal aan jullie te zien zijn hoe God jullie heeft veranderd sinds Hij jullie heeft vrijgesproken van schuld. En dat allemaal dankzij Jezus Christus. Daardoor zullen de mensen God eren en prijzen."
                },
                "12": {
                    "verse_nr": "12",
                    "verse": "Het nut van Paulus&#39; gevangenschap - Broeders en zusters, het is niet erg dat ik gevangen zit. Want door alles wat er met mij is gebeurd, heeft het goede nieuws zich nog verder verspreid."
                },
                "13": {
                    "verse_nr": "13",
                    "verse": "Want alle mensen aan het hof van de keizer hier in Rome en alle anderen hebben gehoord waarom ik gevangen zit. Namelijk vanwege mijn geloof in Christus."
                },
                "14": {
                    "verse_nr": "14",
                    "verse": "En doordat ik gevangen zit, hebben de meeste broeders en zusters nieuw vertrouwen in de Heer gekregen. Ze zijn niet meer bang om in de gevangenis te komen. Ze durven zonder vrees het woord van God aan de mensen te vertellen."
                },
                "15": {
                    "verse_nr": "15",
                    "verse": "Sommige mensen vertellen de boodschap van God alleen maar omdat ze er jaloers op zijn hoe God mij gebruikt. Ze willen het beter doen dan ik. Maar andere mensen doen het met goede bedoelingen."
                },
                "16": {
                    "verse_nr": "16",
                    "verse": "+"
                },
                "17": {
                    "verse_nr": "17",
                    "verse": "Zij vertellen uit liefde over Christus, omdat ze weten dat het eigenlijk m\u00edjn taak is om het goede nieuws te brengen. Maar die andere mensen vertellen uit eigenbelang over Christus. Ze hebben oneerlijke bedoelingen. Ze willen mij jaloers maken. Ze willen het mij extra moeilijk maken dat ik in de gevangenis zit."
                },
                "18": {
                    "verse_nr": "18",
                    "verse": "Maar wat maakt het uit? Want of het nu met eerlijke of oneerlijke bedoelingen is, het gaat erom dat de mensen het nieuws van Christus te horen krijgen. En daarom ben ik er blij over. En ik zal er ook blij over blijven."
                },
                "19": {
                    "verse_nr": "19",
                    "verse": "Want ik weet dat die blijdschap mij goed zal doen. Ook jullie gebeden en de hulp van de Geest van Jezus Christus helpen mij."
                },
                "20": {
                    "verse_nr": "20",
                    "verse": "Oproep om vol te houden - Ik verlang en hoop vurig dat ik niets zal doen waarvoor ik mij zal hoeven te schamen. Ik hoop dat ik zoals altijd vol geloof en zonder vrees voor mijn geloof zal durven uitkomen. Ik wil dat Christus altijd de eer zal krijgen. Dat kan zijn door mijn leven, maar dat kan ook zijn door mijn dood."
                },
                "21": {
                    "verse_nr": "21",
                    "verse": "Leven betekent voor mij: leven voor Christus. Maar als ik sterf, betekent dat voor mij nog iets veel beters. Want dan ben ik bij de Heer."
                },
                "22": {
                    "verse_nr": "22",
                    "verse": "Als ik blijf leven, kan ik werken met goed resultaat. Ik weet niet wat ik liever heb."
                },
                "23": {
                    "verse_nr": "23",
                    "verse": "Alle twee zijn aantrekkelijk: ik wil graag uit dit leven vertrekken om bij Christus te kunnen zijn. Dat is voor mij het allerbeste."
                },
                "24": {
                    "verse_nr": "24",
                    "verse": "Maar nog blijven leven is beter voor j\u00fallie."
                },
                "25": {
                    "verse_nr": "25",
                    "verse": "Daarom vertrouw ik er op dat ik zal blijven leven. Dan kan ik bij jullie zijn. Dan kan ik jullie helpen om verder te groeien in geloof en in blijdschap."
                },
                "26": {
                    "verse_nr": "26",
                    "verse": "Als ik weer bij jullie kan komen, zullen jullie redenen genoeg hebben om God voor mij te danken in Jezus Christus."
                },
                "27": {
                    "verse_nr": "27",
                    "verse": "Maar jullie moeten leven op een manier die past bij het goede nieuws van Christus. Het moet niet uitmaken of ik naar jullie toe kom of dat ik hier blijf. Ik wil van jullie horen dat jullie \u00e9\u00e9n zijn met elkaar. En dat jullie je samen inspannen voor het geloof in het goede nieuws."
                },
                "28": {
                    "verse_nr": "28",
                    "verse": "Laat je niet bang maken door de mensen die jullie tegenwerken. Want als jullie niet bang zijn, zal dat die mensen duidelijk maken dat z\u00edj verloren gaan. Maar voor jullie zal het een teken zijn dat God j\u00fallie heeft gered."
                },
                "29": {
                    "verse_nr": "29",
                    "verse": "Want God is goed voor jullie geweest. Hij heeft jullie niet alleen de kracht gegeven om in Christus te kunnen geloven. Hij heeft jullie \u00f3\u00f3k de kracht gegeven om voor Hem te kunnen lijden."
                },
                "30": {
                    "verse_nr": "30",
                    "verse": "Want jullie zullen dezelfde strijd hebben die jullie bij mij hebben gezien en waarover ik jullie nu schrijf."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jezus als voorbeeld voor de gelovigen - Als jullie je inderdaad laten bemoedigen door Christus, en als jullie liefde voor elkaar hebben, en als jullie je door de Geest laten leiden, en als jullie met elkaar meeleven,"
                },
                "2": {
                    "verse_nr": "2",
                    "verse": "maak mij dan helem\u00e1\u00e1l blij door samen \u00e9\u00e9n te zijn. Houd van elkaar. Heb allemaal hetzelfde verlangen en hetzelfde doel."
                },
                "3": {
                    "verse_nr": "3",
                    "verse": "Doe niets om er zelf beter van te worden of om erover te kunnen opscheppen. Maar wees bescheiden en vind andere mensen belangrijker dan jezelf."
                },
                "4": {
                    "verse_nr": "4",
                    "verse": "Let niet alleen op wat goed is voor jezelf. Let ook op wat goed is voor een ander."
                },
                "5": {
                    "verse_nr": "5",
                    "verse": "Wees net zo bescheiden als Jezus Christus was."
                },
                "6": {
                    "verse_nr": "6",
                    "verse": "Hij was God. Maar Hij vond dat niet z\u00f3 belangrijk, dat Hij het niet los kon laten."
                },
                "7": {
                    "verse_nr": "7",
                    "verse": "Nee, Hij heeft zelfs al zijn goddelijkheid opgegeven. Hij kwam naar de aarde om een dienaar te worden. Hij werd helemaal mens."
                },
                "8": {
                    "verse_nr": "8",
                    "verse": "En als mens heeft Hij Zichzelf vernederd door God gehoorzaam te zijn tot de dood. Ja, zelfs tot de dood aan een kruis."
                },
                "9": {
                    "verse_nr": "9",
                    "verse": "Daarom heeft God Hem ook de hoogste eer en de allergrootste macht gegeven. Hij heeft Hem belangrijker en machtiger gemaakt dan wie dan ook."
                },
                "10": {
                    "verse_nr": "10",
                    "verse": "Want God wil dat iedereen in de hemel, op de aarde en onder de aarde de knie\u00ebn zal buigen voor Jezus."
                },
                "11": {
                    "verse_nr": "11",
                    "verse": "Hij wil dat iedereen hardop zal toegeven dat Jezus de Heer is. Want dat eert God de Vader!"
                },
                "12": {
                    "verse_nr": "12",
                    "verse": "Leef als voorbeeld voor de wereld - Lieve broeders en zusters, toen ik bij jullie was, gehoorzaamden jullie mij in alles wat ik zei. Nu ik niet bij jullie ben, wil ik dat jullie dat nog veel m\u00e9\u00e9r doen. Blijf ook nu met diep ontzag voor God je best doen om z\u00f3 te leven als past bij mensen die bij God horen."
                },
                "13": {
                    "verse_nr": "13",
                    "verse": "God zal ervoor zorgen dat jullie willen doen wat zijn plan voor jullie is. En dat niet alleen. Hij zal er \u00f3\u00f3k voor zorgen dat jullie dat ook k\u00fannen."
                },
                "14": {
                    "verse_nr": "14",
                    "verse": "Doe alles zonder mopperen of klagen."
                },
                "15": {
                    "verse_nr": "15",
                    "verse": "Zorg ervoor dat niemand iets slechts van jullie kan zeggen. Wees echte kinderen van God op wie niets valt aan te merken. Want dan zullen jullie als stralende sterren zijn, die opvallen tussen de slechte en ongehoorzame mensen van deze tijd."
                },
                "16": {
                    "verse_nr": "16",
                    "verse": "Blijf gehoorzaam aan het woord dat leven geeft. Dan heb ik tenminste niet voor niets zo mijn best voor jullie gedaan. En dan zal ik op de dag dat Christus terugkomt, trots op jullie kunnen zijn."
                },
                "17": {
                    "verse_nr": "17",
                    "verse": "Jullie zullen je geloof als een offer aan God kunnen aanbieden. Daar ben ik heel erg blij over. Zelfs als jullie geloof mij mijn leven kost. Ik zal blij zijn, samen met jullie."
                },
                "18": {
                    "verse_nr": "18",
                    "verse": "En ik wil dat jullie daar ook samen met mij blij over zullen zijn."
                },
                "19": {
                    "verse_nr": "19",
                    "verse": "Timote\u00fcs en Epafroditus - Ik wil Timote\u00fcs zo gauw mogelijk naar jullie toe sturen. Ik vertrouw er op dat de Heer Jezus er snel voor zal zorgen dat dat kan. Want ik wil graag van hem horen hoe het met jullie gaat. Dan zal ik weer vol goede moed zijn."
                },
                "20": {
                    "verse_nr": "20",
                    "verse": "Want hij wil net zo graag als ik jullie met alles helpen. Daarin is hij de enige."
                },
                "21": {
                    "verse_nr": "21",
                    "verse": "Want de meeste mensen denken alleen maar aan hun eigen zaken. Ze denken niet aan die van Jezus Christus."
                },
                "22": {
                    "verse_nr": "22",
                    "verse": "Maar Timote\u00fcs heeft samen met mij hard gewerkt om het goede nieuws bekend te maken. Dat weten jullie. Hij is mij daarin zo trouw als een zoon die zijn vader helpt."
                },
                "23": {
                    "verse_nr": "23",
                    "verse": "Zodra ik weet hoe het met mijn rechtszaak gaat, wil ik hem naar jullie toe sturen."
                },
                "24": {
                    "verse_nr": "24",
                    "verse": "Maar ik hoop dat ik ook zelf gauw naar jullie toe kan komen. Ik vertrouw er op dat de Heer daarvoor zal zorgen."
                },
                "25": {
                    "verse_nr": "25",
                    "verse": "Het leek mij goed om mijn broeder, medewerker en medestrijder Epafroditus naar jullie terug te sturen. Jullie hadden hem hierheen gestuurd, om mij te komen helpen en voor mij te zorgen."
                },
                "26": {
                    "verse_nr": "26",
                    "verse": "Maar nu wilde hij erg graag weer naar jullie terug gaan. Ook omdat hij bezorgd over jullie was. Want hij wist dat jullie hadden gehoord dat hij heel erg ziek is geweest."
                },
                "27": {
                    "verse_nr": "27",
                    "verse": "Hij is inderdaad op de rand van de dood geweest. Maar God is goed voor hem geweest. Ook voor mij, want nu hoef ik niet opnieuw verdrietig te zijn. Want ik heb al veel verdriet gehad."
                },
                "28": {
                    "verse_nr": "28",
                    "verse": "Ik heb hem dus naar jullie terug gestuurd. Dan kunnen jullie blij zijn als jullie hem terugzien. Dan hoef ik niet meer bezorgd over jullie te zijn."
                },
                "29": {
                    "verse_nr": "29",
                    "verse": "Ontvang hem in de Heer met blijdschap. Heb respect voor mannen zoals hij."
                },
                "30": {
                    "verse_nr": "30",
                    "verse": "Want het was door zijn werk voor Christus dat hij zo dicht bij de dood is geweest. Hij heeft zijn leven gewaagd om voor mij te kunnen doen wat jullie niet voor mij konden doen omdat jullie te ver weg waren."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Waarschuwing - Maar wat er ook gebeurt, broeders en zusters, wees blij in de Heer! Voor mij is het niet vervelend om jullie dit weer te schrijven. En voor jullie is het goed om het nog een keer te horen."
                },
                "2": {
                    "verse_nr": "2",
                    "verse": "Pas op voor de mensen die de Heer niet werkelijk dienen. Zij doen jullie kwaad met hun verkeerde idee\u00ebn. Want ze willen dat jullie je laten besnijden omdat ze vinden dat jullie anders niet bij God horen. Maar Het heeft helemaal geen zin om je te laten besnijden."
                },
                "3": {
                    "verse_nr": "3",
                    "verse": "Want het helpt ons niet als we in ons lichaam snijden. We zijn pas \u00e9cht besneden en horen dus pas \u00e9cht bij God, als we God door zijn Geest dienen en als we vertrouwen op Jezus Christus om gered te worden, en niet op ons zelf."
                },
                "4": {
                    "verse_nr": "4",
                    "verse": "Niet op jezelf vertrouwen - Toch zou ik zelf wel een goede reden hebben om op mezelf te vertrouwen. Meer dan wie dan ook."
                },
                "5": {
                    "verse_nr": "5",
                    "verse": "Want ik ben besneden toen ik acht dagen oud was. Ik ben geboren uit het volk Isra\u00ebl, uit de stam van Benjamin. Ik ben dus een echte Jood uit de Joden."
                },
                "6": {
                    "verse_nr": "6",
                    "verse": "Wat betref de Joodse wet: ik hield mij aan wat de Farizee\u00ebrs leerden. En omdat ik zo mijn best deed voor God, vervolgde ik de gemeente. Volgens de Joodse wet was ik volmaakt."
                },
                "7": {
                    "verse_nr": "7",
                    "verse": "Maar al die dingen waar ik zo trots op was, vind ik nu waardeloos. Want ze stonden mij in de weg om bij Christus te komen."
                },
                "8": {
                    "verse_nr": "8",
                    "verse": "Ja, ik vind het nu allemaal waardeloos, omdat niets zo kostbaar is als het kennen van mijn Heer Jezus Christus. Voor Hem heb ik het allemaal als troep weggegooid, om Christus te kunnen ontvangen."
                },
                "9": {
                    "verse_nr": "9",
                    "verse": "Want dan zou ik vrijgesproken worden van schuld. Niet doordat ik mij zo goed aan de Joodse wet gehouden had. Maar door mijn geloof in Christus. Want alleen d\u00e1\u00e1rdoor heeft God mij vrijgesproken van schuld."
                },
                "10": {
                    "verse_nr": "10",
                    "verse": "Nu kan ik Hem werkelijk leren kennen. Nu ken ik ook de kracht waardoor Hij uit de dood opstond. En ik kan samen met Hem lijden."
                },
                "11": {
                    "verse_nr": "11",
                    "verse": "Want door \u00e9\u00e9n te worden met zijn dood, kan ook ik uit de dood opstaan en leven."
                },
                "12": {
                    "verse_nr": "12",
                    "verse": "Paulus&#39; doel - Ik verbeeld me niet dat ik er al ben, of dat ik al volmaakt ben. Maar ik doe erg mijn best om die volmaaktheid te grijpen. Want dat is het doel waarvoor \u00edk ben gegrepen door Jezus Christus."
                },
                "13": {
                    "verse_nr": "13",
                    "verse": "Broeders en zusters, ik verbeeld me niet dat ik mijn doel al heb bereikt."
                },
                "14": {
                    "verse_nr": "14",
                    "verse": "Maar ik doe maar \u00e9\u00e9n ding: ik vergeet wat voorbij is en strek mij uit naar wat nog komen gaat. Ik span mij tot het uiterste in om mijn doel te bereiken. Dat doel is: het winnen van de hemelse prijs die God mij in Jezus Christus zal geven. Ik zal die prijs krijgen als ik de taak af heb die Hij mij heeft gegeven."
                },
                "15": {
                    "verse_nr": "15",
                    "verse": "Dat zouden we allemaal als doel moeten hebben als we geestelijk volwassen zijn. Het kan zijn dat jullie er op \u00e9\u00e9n of ander punt nog anders over denken. Maar dan zal God het jullie nog wel duidelijk maken."
                },
                "16": {
                    "verse_nr": "16",
                    "verse": "Maar we moeten in eenheid verder gaan met wat we nu alvast hebben bereikt!"
                },
                "17": {
                    "verse_nr": "17",
                    "verse": "Leef allemaal zoals ik, broeders en zusters. Kijk ook goed naar de mensen die dat \u00f3\u00f3k doen. Zij en ik zijn jullie voorbeelden."
                },
                "18": {
                    "verse_nr": "18",
                    "verse": "Want er zijn veel mensen die leven alsof ze vijanden van de gekruisigde Christus zijn. Ik heb jullie dat al eerder gezegd, maar nu zeg ik het ook met tranen in mijn ogen."
                },
                "19": {
                    "verse_nr": "19",
                    "verse": "Met hen zal het uiteindelijk slecht aflopen. Want hun buik is hun god. Ze doen walgelijke dingen. En ze zijn daar nog trots op ook. Ze leven net als de ongelovige mensen."
                },
                "20": {
                    "verse_nr": "20",
                    "verse": "Maar wij zijn bewoners van een Koninkrijk in de hemel. En zo moeten wij ook leven. En daar vandaan verwachten we ook de Heer Jezus Christus als onze Redder."
                },
                "21": {
                    "verse_nr": "21",
                    "verse": "Hij zal ons sterfelijke lichaam veranderen. Het zal dan hetzelfde worden als zijn hemelse lichaam. Dat doet Hij door de kracht waarmee Hij alle dingen aan Zich gehoorzaam maakt."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "De vrede van God die wij niet kunnen begrijpen - Zorg er daarom voor, lieve broeders en zusters, dat jullie \u00e9\u00e9n blijven met de Heer. Ik houd van jullie. Ik verlang ernaar jullie weer te zien. Ik ben blij over jullie en trots op jullie."
                },
                "2": {
                    "verse_nr": "2",
                    "verse": "Tegen Euodia en Syntyche zeg ik dat ze moeten stoppen met ruzie maken en dat ze \u00e9\u00e9n moeten zijn in de Heer."
                },
                "3": {
                    "verse_nr": "3",
                    "verse": "En aan jou, mijn trouwe medewerker, vraag ik om deze twee vrouwen te helpen. Want zij hebben samen met mij hard gewerkt om het goede nieuws te brengen, samen met Klemens en mijn andere medewerkers. Hun namen staan allemaal in het Boek van het Leven."
                },
                "4": {
                    "verse_nr": "4",
                    "verse": "Wees altijd blij in de Heer! Ik zeg het n\u00f3g een keer: wees blij!"
                },
                "5": {
                    "verse_nr": "5",
                    "verse": "Laat alle mensen zien dat jullie vriendelijk zijn. De Heer is dicht bij jullie."
                },
                "6": {
                    "verse_nr": "6",
                    "verse": "Maak je nergens zorgen over, maar vertel in gebed aan God wat je nodig hebt. Dank Hem ook voor alles."
                },
                "7": {
                    "verse_nr": "7",
                    "verse": "Dan zal de vrede van God, die wij met geen mogelijkheid kunnen begrijpen, jullie hart en jullie gedachten beschermen in Jezus Christus."
                },
                "8": {
                    "verse_nr": "8",
                    "verse": "En, broeders en zusters, richt je gedachten op alles wat waar, eerlijk, heilig, vriendelijk, mooi en goed is."
                },
                "9": {
                    "verse_nr": "9",
                    "verse": "Doe alles wat jullie van mij geleerd, gezien en gehoord hebben. Dan zal de God van de vrede bij jullie zijn."
                },
                "10": {
                    "verse_nr": "10",
                    "verse": "Slot - Ik ben er in de Heer heel erg blij over dat jullie mij nu hebben kunnen helpen. Jullie wilden dat al eerder, maar toen hadden jullie niet de mogelijkheid."
                },
                "11": {
                    "verse_nr": "11",
                    "verse": "Dat zeg ik niet omdat ik ergens tekort aan zou hebben. Want ik heb geleerd om altijd genoeg te hebben, w\u00e1t er ook gebeurde."
                },
                "12": {
                    "verse_nr": "12",
                    "verse": "Ik weet wat armoede is en ik weet wat overvloed is. Ik heb echt alles meegemaakt. Ik heb geleerd wat het is om genoeg te eten te hebben en ik heb geleerd wat het is om honger te hebben. Ik heb geleerd wat overvloed is en ik heb geleerd wat gebrek is."
                },
                "13": {
                    "verse_nr": "13",
                    "verse": "Ik kan alle dingen aan, dankzij Christus die mij kracht geeft."
                },
                "14": {
                    "verse_nr": "14",
                    "verse": "Toch was het goed dat jullie mij hebben geholpen toen ik het moeilijk had."
                },
                "15": {
                    "verse_nr": "15",
                    "verse": "Toen ik nog maar pas begonnen was met het brengen van het goede nieuws, heeft na mijn vertrek uit Macedoni\u00eb geen \u00e9\u00e9n gemeente mij geld gegeven. Alleen jullie. Dat weten jullie wel."
                },
                "16": {
                    "verse_nr": "16",
                    "verse": "Want ook toen ik in Tessalonika was, hebben jullie mij twee keer geld gestuurd."
                },
                "17": {
                    "verse_nr": "17",
                    "verse": "Toch gaat het mij niet om het geschenk. Het gaat mij er om dat jullie er een grote hemelse beloning voor zullen krijgen."
                },
                "18": {
                    "verse_nr": "18",
                    "verse": "Ik heb alles ontvangen. Ik heb meer dan genoeg nu ik van Epafroditus het geld heb gekregen dat jullie hebben gestuurd. God is erg blij met dat geschenk. Het is als een offer aan Hem."
                },
                "19": {
                    "verse_nr": "19",
                    "verse": "Mijn God zal jullie in alles overvloedig geven wat jullie nodig hebben. Want Hij geeft overvloedig omdat Hij Zelf overvloedig bezit. Hij geeft ons in Jezus Christus van zijn rijkdom."
                },
                "20": {
                    "verse_nr": "20",
                    "verse": "Alle eer is voor onze God en Vader, voor eeuwig! Amen! Zo is het!"
                },
                "21": {
                    "verse_nr": "21",
                    "verse": "Doe de groeten aan alle mensen die in Jezus Christus geloven. Jullie krijgen de groeten van de broeders die bij mij zijn."
                },
                "22": {
                    "verse_nr": "22",
                    "verse": "Jullie krijgen ook de groeten van alle gelovigen hier. Vooral van de gelovigen die bij het hof van de keizer horen."
                },
                "23": {
                    "verse_nr": "23",
                    "verse": "Ik bid dat de Heer Jezus Christus in alles goed voor jullie zal zijn."
                }
            }
        }
    }
}