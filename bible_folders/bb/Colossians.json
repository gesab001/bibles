{
    "version": "bb",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus&#39; gebed voor de gelovigen in Kolosse - Deze brief is van Paulus en van onze broeder Timote\u00fcs. Ik heb van God de taak gekregen om boodschapper van Jezus Christus te zijn."
                },
                "2": {
                    "verse_nr": "2",
                    "verse": "We schrijven deze brief aan onze broeders en zusters die in Kolosse bij God horen en in Christus geloven. Ik bid dat God onze Vader in alles goed voor jullie zal zijn. En dat jullie vol zullen zijn van de vrede van God de Vader en van de Heer Jezus Christus."
                },
                "3": {
                    "verse_nr": "3",
                    "verse": "We bidden altijd voor jullie. Dan danken we God, de Vader van onze Heer Jezus Christus, voor jullie."
                },
                "4": {
                    "verse_nr": "4",
                    "verse": "Want we hebben gehoord over jullie geloof in Jezus Christus. Ook over jullie liefde voor alle gelovigen."
                },
                "5": {
                    "verse_nr": "5",
                    "verse": "Jullie zijn zo vol geloof en liefde, doordat jullie vol verwachting uitkijken naar wat er in de hemel voor jullie klaarligt. Jullie hebben daarvan gehoord toen jullie het goede nieuws hoorden. En het goede nieuws is de waarheid."
                },
                "6": {
                    "verse_nr": "6",
                    "verse": "Over de hele wereld worden mensen door het goede nieuws veranderd. Ook jullie zijn aan het veranderen. Dat begon op de dag dat jullie het goede nieuws hoorden en werkelijk ontdekten hoe goed en liefdevol God is."
                },
                "7": {
                    "verse_nr": "7",
                    "verse": "Jullie hebben het goede nieuws gehoord van onze goede vriend en medewerker Epafras. Hij dient jullie als een trouwe dienaar van Christus."
                },
                "8": {
                    "verse_nr": "8",
                    "verse": "Hij heeft ons verteld hoeveel jullie door de Heilige Geest van elkaar houden."
                },
                "9": {
                    "verse_nr": "9",
                    "verse": "Sinds we dat weten, blijven we dan ook aldoor voor jullie bidden. We vragen God dat Hij jullie veel wijsheid en geestelijk inzicht zal geven. Want daardoor zullen jullie duidelijk kunnen weten wat zijn wil is."
                },
                "10": {
                    "verse_nr": "10",
                    "verse": "Dan kunnen jullie leven zoals Hij het wil en Hem blij maken met alles wat jullie doen. Dan zullen jullie goede resultaten hebben van alle goede dingen die jullie doen. En ook zullen jullie God steeds beter leren kennen."
                },
                "11": {
                    "verse_nr": "11",
                    "verse": "En jullie zullen vol worden van zijn hemelse kracht. Door die kracht zullen jullie kunnen volhouden en alles met blijdschap kunnen verdragen."
                },
                "12": {
                    "verse_nr": "12",
                    "verse": "Ook zullen jullie de Vader danken, die jullie geschikt heeft gemaakt om zijn erfenis te krijgen. Die erfenis ligt klaar voor iedereen die bij zijn Koninkrijk van het licht hoort."
                },
                "13": {
                    "verse_nr": "13",
                    "verse": "Hij heeft ons gered uit de macht van de duisternis. En Hij heeft ons overgeplaatst in het Koninkrijk van zijn Zoon, van wie Hij heel veel houdt."
                },
                "14": {
                    "verse_nr": "14",
                    "verse": "Hij heeft ons gered door de dood van zijn Zoon. Want dankzij zijn dood heeft God ons al onze ongehoorzaamheid kunnen vergeven."
                },
                "15": {
                    "verse_nr": "15",
                    "verse": "Jezus is in alle dingen de eerste - Jezus is de afbeelding van God. God kunnen we niet zien. Maar aan Jezus kunnen we zien wie God is. Jezus was er al v\u00f3\u00f3rdat God alles maakte."
                },
                "16": {
                    "verse_nr": "16",
                    "verse": "Want door Jezus heeft God alle dingen in de hemel en op de aarde gemaakt: de zichtbare dingen en de onzichtbare dingen, alles wat heerst en macht heeft. Alles is door Hem en voor Hem gemaakt."
                },
                "17": {
                    "verse_nr": "17",
                    "verse": "Hij was er eerder dan al het andere. Alle dingen bestaan door Hem."
                },
                "18": {
                    "verse_nr": "18",
                    "verse": "Hij is het Hoofd van de gemeente en de gemeente is zijn Lichaam. Hij is het begin van alles. Hij is de eerste die uit de dood is opgestaan. Zo is Hij dus van alles de eerste."
                },
                "19": {
                    "verse_nr": "19",
                    "verse": "Want God had besloten Zelf in Jezus te komen wonen."
                },
                "20": {
                    "verse_nr": "20",
                    "verse": "Door Jezus&#39; dood aan het kruis heeft God vrede met ons gesloten. Door Jezus heeft Hij de vriendschap hersteld tussen Hemzelf en alles wat leeft op de aarde en in de hemel."
                },
                "21": {
                    "verse_nr": "21",
                    "verse": "Ook met jullie is Hij vrienden geworden. Hij heeft al jullie schuld weggedaan. Vroeger leefden jullie v\u00e9r bij God vandaan. Jullie waren vijanden van God door de slechte dingen die jullie deden."
                },
                "22": {
                    "verse_nr": "22",
                    "verse": "Maar nu mogen jullie bij God horen, doordat Jezus mens werd en stierf om jullie schuld op Zich te nemen. Want Hij wilde dat jullie volmaakt en vrij van schuld bij Hem zouden kunnen komen."
                },
                "23": {
                    "verse_nr": "23",
                    "verse": "Maar dat kan alleen, als jullie stevig blijven staan in het geloof. Laat je dus niet afleiden van het goede nieuws dat jullie hebben gehoord. Want alleen dat is de waarheid. En ik, Paulus, ben \u00e9\u00e9n van de mensen die dat goede nieuws aan de mensen vertel."
                },
                "24": {
                    "verse_nr": "24",
                    "verse": "Paulus lijdt voor de gemeente van Christus - Ik ben er blij over dat ik voor jullie moet lijden. Zo vul ik aan wat Christus nog niet geleden heeft. Dat is goed voor zijn Lichaam: de gemeente."
                },
                "25": {
                    "verse_nr": "25",
                    "verse": "Ik ben een dienaar van de gemeente geworden. God gaf mij namelijk de taak om jullie het woord van God bekend te maken."
                },
                "26": {
                    "verse_nr": "26",
                    "verse": "Eeuwenlang is Gods plan een groot geheim voor de mensen gebleven."
                },
                "27": {
                    "verse_nr": "27",
                    "verse": "Maar nu heeft God zijn geweldige plan aan zijn kinderen bekend willen maken. Dat geweldige plan is, dat Christus ook in niet-Joodse mensen wil wonen. Door Hem ontvangen jullie alle goede dingen die God jullie wil geven."
                },
                "28": {
                    "verse_nr": "28",
                    "verse": "Overal vertellen we over Christus. We waarschuwen alle mensen. Met alle wijsheid leren we hun alles wat we weten. Zo willen we iedereen de mogelijkheid geven om door Christus vrij te worden van schuld."
                },
                "29": {
                    "verse_nr": "29",
                    "verse": "Hiervoor doe ik dan ook mijn uiterste best. Ik span mij ervoor in met alle kracht van God die in mij is."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Christus is God zelf, en de gelovigen zijn \u00e9\u00e9n met Hem - Ik wil graag dat jullie weten dat ik vurig voor jullie bid. En niet alleen voor jullie, maar ook voor de gelovigen in Laodicea en voor alle andere mensen die mij nooit ontmoet hebben."
                },
                "2": {
                    "verse_nr": "2",
                    "verse": "Want ik wil dat ze bemoedigd zullen worden. En ik wil graag dat ze \u00e9\u00e9n zullen zijn door van elkaar te houden. Alleen d\u00e1n zullen ze ten volle kunnen genieten van het kennen van Christus. Christus is het verborgen plan van God."
                },
                "3": {
                    "verse_nr": "3",
                    "verse": "Alle schatten van wijsheid en kennis zijn in Hem verborgen."
                },
                "4": {
                    "verse_nr": "4",
                    "verse": "Ik zeg jullie dit, zodat jullie je door niemand met mooie praatjes en leugens laten bedriegen."
                },
                "5": {
                    "verse_nr": "5",
                    "verse": "Ik ben zelf wel niet bij jullie, maar mijn geest is w\u00e9l bij jullie. En ik zie met plezier hoe het bij jullie toegaat. Want jullie zijn ordelijk, jullie zijn \u00e9\u00e9n in jullie geloof en jullie hebben een sterk geloof in Christus."
                },
                "6": {
                    "verse_nr": "6",
                    "verse": "Nu jullie Jezus Christus als Heer hebben aangenomen, moeten jullie ook in Hem leven."
                },
                "7": {
                    "verse_nr": "7",
                    "verse": "Net zoals een boom met zijn wortels stevig in de grond staat, zo moeten jullie stevig in Hem geworteld staan. Dan zullen jullie in Hem opgebouwd worden. En jullie zullen stevig blijven staan in het geloof dat we jullie geleerd hebben. Wees ook dankbaar."
                },
                "8": {
                    "verse_nr": "8",
                    "verse": "Let er op dat jullie je niet laten bedriegen door de zogenaamde wijsheid en mooie praatjes van andere mensen. Want hun idee\u00ebn zijn menselijke idee\u00ebn. Het zijn de gedachten van deze wereld. Niet die van Christus."
                },
                "9": {
                    "verse_nr": "9",
                    "verse": "In de mens Jezus woont God Zelf."
                },
                "10": {
                    "verse_nr": "10",
                    "verse": "En als jullie \u00e9\u00e9n zijn met Christus, woont God Zelf ook in j\u00fallie. Christus is het Hoofd van alles wat heerst en macht heeft."
                },
                "11": {
                    "verse_nr": "11",
                    "verse": "Het nieuwe leven met Christus - In Hem zijn jullie ook besneden , maar niet in je lichaam, door mensen. Nee, jullie zijn besneden doordat jullie je &#39;oude ik&#39; hebben uitgetrokken, dankzij Christus."
                },
                "12": {
                    "verse_nr": "12",
                    "verse": "Dat gebeurde bij jullie doop. Toen zijn jullie samen met Christus gestorven en begraven. Maar jullie zijn ook samen met Hem weer als nieuwe mensen uit de dood opgestaan. Dat gebeurde doordat jullie geloven in de kracht van God. Zijn kracht heeft eerst Christus uit de dood teruggeroepen en weer levend gemaakt. En daarna jullie."
                },
                "13": {
                    "verse_nr": "13",
                    "verse": "Eerst waren jullie geestelijk dood. Dat kwam doordat jullie ongehoorzaam aan God waren en niet bij zijn volk hoorden. Maar nu heeft Hij jullie samen met Christus geestelijk levend gemaakt, toen Hij al jullie schuld vergaf."
                },
                "14": {
                    "verse_nr": "14",
                    "verse": "Hoe vergaf Hij onze schuld? Door het bewijsmateriaal uit te wissen! Hij heeft namelijk de wet van Mozes, die bewees dat we schuldig waren, aan het kruis gespijkerd."
                },
                "15": {
                    "verse_nr": "15",
                    "verse": "We waren ongehoorzaam doordat het kwaad macht over ons had. Maar nu heeft Hij aan het kruis het kwaad ontwapend, overwonnen en voor iedereen te kijk gezet."
                },
                "16": {
                    "verse_nr": "16",
                    "verse": "Geen regels, maar gehoorzaamheid aan Jezus - Laat je dus door niemand nog regels opleggen over wat jullie wel of niet mogen eten en drinken, of welke feestdagen jullie moeten vieren."
                },
                "17": {
                    "verse_nr": "17",
                    "verse": "Want die dingen zijn een afbeelding en een schaduw van de werkelijke dingen die nog zouden komen in Christus."
                },
                "18": {
                    "verse_nr": "18",
                    "verse": "Er zijn mensen die vinden dat de engelen aanbeden moeten worden. Ze zijn overdreven nederig en proberen van alles in de geestelijke wereld te zien. Ze zeggen dat jullie niet gered zijn als jullie niet hetzelfde doen als zij. Maar laat je niets wijsmaken! Want die mensen hebben gewoon een heleboel verbeelding en zijn trots."
                },
                "19": {
                    "verse_nr": "19",
                    "verse": "Maar ze zijn helemaal niet gehoorzaam aan het Hoofd: Jezus. Maar het hoofd is juist het belangrijkste van elk lichaam. Want het lichaam wordt wel door pezen en banden ondersteund en bij elkaar gehouden, maar alleen dankzij het hoofd kan het groeien zoals God het wil."
                },
                "20": {
                    "verse_nr": "20",
                    "verse": "Jullie zijn met Christus gestorven. Daarom heeft de wereldse manier van denken geen macht meer over jullie. Waarom laten jullie je dan toch nog allerlei regels opleggen? Jullie horen toch niet meer bij deze wereld?"
                },
                "21": {
                    "verse_nr": "21",
                    "verse": "De mensen komen met allerlei regels. &#34;Dat mag je niet aanraken.&#34; &#34;Dat mag je niet eten.&#34; &#34;Daar mag je niet aankomen.&#34;"
                },
                "22": {
                    "verse_nr": "22",
                    "verse": "Maar al die regels zullen in de loop van de tijd weer verdwijnen. Zo gaat dat nu eenmaal met wetten en regels van mensen."
                },
                "23": {
                    "verse_nr": "23",
                    "verse": "Het klinkt allemaal wel erg wijs en mooi, maar toch is het een zelfbedachte godsdienst. Het heeft helemaal geen zin om overdreven nederig te zijn en om hard te zijn voor je eigen lichaam. Mensen die daarmee bezig zijn, willen alleen maar laten zien hoe geweldig godsdienstig ze zijn."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Het nieuwe leven moet zichtbaar worden - Jullie zijn met Christus uit de dood opgestaan. Verlang daarom naar de dingen die in de hemel zijn, waar Christus naast God op de troon zit."
                },
                "2": {
                    "verse_nr": "2",
                    "verse": "Geef de hemelse dingen de eerste plaats in je leven, en niet de aardse dingen."
                },
                "3": {
                    "verse_nr": "3",
                    "verse": "Want jullie zijn al dood wat de aardse dingen betreft. Jullie nieuwe leven is nu met Christus in God verborgen."
                },
                "4": {
                    "verse_nr": "4",
                    "verse": "We leven in Christus. Als Hij komt, zal ook te zien zijn dat jullie deel hebben aan zijn hemelse macht en majesteit."
                },
                "5": {
                    "verse_nr": "5",
                    "verse": "Reken daarom af met je aardse verlangens. Je moet die doden! Ik bedoel dit: Ga niet meer met allerlei mannen of vrouwen naar bed. Doe geen andere verkeerde dingen op het gebied van seks. Wees niet langer hebzuchtig, want hebzucht is een afgod."
                },
                "6": {
                    "verse_nr": "6",
                    "verse": "God straft de mensen die deze dingen w\u00e9l doen."
                },
                "7": {
                    "verse_nr": "7",
                    "verse": "Vroeger deden jullie die dingen ook. Jullie leefden er in."
                },
                "8": {
                    "verse_nr": "8",
                    "verse": "Maar nu moeten jullie dat allemaal wegdoen. Ook boosheid, driftbuien, gemeenheid, roddel en grove woorden moeten jullie wegdoen."
                },
                "9": {
                    "verse_nr": "9",
                    "verse": "Lieg niet meer tegen elkaar, want jullie hebben je oude &#39;ik&#39; met zijn oude manier van doen weggedaan."
                },
                "10": {
                    "verse_nr": "10",
                    "verse": "Jullie zijn nieuwe mensen geworden. En jullie zullen steeds verder volmaakt worden, totdat jullie helemaal op jullie Maker lijken."
                },
                "11": {
                    "verse_nr": "11",
                    "verse": "Daarbij maakt het niet uit of je bij een niet-Joods volk hoort of bij het Joodse volk. Het maakt niet uit of je besneden bent of niet. Het maakt niet uit bij welk volk je hoort. Het maakt ook niet uit of je slaaf bent of vrij mens. Maar Christus is alles in iedereen, wie of wat je ook bent."
                },
                "12": {
                    "verse_nr": "12",
                    "verse": "Jullie zijn door God uitgekozen. Jullie zijn van Hem en Hij houdt heel veel van jullie. Wees daarom zelf ook vol medelijden, goedheid, bescheidenheid, vriendelijkheid en geduld."
                },
                "13": {
                    "verse_nr": "13",
                    "verse": "Wees verdraagzaam. Vergeef elkaar als je iets tegen elkaar hebt. Net zoals Christus jullie vergeven heeft, moeten jullie ook elkaar vergeven."
                },
                "14": {
                    "verse_nr": "14",
                    "verse": "Wees vooral vol liefde. Want de liefde houdt alles met een volmaakte eenheid bij elkaar."
                },
                "15": {
                    "verse_nr": "15",
                    "verse": "En laat de vrede van Christus in jullie hart regeren. Want d\u00e1\u00e1rvoor zijn jullie geroepen, als leden van \u00e9\u00e9n lichaam. Wees ook dankbaar."
                },
                "16": {
                    "verse_nr": "16",
                    "verse": "Zorg dat jullie vol zijn van het woord van Christus. Dan kunnen jullie elkaar met wijsheid leren en helpen. Dan zullen jullie met je hele hart de Heer danken met psalmen, lofliederen en liederen in talen van de Geest."
                },
                "17": {
                    "verse_nr": "17",
                    "verse": "En alles wat jullie zeggen en doen, moeten jullie doen namens de Heer Jezus. Dank ook God de Vader door Hem."
                },
                "18": {
                    "verse_nr": "18",
                    "verse": "Vrouwen, dien bescheiden en liefdevol je man, zoals dat past als je bij de Heer hoort."
                },
                "19": {
                    "verse_nr": "19",
                    "verse": "Mannen, houd van je vrouw, en wees niet hard en liefdeloos tegen haar."
                },
                "20": {
                    "verse_nr": "20",
                    "verse": "Kinderen, wees in alles gehoorzaam aan je ouders, want daar is de Heer blij mee."
                },
                "21": {
                    "verse_nr": "21",
                    "verse": "Vaders, prikkel je kinderen niet door veel kritiek en weinig lof, want dan worden ze moedeloos en boos."
                },
                "22": {
                    "verse_nr": "22",
                    "verse": "Slaven, gehoorzaam je meesters in alles. Werk niet alleen goed om een goede indruk op hen te maken. Maar doe je werk goed omdat jullie ontzag voor de Heer hebben en Hem willen gehoorzamen."
                },
                "23": {
                    "verse_nr": "23",
                    "verse": "Wat je ook doet, doe het met je hele hart, alsof je het voor de Heer doet en niet voor mensen."
                },
                "24": {
                    "verse_nr": "24",
                    "verse": "Onthoud dat God je er als beloning zijn erfenis voor zal geven. Want je werkelijke Meester is Christus."
                },
                "25": {
                    "verse_nr": "25",
                    "verse": "Iedereen die slechte dingen doet, zal daarvoor ook gestraft worden. Of hij meester is of slaaf maakt voor God niet uit. (lees verder)"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Het nieuwe leven moet zichtbaar worden (vervolg) - Meesters, wees eerlijk tegen jullie slaven en behandel hen goed. Bedenk dat jullie zelf \u00f3\u00f3k een Meester hebben, namelijk een Meester in de hemel."
                },
                "2": {
                    "verse_nr": "2",
                    "verse": "Groeten - Blijf bidden. Houd daar nooit mee op. Dank God."
                },
                "3": {
                    "verse_nr": "3",
                    "verse": "Bid ook voor ons. Bid dat God als het ware de deur voor ons open zet en ons mogelijkheden geeft om aan de mensen het goddelijke plan van Christus te kunnen vertellen, waarvoor ik nu in de gevangenis zit."
                },
                "4": {
                    "verse_nr": "4",
                    "verse": "Als jullie voor mij bidden, zal ik het goede nieuws precies z\u00f3 kunnen vertellen als God van mij vraagt."
                },
                "5": {
                    "verse_nr": "5",
                    "verse": "Wees wijs ten opzichte van de mensen die niet bij de gemeente horen. Grijp elke kans om hun het goede nieuws te vertellen."
                },
                "6": {
                    "verse_nr": "6",
                    "verse": "Alles wat jullie zeggen, moet altijd verstandig en wijs zijn. Zorg ervoor dat jullie altijd aan iedereen een goed antwoord kunnen geven."
                },
                "7": {
                    "verse_nr": "7",
                    "verse": "Mijn vriend Tychikus zal jullie vertellen hoe het met mij gaat. Hij is mijn trouwe dienaar en medewerker in de Heer."
                },
                "8": {
                    "verse_nr": "8",
                    "verse": "Ik heb hem gezegd dat hij jullie moet bezoeken. Dan kan hij zien hoe het met jullie gaat en kan hij jullie bemoedigen."
                },
                "9": {
                    "verse_nr": "9",
                    "verse": "Hij komt samen met Onesimus, die bij jullie vandaan komt. Ook van hem houd ik erg veel. Tychikus en hij zullen jullie alles vertellen wat hier gebeurt."
                },
                "10": {
                    "verse_nr": "10",
                    "verse": "Aristarchus, die samen met mij gevangen zit, doet jullie ook de groeten. Ook krijgen jullie de groeten van Markus, de neef van Barnabas. Ik had jullie al gezegd dat jullie hem gastvrij moeten ontvangen als hij bij jullie komt."
                },
                "11": {
                    "verse_nr": "11",
                    "verse": "Ook Jezus Justus doet jullie de groeten. Deze drie broeders zijn hier mijn enige Joodse medewerkers. Zij werken samen met mij voor het Koninkrijk van God. Ze zijn voor mij een grote bemoediging geweest."
                },
                "12": {
                    "verse_nr": "12",
                    "verse": "Epafras, die bij jullie vandaan komt, doet jullie de groeten. Ook hij is een dienaar van Jezus Christus. Hij bidt altijd vurig voor jullie dat jullie sterk en volwassen zullen worden in jullie geloof. Ook dat jullie in alles Gods wil zullen willen doen."
                },
                "13": {
                    "verse_nr": "13",
                    "verse": "Ik weet dat hij heel hard voor jullie werkt, en ook voor de mensen die in Laodicea en in Hi\u00ebrapolis wonen."
                },
                "14": {
                    "verse_nr": "14",
                    "verse": "Ook mijn goede vriend dokter Lukas doet jullie de groeten, en Demas ook."
                },
                "15": {
                    "verse_nr": "15",
                    "verse": "Doe de groeten aan de broeders en zusters in Laodicea. Doe ook de groeten aan Nymfas en de gemeente bij hem aan huis."
                },
                "16": {
                    "verse_nr": "16",
                    "verse": "En als deze brief bij jullie is voorgelezen, moeten jullie ervoor zorgen dat hij ook wordt voorgelezen in de gemeente in Laodicea. En zorg ervoor dat jullie de brief te lezen krijgen die ik aan Laodicea heb geschreven."
                },
                "17": {
                    "verse_nr": "17",
                    "verse": "Moedig Archippus aan om de taak die hij van de Heer heeft gekregen, ook helemaal te doen."
                },
                "18": {
                    "verse_nr": "18",
                    "verse": "Ook ik, Paulus, schrijf jullie zelf een groet. Denk aan mij hier in de gevangenis. Ik bid dat God in alles goed voor jullie zal zijn."
                }
            }
        }
    }
}