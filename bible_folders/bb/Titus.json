{
    "version": "bb",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Inleiding - Dit is een brief van Paulus. Ik ben een dienaar van God en een boodschapper van Jezus Christus. Het is mijn taak om het geloof te brengen aan de mensen die door God zijn uitgekozen. Hen moet ik de waarheid van het geloof leren waarmee we God dienen."
                },
                "2": {
                    "verse_nr": "2",
                    "verse": "Want door die waarheid kunnen we het eeuwige leven krijgen dat God heeft beloofd. God beloofde dat eeuwige leven al aan het begin van de tijd. En God kan niet liegen! En toen de juiste tijd gekomen was, heeft Hij dit goede nieuws bekend gemaakt."
                },
                "3": {
                    "verse_nr": "3",
                    "verse": "En God onze Redder gaf mij de taak om dat goede nieuws aan de mensen te vertellen. Ik schrijf deze brief aan Titus, die mijn zoon is in het geloof dat wij allebei hebben."
                },
                "4": {
                    "verse_nr": "4",
                    "verse": "Ik bid dat God de Vader in alles goed voor je zal zijn. En dat je vol zal zijn van de vrede van God de Vader en van Jezus Christus, onze Redder."
                },
                "5": {
                    "verse_nr": "5",
                    "verse": "De taak van Titus - Ik heb je met een taak op Kreta achtergelaten. Ik wilde dat je daar een aantal dingen in de gemeenten daar nog in orde zou maken. Ook wilde ik dat je in alle steden mensen zou aanwijzen die de gemeenten kunnen leiden."
                },
                "6": {
                    "verse_nr": "6",
                    "verse": "Alleen mannen van wie niets slechts gezegd kan worden, mogen leider worden. Ze mogen maar \u00e9\u00e9n vrouw hebben. Ze moeten gelovige kinderen hebben die gehoorzaam zijn aan hun ouders en niet er maar op los leven."
                },
                "7": {
                    "verse_nr": "7",
                    "verse": "Want van leiders mag niets slechts gezegd kunnen worden. Ze moeten immers het huis van God leiden. Ze mogen niet eigenwijs, driftig, aan wijn verslaafd of hebzuchtig zijn."
                },
                "8": {
                    "verse_nr": "8",
                    "verse": "Maar ze moeten gastvrij, eerlijk, verstandig, goed, gelovig, trouw aan hun vrouw en fatsoenlijk zijn."
                },
                "9": {
                    "verse_nr": "9",
                    "verse": "Ze moeten zich houden aan de waarheid van Gods woord zoals het hun geleerd is. Want dan kunnen ze ook andere mensen in het geloof opvoeden en opbouwen. Ook zullen ze dan een goed antwoord hebben aan de mensen die niet willen gehoorzamen."
                },
                "10": {
                    "verse_nr": "10",
                    "verse": "Want heel veel mensen zullen niet naar hen willen luisteren. Met hun praatjes leren ze de mensen verkeerde dingen. Vooral de Joden doen dat."
                },
                "11": {
                    "verse_nr": "11",
                    "verse": "Je moet zulke mensen de mond snoeren. Ze proberen zelf rijk te worden van de verkeerde dingen die ze de mensen leren. En zo verwoesten ze hele gezinnen."
                },
                "12": {
                    "verse_nr": "12",
                    "verse": "Iemand van hun eigen profeten heeft gezegd: &#34;Kretenzers zijn altijd leugenaars. Het zijn luie varkens die zich volvreten.&#34;"
                },
                "13": {
                    "verse_nr": "13",
                    "verse": "En dat is waar. Daarom moet je streng voor hen zijn. Dan zullen ze een gezond geloof krijgen."
                },
                "14": {
                    "verse_nr": "14",
                    "verse": "Dan zullen ze niet langer luisteren naar Joodse verzinsels en naar regels van mensen die zich niet langer aan de waarheid van Gods woord houden."
                },
                "15": {
                    "verse_nr": "15",
                    "verse": "Voor mensen die een gelovig en zuiver hart hebben, is alles zuiver. Maar voor mensen die een ongelovig en bedorven hart hebben, is niets zuiver. Dat komt doordat hun hele denken en hun hele geweten bedorven zijn."
                },
                "16": {
                    "verse_nr": "16",
                    "verse": "Ze zeggen dat ze God kennen. Maar aan wat ze doen, is te zien dat dat niet waar is. Het zijn walgelijke, ongehoorzame mensen die nergens voor deugen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Leefregels voor de gelovigen - Maar zorg dat wat jij aan de mensen leert, klopt met het gezonde woord van God."
                },
                "2": {
                    "verse_nr": "2",
                    "verse": "Leer oudere mannen dat ze nuchter moeten zijn, fatsoenlijk, verstandig, met een gezond geloof en vol liefde en geduld."
                },
                "3": {
                    "verse_nr": "3",
                    "verse": "Oudere vrouwen moeten dat ook zijn. Ze moeten zich gedragen op een manier die past bij mensen die bij God horen. Ze mogen niet kwaadspreken en niet aan wijn verslaafd zijn. Maar ze moeten andere mensen wijze raad kunnen geven."
                },
                "4": {
                    "verse_nr": "4",
                    "verse": "Zo kunnen ze de jonge vrouwen leren om verstandig te worden, van hun man en kinderen te houden,"
                },
                "5": {
                    "verse_nr": "5",
                    "verse": "fatsoenlijk te zijn, het huishouden goed te doen en hun man liefdevol te dienen. Dan kunnen er geen slechte dingen van het woord van God gezegd worden."
                },
                "6": {
                    "verse_nr": "6",
                    "verse": "Moedig ook de jonge mannen aan om in alles verstandig en bescheiden te zijn."
                },
                "7": {
                    "verse_nr": "7",
                    "verse": "Geef hun in alles wat je doet het goede voorbeeld: in je spreken, in je geloof en in je daden."
                },
                "8": {
                    "verse_nr": "8",
                    "verse": "Breng de boodschap op een gezonde manier. Dan kunnen de mensen die tegen ons zijn, ons tot hun ergernis nergens van beschuldigen. Ze zullen niets slechts van ons kunnen zeggen."
                },
                "9": {
                    "verse_nr": "9",
                    "verse": "Zeg tegen de slaven dat ze hun meesters in alles moeten gehoorzamen. Ze moeten hen trouw dienen, zonder tegenspreken."
                },
                "10": {
                    "verse_nr": "10",
                    "verse": "Ze mogen niets stelen, maar moeten laten zien dat ze te vertrouwen zijn. Zo laten ze in alles zien hoe goed het woord van God onze Redder is."
                },
                "11": {
                    "verse_nr": "11",
                    "verse": "Want God heeft laten zien hoeveel Hij van de mensen houdt: Hij wil alle mensen redden."
                },
                "12": {
                    "verse_nr": "12",
                    "verse": "Zijn liefde en goedheid voeden ons op. Daardoor houden we ons niet meer bezig met de slechte dingen van de wereld. Voortaan kunnen we verstandig en vol geloof in deze wereld leven zoals God het wil."
                },
                "13": {
                    "verse_nr": "13",
                    "verse": "Intussen kijken we vol verwachting uit naar het moment dat onze grote God en Redder, Jezus Christus, in al zijn macht en majesteit zal komen."
                },
                "14": {
                    "verse_nr": "14",
                    "verse": "Hij heeft zijn leven voor ons gegeven om ons te bevrijden van het kwaad. Zo heeft Hij van ons een zuiver volk gemaakt. En dat volk is zijn eigendom. Het is de bedoeling dat dat volk zijn best doet om het goede te doen."
                },
                "15": {
                    "verse_nr": "15",
                    "verse": "Leer de mensen deze dingen. Moedig hen aan en voed hen op in het geloof.Niemand mag op je neerkijken. (lees verder)"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Leefregels voor de gelovigen (vervolg) - Leer de mensen dat ze moeten gehoorzamen aan de regering. Ook aan andere mensen die boven hen staan. Ze moeten altijd bereid zijn om het goede te doen."
                },
                "2": {
                    "verse_nr": "2",
                    "verse": "Leer hen dat ze geen slechte dingen mogen rondvertellen over andere mensen en geen ruzie mogen maken. Ze moeten tegen iedereen vriendelijk en geduldig zijn."
                },
                "3": {
                    "verse_nr": "3",
                    "verse": "Onze redding - Vroeger waren wij zelf ook verblind, ongehoorzaam, verdwaald en de slaaf van allerlei verkeerde verlangens. We leefden in een wereld van haat: we haatten andere mensen en werden zelf gehaat."
                },
                "4": {
                    "verse_nr": "4",
                    "verse": "Maar toen kwamen de vriendelijkheid, goedheid en mensenliefde van God onze Redder."
                },
                "5": {
                    "verse_nr": "5",
                    "verse": "Hij redde ons door het bad van de nieuwe geboorte. Hij maakte ons helemaal nieuw door de werking van zijn Heilige Geest. Hij deed dat niet omdat wij dat verdiend hadden met de dingen die we hadden gedaan. Nee, Hij deed dat omdat Hij medelijden met ons had."
                },
                "6": {
                    "verse_nr": "6",
                    "verse": "Toen heeft Hij de Heilige Geest rijkelijk over ons uitgestort. Dat kon Hij doen door wat Jezus Christus, onze Redder, heeft gedaan."
                },
                "7": {
                    "verse_nr": "7",
                    "verse": "Dankzij Gods goedheid werden we vrijgesproken van schuld. Zo werden we Gods kinderen. En zo kon Hij ons het eeuwige leven laten erven."
                },
                "8": {
                    "verse_nr": "8",
                    "verse": "Dit is de waarheid. Daarom wil ik dat je over deze dingen vaak en duidelijk spreekt. Dan zullen de mensen die op God vertrouwen hun best doen om goede dingen te doen. Want dat is goed en nuttig."
                },
                "9": {
                    "verse_nr": "9",
                    "verse": "Maar houd je niet bezig met zinloze discussies, namenlijsten en geruzie en gekibbel over de wet van Mozes. Want dat is allemaal nutteloos en zinloos."
                },
                "10": {
                    "verse_nr": "10",
                    "verse": "Waarschuw mensen die verdeeldheid in de gemeente veroorzaken. Als ze na een tweede waarschuwing nog niet naar je willen luisteren, moet je hen de gemeente uitzetten."
                },
                "11": {
                    "verse_nr": "11",
                    "verse": "Want je weet dat zulke mensen echt helemaal de weg zijn kwijtgeraakt. Want ook al weten ze dat ze verkeerd bezig zijn, toch gaan ze door met hun ongehoorzaamheid aan God. Daardoor hebben ze zichzelf al veroordeeld."
                },
                "12": {
                    "verse_nr": "12",
                    "verse": "Slot - Ik zal Artemas of Tychikus naar je toesturen. Doe je best om daarna zo snel mogelijk naar mij toe te komen in Nikopolis. Want ik heb besloten om daar de winter door te brengen."
                },
                "13": {
                    "verse_nr": "13",
                    "verse": "Help de wetgeleerde Zenas en ook Apollos aan alles wat ze nodig hebben voor hun reis, zodat ze nergens tekort aan hebben."
                },
                "14": {
                    "verse_nr": "14",
                    "verse": "Leer de gemeente om een voorbeeld voor anderen te zijn, door goede dingen te doen. Dan zijn ze zinvol bezig en kunnen ze anderen geven wat er nodig is."
                },
                "15": {
                    "verse_nr": "15",
                    "verse": "Je moet de groeten hebben van iedereen die bij mij is. Doe de groeten aan de mensen die in het geloof van ons houden. Ik bid dat God in alles goed voor jullie zal zijn."
                }
            }
        }
    }
}