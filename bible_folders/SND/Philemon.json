{
    "version": "SND",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Akong si Pablo na bilanggo ni Cristo Jesus at si Timoteo na ating kapatid ay sumusulat kay Filemon. Ikaw ay aming minamahal at aming kamanggagawa."
                },
                "2": {
                    "verse_nr": "2",
                    "verse": "Kami rin ay sumusulat kay Apia na aming minamahal. Sumusulat kami kay Arquipo na aming kasamang kawal. Sumusulat kami sa iglesiya na nasa iyong bahay."
                },
                "3": {
                    "verse_nr": "3",
                    "verse": "Sumainyo ang biyaya at kapayapaang mula sa ating Diyos Ama at sa Panginoong Jesucristo."
                },
                "4": {
                    "verse_nr": "4",
                    "verse": "Pagpapasalamat ni Pablo sa Diyos Dahil kay Filemon at Ipinanalangin Siya - Nagpapasalamat ako sa Diyos dahil sa inyo. Lagi kong binabanggit ang iyong pangalan sa aking mga panalangin."
                },
                "5": {
                    "verse_nr": "5",
                    "verse": "Nabalitaan ko ang pag-ibig mo sa lahat ng mga banal at ang iyong pananampalataya sa Panginoong Jesus."
                },
                "6": {
                    "verse_nr": "6",
                    "verse": "Idinadalangin kong maging mabisa ang pakikisama ng iyong pananam\u00adpalataya sa lubos na pagkakilala ng bawat mabubuting bagay na nasa inyo kay Cristo Jesus."
                },
                "7": {
                    "verse_nr": "7",
                    "verse": "Malaki ang aming pasasalamat at lumakas ang aming loob dahil sa iyong pag-ibig. Ang kalooban ng mga banal ay naginhawahan sa pamamagitan mo, kapatid."
                },
                "8": {
                    "verse_nr": "8",
                    "verse": "Ang Mahigpit na Pakiusap ni Pablo para kay Onesimo - Ako ay mayroong lubos na kalakasan ng loob kay Cristo na utusan ka kung ano ang mga bagay na dapat mong gawin."
                },
                "9": {
                    "verse_nr": "9",
                    "verse": "Gayunman, ipinamamanhik ko sa iyo alang-alang sa pag-ibig. Ako nga, si Pablo, matanda na at ngayon ay bilanggo rin ni Jesucristo."
                },
                "10": {
                    "verse_nr": "10",
                    "verse": "Ipinamamanhik ko sa iyo patungkol sa anak kong si Onesimo na naging anak ko sa pananampalataya habang ako ay nakabilanggo."
                },
                "11": {
                    "verse_nr": "11",
                    "verse": "Dati ay hindi mo siya pinakinabangan, subalit ngayon, siya ay malaking kapakinabangan sa iyo at gayundin sa akin."
                },
                "12": {
                    "verse_nr": "12",
                    "verse": "Pinabalik ko siya sa iyo. Kaya nga, tanggapin mo siyang parang aking sariling puso."
                },
                "13": {
                    "verse_nr": "13",
                    "verse": "Ibig ko sanang manatili siya sa akin upang kaniyang gampanan ang dapat mong gawin sa paglilingkod sa akin habang ako ay nakabilanggo dahil sa ebanghelyo."
                },
                "14": {
                    "verse_nr": "14",
                    "verse": "Ngunit kung hindi mo pahihintulutan ay ayaw kong gumawa ng anumang hakbang. Nais kong ang iyong kabutihang-loob ay huwag maging tila sapilitan kundi maging taos sa iyong kalooban."
                },
                "15": {
                    "verse_nr": "15",
                    "verse": "Marahil, dahil dito napalayo siya sa iyo nang ilang panahon upang mapasaiyo siya nang habang panahon."
                },
                "16": {
                    "verse_nr": "16",
                    "verse": "Siya ay mapapasaiyo hindi na bilang alipin, kundi higit pa sa alipin, isang kapatid na minamahal. Mahal na mahal ko siya, gaano pa kaya sa iyo? Higit mo siyang mahalin sa laman at gayundin sa Panginoon."
                },
                "17": {
                    "verse_nr": "17",
                    "verse": "Kaya nga, yamang itinuturing mo ako bilang iyong kasama, tanggapin mo siya tulad ng pagtanggap mo sa akin."
                },
                "18": {
                    "verse_nr": "18",
                    "verse": "Subalit kung siya ay may pagkakasala o anumang pagkaka\u00adutang sa iyo, ibilang mo iyon sa akin."
                },
                "19": {
                    "verse_nr": "19",
                    "verse": "Ako, si Pablo, ang sumusulat ng mga salitang ito nang sarili kong kamay. Babayaran kita. Gayunman, hindi na kailangang sabihin saiyo na utang mo ang iyong buhay sa akin."
                },
                "20": {
                    "verse_nr": "20",
                    "verse": "Oo kapatid, mayroon din akong kapakinabangan sa iyo sa Panginoon. Paginhawahin mo ang aking kalooban alang-alang sa Pangi\u00adnoon."
                },
                "21": {
                    "verse_nr": "21",
                    "verse": "Sinusulatan kita sa pagtitiwala sa iyong pagtalima. Alam ko na gagawin mo ang higit pa kaysa aking sinasabi."
                },
                "22": {
                    "verse_nr": "22",
                    "verse": "Ngunit bago ang lahat, ipaghanda mo ako ng matutuluyan sapagkat aking inaasahan na ako ay mapahintulutang maka\u00adsama mo, bilang tugon sa iyong mga panalangin."
                },
                "23": {
                    "verse_nr": "23",
                    "verse": "Panghuling Pagbati - Binabati ka ni Epafras na kapwa ko bilanggo kay Cristo Jesus."
                },
                "24": {
                    "verse_nr": "24",
                    "verse": "Binabati ka nina Marcos, Aristarco, Demas at ni Lucas na mga kamanggagawa ko."
                },
                "25": {
                    "verse_nr": "25",
                    "verse": "Sumainyong espiritu ang biyaya ng ating Panginoong Jesucristo. Siya nawa!"
                }
            }
        }
    }
}