{
    "version": "SND",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ito ang mensahe ni Amos na isang pastol ng mga tupa na taga-Tekoa. Ang mensaheng ito ay tungkol sa Israel. Ipinahayag ito sa kanya ng Dios dalawang taon bago lumindol, noong panahon na si Uzia ang hari ng Juda at si Jeroboam na anak ni Joash ang hari ng Israel."
                },
                "2": {
                    "verse_nr": "2",
                    "verse": "Sinabi ni Amos: \u201cUmaatungal ang PANGINOON mula sa Zion; dumadagundong ang tinig niya mula sa Jerusalem. Dahil dito natutuyo ang mga pastulan ng mga pastol at nalalanta ang mga tanim sa tuktok ng Bundok ng Carmel.\u201d"
                },
                "3": {
                    "verse_nr": "3",
                    "verse": "Ang Parusa sa Bansang Syria - Ito ang sinasabi ng PANGINOON tungkol sa Syria: \u201cDahil sa patuloy na pagkakasala ng mga taga-Damascus, parurusahan ko sila. Sapagkat pinagmalupitan nila ang mga taga-Gilead na parang giniik ng tabla na may mga ngiping bakal sa ilalim."
                },
                "4": {
                    "verse_nr": "4",
                    "verse": "Kaya susunugin ko ang palasyo ni Haring Hazael at ang matitibay na bahagi ng Damascus na ipinagawa ng anak niyang si Haring Ben Hadad."
                },
                "5": {
                    "verse_nr": "5",
                    "verse": "Wawasakin ko ang pintuan ng Damascus at papatayin ko ang pinuno ng Lambak ng Aven at ng Bet Eden. Bibihagin at dadalhin sa Kir ang mga mamamayan ng Syria. Ako, ang PANGINOON, ang nagsasabi nito.\u201d"
                },
                "6": {
                    "verse_nr": "6",
                    "verse": "Ang Parusa sa Bansang Filistia - Ito ang sinasabi ng PANGINOON tungkol sa Filistia: \u201cDahil sa patuloy na pagkakasala ng mga taga-Gaza, parurusahan ko sila. Sapagkat binihag nila ang lahat ng naninirahan sa mga bayan at ipinagbili bilang mga alipin sa Edom."
                },
                "7": {
                    "verse_nr": "7",
                    "verse": "Kaya susunugin ko ang mga pader ng Gaza at ang matitibay na bahagi ng lungsod na ito."
                },
                "8": {
                    "verse_nr": "8",
                    "verse": "Lilipulin ko ang mga pinuno ng Ashdod at ng Ashkelon, at parurusahan ko ang mga taga-Ekron. At ang mga Filisteong makakatakas sa parusa ay mamamatay din. Ako, ang Panginoong DIOS, ang nagsasabi nito.\u201d"
                },
                "9": {
                    "verse_nr": "9",
                    "verse": "Ang Parusa sa Bansang Tyre - Ito ang sinasabi ng PANGINOON tungkol sa Tyre: \u201cDahil sa patuloy na pagkakasala ng mga taga-Tyre, parurusahan ko sila. Sapagkat ipinagbili nila ang lahat ng naninirahan sa mga bayan bilang mga alipin sa Edom. Hindi nila sinunod ang kanilang kasunduang pangkapatiran sa mga mamamayang ito."
                },
                "10": {
                    "verse_nr": "10",
                    "verse": "Kaya susunugin ko ang mga pader ng Tyre at ang matitibay na bahagi ng lungsod nito.\u201d"
                },
                "11": {
                    "verse_nr": "11",
                    "verse": "Ang Parusa sa Bansang Edom - Ito ang sinasabi ng PANGINOON tungkol sa Edom: \u201cDahil sa patuloy na pagkakasala ng mga taga-Edom, parurusahan ko sila. Sapagkat tinugis nila ang kanilang mga kaanak na mga Israelita at walang awang pinatay. Hinding-hindi mawawala ang kanilang galit sa mga Israelita."
                },
                "12": {
                    "verse_nr": "12",
                    "verse": "Kaya susunugin ko ang Teman at ang matitibay na bahagi ng Bozra.\u201d"
                },
                "13": {
                    "verse_nr": "13",
                    "verse": "Ang Parusa sa Bansang Ammon - Ito ang sinasabi ng PANGINOON tungkol sa Ammon: \u201cDahil sa patuloy na pagkakasala ng mga taga-Ammon, parurusahan ko sila. Sapagkat nilaslas nila ang tiyan ng mga buntis sa Gilead nang salakayin nila ito, upang mapalawak ang kanilang lupain."
                },
                "14": {
                    "verse_nr": "14",
                    "verse": "Kaya susunugin ko ang mga pader ng Rabba at ang matitibay na bahagi ng lungsod na ito habang nagsisigawan ang mga kaaway na sumasalakay sa kanila, na parang umuugong na bagyo."
                },
                "15": {
                    "verse_nr": "15",
                    "verse": "At bibihagin ang hari ng Ammon gayon din ang kanyang mga opisyal. Ako, ang PANGINOON, ang nagsasabi nito.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Parusa sa Bansang Moab - Ito ang sinasabi ng PANGINOON tungkol sa Moab: \u201cDahil sa patuloy na pagkakasala ng mga taga-Moab, parurusahan ko sila. Sapagkat sinunog nila ang mga buto ng hari ng Edom hanggang sa maging abo ito."
                },
                "2": {
                    "verse_nr": "2",
                    "verse": "Kaya susunugin ko ang Moab pati na ang matitibay na bahagi ng Keriot. Mamamatay ang mga taga-Moab habang nagsisigawan at nagpapatunog ng mga trumpeta ang kanilang mga kaaway na sumasalakay sa kanila."
                },
                "3": {
                    "verse_nr": "3",
                    "verse": "Mamamatay pati ang kanilang hari at ang lahat ng kanyang mga opisyal. Ako, ang PANGINOON, ang nagsasabi nito.\u201d"
                },
                "4": {
                    "verse_nr": "4",
                    "verse": "Ang Parusa sa Bansang Juda - Ito ang sinasabi ng PANGINOON tungkol sa Juda: \u201cDahil sa patuloy na pagkakasala ng mga taga-Juda, parurusahan ko sila. Sapagkat itinakwil nila ang aking mga kautusan at hindi nila sinunod ang aking mga tuntunin. Iniligaw sila ng paglilingkod nila sa mga dios-diosan na pinaglingkuran din ng kanilang mga ninuno."
                },
                "5": {
                    "verse_nr": "5",
                    "verse": "Kaya susunugin ko ang Juda pati na ang matitibay na bahagi ng Jerusalem.\u201d"
                },
                "6": {
                    "verse_nr": "6",
                    "verse": "Ang Parusa sa Bansang Israel - Ito ang sinasabi ng PANGINOON tungkol sa Israel: \u201cDahil sa patuloy na pagkakasala ng mga taga-Israel, parurusahan ko sila. Sapagkat ipinagbibili nila bilang alipin ang mga taong walang kasalanan dahil lamang sa kanilang utang. Ginagawa rin nila ito sa mga mahihirap kahit na isang pares lang na sandalyas ang utang."
                },
                "7": {
                    "verse_nr": "7",
                    "verse": "Ginigipit nila ang mga mahihirap at hindi binibigyan ng katarungan. Mayroon sa kanila na mag-amang nakikipagtalik sa iisang babae. Dahil dito nilalapastangan nila ang aking banal na pangalan."
                },
                "8": {
                    "verse_nr": "8",
                    "verse": "Natutulog sila sa kanilang sambahan na suot ang damit na isinangla sa kanila ng mga mahihirap. At nag-iinuman sila sa aking templo ng alak na binili galing sa ibinayad ng mga mahihirap na may utang sa kanila."
                },
                "9": {
                    "verse_nr": "9",
                    "verse": "Pero ako, ang ginawa ko para sa kanila na mga taga-Israel, nilipol ko ang mga Amoreo, kahit na kasintaas sila ng punong sedro at kasintibay ng punong ensina. Nilipol ko silang lahat at walang itinirang buhay."
                },
                "10": {
                    "verse_nr": "10",
                    "verse": "Inilabas ko rin sa Egipto ang mga ninuno ng mga taga-Israel at pinatnubayan ko sila sa ilang sa loob ng 40 taon upang makuha nila ang lupain ng mga Amoreo."
                },
                "11": {
                    "verse_nr": "11",
                    "verse": "Pinili ko ang ilan sa mga anak nila na maging propeta at Nazareo. Mga taga-Israel, hindi ba\u02bct totoo itong sinasabi ko?"
                },
                "12": {
                    "verse_nr": "12",
                    "verse": "Pero ano ang ginawa ninyo? Pinainom ninyo ng alak ang mga Nazareo at pinagbawalan ninyo ang mga propeta na sabihin ang ipinapasabi ko."
                },
                "13": {
                    "verse_nr": "13",
                    "verse": "Kaya makinig kayo! Pahihirapan ko kayo katulad ng kariton na hindi na halos makausad dahil sa bigat ng karga."
                },
                "14": {
                    "verse_nr": "14",
                    "verse": "Kaya kahit na ang mabilis tumakbo sa inyo ay hindi makakatakas, ang malalakas ay manghihina, at ang mga sundalo ay hindi maililigtas ang kanilang sarili."
                },
                "15": {
                    "verse_nr": "15",
                    "verse": "Kahit na ang mga sundalong namamana sa labanan ay uurong. Ang mga sundalong mabilis tumakbo ay hindi makakatakas, at silang mga nakasakay sa kabayo ay hindi rin makakaligtas."
                },
                "16": {
                    "verse_nr": "16",
                    "verse": "Sa araw na iyon, kahit ang pinakamatapang na sundalo ay tatakas na nakahubad. Ako, ang PANGINOON, ang nagsabi nito.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kayong mga taga-Israel, na ang mga ninuno ay inilabas ng PANGINOON sa Egipto, pakinggan ninyo ang sasabihin niya laban sa inyo:"
                },
                "2": {
                    "verse_nr": "2",
                    "verse": "Sa lahat ng bansa sa buong mundo, kayo lamang ang aking pinili na maging mga mamamayan ko. Kaya parurusahan ko kayo dahil sa lahat ng inyong mga kasalanan."
                },
                "3": {
                    "verse_nr": "3",
                    "verse": "Itinalaga ng Dios ang Gawain ng mga Propeta - Maaari bang magsama sa paglalakbay ang dalawang tao kung hindi sila magkasundo?"
                },
                "4": {
                    "verse_nr": "4",
                    "verse": "Umaatungal ba ang leon sa kagubatan kung wala siyang mabibiktima? Aatungal ba siya sa loob ng kanyang yungib kung wala siyang nahuli?"
                },
                "5": {
                    "verse_nr": "5",
                    "verse": "Mahuhuli ba ang ibon kung walang pain na inilagay sa bitag? At iigkas ba ang bitag kung walang nahuli?"
                },
                "6": {
                    "verse_nr": "6",
                    "verse": "Hindi ba\u02bct nanginginig sa takot ang mga tao sa tuwing patutunugin ang trumpeta na nagpapahiwatig na may paparating na kaaway? Mangyayari ba ang kapahamakan sa isang lungsod kung hindi ito pinahintulutan ng PANGINOON?"
                },
                "7": {
                    "verse_nr": "7",
                    "verse": "Sa katunayan, hindi gumagawa ng anuman ang Panginoong DIOS na hindi muna niya ipinababatid sa kanyang mga lingkod na propeta."
                },
                "8": {
                    "verse_nr": "8",
                    "verse": "Sino ang hindi matatakot kung umaatungal na ang leon? Sino kaya ang hindi magpapahayag ng mensahe ng Panginoong DIOS kung ang Panginoong DIOS na mismo ang nagsasalita sa kanya?"
                },
                "9": {
                    "verse_nr": "9",
                    "verse": "Ang Hatol ng Dios sa Samaria - Sabihin ninyo sa mga pinunong nakatira sa matitibay na bahagi ng Ashdod at Egipto na magtipon sila sa mga burol sa paligid ng Samaria at tingnan nila ang kaguluhang nangyayari sa lungsod na ito at ang panggigipit sa mga mamamayan nito."
                },
                "10": {
                    "verse_nr": "10",
                    "verse": "Sapagkat ito ang sinasabi ng Panginoong DIOS laban sa Samaria: \u201cHindi sila marunong gumawa ng matuwid. Ang matitibay na bahagi ng kanilang lungsod ay puno ng mga bagay na ninakaw at sinamsam. Kaya lulusubin sila ng mga kaaway at gigibain ang kanilang mga kampo. Sasamsamin ng mga kaaway ang mga ari-arian sa matitibay na bahagi ng kanilang lungsod.\u201d"
                },
                "11": {
                    "verse_nr": "11",
                    "verse": "Sapagkat ito ang sinasabi ng Panginoong DIOS laban sa Samaria: \u201cHindi sila marunong gumawa ng matuwid. Ang matitibay na bahagi ng kanilang lungsod ay puno ng mga bagay na ninakaw at sinamsam. Kaya lulusubin sila ng mga kaaway at gigibain ang kanilang mga kampo. Sasamsamin ng mga kaaway ang mga ari-arian sa matitibay na bahagi ng kanilang lungsod.\u201d"
                },
                "12": {
                    "verse_nr": "12",
                    "verse": "Ito pa ang sinasabi ng PANGINOON: \u201cAng maililigtas lang ng isang pastol sa tupang sinisila ng leon ay maaaring dalawang paa o isang tainga lamang. Ganoon din ang mangyayari sa inyong mga Israelitang nakatira sa Samaria; wala kayong maililigtas kundi bahagi na lamang ng inyong magagandang higaan.\u201d"
                },
                "13": {
                    "verse_nr": "13",
                    "verse": "Sinabi ng Panginoong DIOS, ang Dios na Makapangyarihan, \u201cPakinggan ninyo ang sasabihin ko at sabihin din ninyo ito sa mga lahi ni Jacob:"
                },
                "14": {
                    "verse_nr": "14",
                    "verse": "Sa araw na parusahan ko ang mga taga-Israel dahil sa kanilang mga kasalanan, wawasakin ko ang mga altar sa Betel. Puputulin ko ang sungay ng mga sulok ng altar at mahuhulog ang mga ito sa lupa."
                },
                "15": {
                    "verse_nr": "15",
                    "verse": "Wawasakin ko ang kanilang mga bahay na pangtaglamig at ang mga bahay na pangtag-init. Wawasakin ko rin ang kanilang mamahalin at malalaking bahay. Ako, ang PANGINOON, ang nagsasabi nito.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kayong mga kilalang babae sa Samaria, para kayong mga baka ng Bashan na inaalagaan nang mabuti. Ginigipit ninyo at pinagmamalupitan ang mga mahihirap, at inuutusan pa ninyo ang inyong asawa ng ganito, \u201cKumuha ka ng alak at mag-inom tayo!\u201d Kaya pakinggan ninyo itong"
                },
                "2": {
                    "verse_nr": "2",
                    "verse": "sinasabi ng Panginoong DIOS: \u201cSa aking kabanalan, isinusumpa ko na darating ang araw na bibihagin kayo ng inyong mga kaaway na gaya ng pagbingwit sa isda."
                },
                "3": {
                    "verse_nr": "3",
                    "verse": "Palalabasin nila kayo sa inyong lungsod sa pamamagitan ng mga siwang ng inyong gumuhong pader, at dadalhin nila kayo sa lupain ng Harmon. Ako, ang PANGINOON, ang nagsasabi nito."
                },
                "4": {
                    "verse_nr": "4",
                    "verse": "\u201cKayong mga Israelita, pumunta kayo sa inyong sinasambahan sa Betel at sa Gilgal at dagdagan pa ninyo ang inyong kasalanan. Magdala kayo ng inyong mga handog bawat umaga at magdala kayo ng inyong mga ikapu tuwing ikatlong araw."
                },
                "5": {
                    "verse_nr": "5",
                    "verse": "Sige, magsunog kayo ng tinapay na may pampaalsa bilang handog ng pasasalamat. Ipagmalaki ninyo iyan pati ang inyong mga handog na kusang-loob, dahil iyan ang gusto ninyong gawin. Ako, ang Panginoong DIOS, ang nagsasabi nito."
                },
                "6": {
                    "verse_nr": "6",
                    "verse": "\u201cAko ang nagpadala sa inyo ng taggutom sa lahat ng inyong mga lungsod at bayan; pero hindi pa rin kayo nanumbalik sa akin. Ako, ang PANGINOON, ang nagsasabi nito."
                },
                "7": {
                    "verse_nr": "7",
                    "verse": "\u201cAko rin ang pumigil sa ulan sa loob ng tatlong buwan bago dumating ang anihan. Pinauulan ko sa isang bayan pero sa iba ay hindi. Pinauulan ko sa isang bukirin pero ang ibang bukirin ay tigang."
                },
                "8": {
                    "verse_nr": "8",
                    "verse": "Dahil sa panghihina, pasuray-suray kayong naghahanap ng maiinom. Palipat-lipat kayo sa mga bayan sa paghahanap ng tubig, pero walang makuhang sapat. Pero hindi pa rin kayo nanumbalik sa akin. Ako, ang PANGINOON, ang nagsasabi nito."
                },
                "9": {
                    "verse_nr": "9",
                    "verse": "\u201cSinira ko nang maraming beses ang inyong mga pananim sa pamamagitan ng mainit na hangin at ng mga peste. Sinalakay ng mga balang ang inyong mga puno ng igos at olibo. Pero hindi pa rin kayo nanumbalik sa akin. Ako, ang PANGINOON, ang nagsasabi nito."
                },
                "10": {
                    "verse_nr": "10",
                    "verse": "\u201cPinadalhan ko rin kayo ng mga salot katulad ng mga ipinadala ko sa Egipto noon. Ipinapatay ko ang inyong mga binata sa digmaan at ipinabihag ang inyong mga kabayo. Pinahirapan ko rin kayo sa baho ng mga patay sa inyong mga kampo. Pero hindi pa rin kayo nanumbalik sa akin. Ako, ang PANGINOON, ang nagsasabi nito."
                },
                "11": {
                    "verse_nr": "11",
                    "verse": "\u201cNilipol ko ang iba sa inyo katulad ng ginawa ko sa Sodom at Gomora. At ang ilan sa inyo na nakaligtas ay parang panggatong na inagaw sa apoy. Pero hindi pa rin kayo nanumbalik sa akin. Ako, ang PANGINOON, ang nagsasabi nito."
                },
                "12": {
                    "verse_nr": "12",
                    "verse": "\u201cKaya muli kong gagawin ang mga parusang ito sa inyo na mga taga-Israel. At dahil gagawin ko ito, humanda kayo sa pagharap sa akin na inyong Dios!\u201d"
                },
                "13": {
                    "verse_nr": "13",
                    "verse": "Ang Dios ang lumikha ng mga bundok at ng hangin, at siya rin ang nagpapalipas ng araw para maging gabi. Ipinapaalam niya sa tao ang kanyang mga plano at siya ang namamahala sa buong mundo. Ang kanyang pangalan ay PANGINOON, ang Dios na Makapangyarihan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ang Panawagan sa Pagsisisi - Mga Israelita, pakinggan n\u02bcyo itong panaghoy tungkol sa inyo:"
                },
                "2": {
                    "verse_nr": "2",
                    "verse": "Ang Israel na katulad ng isang babaeng birhen ay nabuwal at hindi na muling makabangon. Pinabayaan siyang nakahandusay sa sarili niyang lupain at walang tumutulong para ibangon siya."
                },
                "3": {
                    "verse_nr": "3",
                    "verse": "Ito ang sinabi ng Panginoong DIOS, \u201cSa 1,000 sundalo na ipapadala ng isang lungsod sa Israel, 100 na lang ang matitira. At sa 100 sundalo na kanyang ipapadala, 10 na lang ang matitira."
                },
                "4": {
                    "verse_nr": "4",
                    "verse": "Kaya kayong mga Israelita, dumulog kayo sa akin at mabubuhay kayo."
                },
                "5": {
                    "verse_nr": "5",
                    "verse": "Huwag na kayong pumunta sa Betel, sa Gilgal, o sa Beersheba, upang sumamba roon. Sapagkat siguradong bibihagin ang mga mamamayan ng Gilgal at mawawala ang Betel."
                },
                "6": {
                    "verse_nr": "6",
                    "verse": "Dumulog kayo sa akin, kayong mga lahi ni Jose, at mabubuhay kayo. Dahil kung hindi, lulusubin ko kayo na parang apoy. Kaya malilipol ang Betel at walang makakapigil nito."
                },
                "7": {
                    "verse_nr": "7",
                    "verse": "Nakakaawa kayo! Ang katarungan ay ginagawa ninyong marumi at pinawawalang-halaga ninyo ang katuwiran!\u201d"
                },
                "8": {
                    "verse_nr": "8",
                    "verse": "Ang Dios ang lumikha ng grupo ng mga bituing tinatawag na Pleyades at Orion. Siya ang nagpapalipas ng liwanag sa dilim, at ng araw sa gabi. Tinitipon niya ang tubig mula sa karagatan para pumunta sa mga ulap upang muling ibuhos sa lupa sa pamamagitan ng ulan. PANGINOON ang kanyang pangalan."
                },
                "9": {
                    "verse_nr": "9",
                    "verse": "Agad niyang winawasak ang matitibay na napapaderang bayan, at dinudurog ang napapaderang lungsod."
                },
                "10": {
                    "verse_nr": "10",
                    "verse": "Kayong mga taga-Israel, napopoot kayo sa humahatol nang tama at nagsasabi ng totoo sa hukuman."
                },
                "11": {
                    "verse_nr": "11",
                    "verse": "Inaapi ninyo ang mga mahihirap at pinipilit na magbigay sa inyo ng kanilang ani. Kaya hindi kayo makakatira sa ipinatayo ninyong mansyon, at hindi kayo makakainom ng katas mula sa itinanim ninyong mga ubas."
                },
                "12": {
                    "verse_nr": "12",
                    "verse": "Sapagkat alam ko kung gaano karami at kabigat ang inyong mga kasalanan. Inuusig ninyo ang mga taong walang kasalanan at kinikikilan pa ninyo. Hindi ninyo binibigyan ng hustisya sa hukuman ang mga mahihirap."
                },
                "13": {
                    "verse_nr": "13",
                    "verse": "Dahil naghahari ngayon ang kasamaan, ang marurunong ay tumatahimik na lang."
                },
                "14": {
                    "verse_nr": "14",
                    "verse": "Gawin na lamang ninyo ang mabuti at huwag ang masama para mabuhay kayo, at sasamahan kayo ng PANGINOONG Dios na Makapangyarihan, gaya nang inyong sinasabi."
                },
                "15": {
                    "verse_nr": "15",
                    "verse": "Kapootan ninyo ang masama at gawin ang mabuti, at pairalin ninyo ang hustisya sa inyong mga hukuman. Baka sakaling maawa ang PANGINOONG Dios na Makapangyarihan sa inyong mga natitira sa mga lahi ni Jose."
                },
                "16": {
                    "verse_nr": "16",
                    "verse": "Kaya ito ang sinasabi ng PANGINOONG Dios na Makapangyarihan: \u201cDarating ang araw na maririnig ang mga iyakan at panaghoy sa mga plasa at mga lansangan. Ipapatawag ang mga magsasaka para umiyak sa mga patay na kasama ng mga taong inupahan para umiyak."
                },
                "17": {
                    "verse_nr": "17",
                    "verse": "May mga iyakan din sa inyong mga taniman ng ubas. Mangyayari ito dahil parurusahan ko kayo. Ako, ang PANGINOON, ang nagsasabi nito.\u201d"
                },
                "18": {
                    "verse_nr": "18",
                    "verse": "Ang Araw ng Paghatol ng Dios - Nakakaawa kayong naghihintay ng araw ng PANGINOON. Huwag ninyong isipin na araw iyon ng inyong kaligtasan. Sapagkat iyon ang araw na parurusahan kayo."
                },
                "19": {
                    "verse_nr": "19",
                    "verse": "Para kayong taong nag-aakalang ligtas na siya dahil nakatakas siya sa leon, pero nasalubong naman niya ang oso. O di kaya\u02bcy nag-aakalang ligtas na siya dahil nasa loob na siya ng kanyang bahay, pero nang isinandal niya ang kanyang kamay sa dingding, tinuklaw ito ng ahas."
                },
                "20": {
                    "verse_nr": "20",
                    "verse": "Tiyak na darating ang araw ng PANGINOON at ito\u02bcy magdudulot ng kaparusahan at hindi kaligtasan; katulad ito ng dilim na walang liwanag kahit kaunti man lang."
                },
                "21": {
                    "verse_nr": "21",
                    "verse": "Ang Gusto ng PANGINOON na Dapat Gawin ng Kanyang mga Mamamayan - Sinabi ng PANGINOON sa mga Israelita, \u201cNapopoot ako sa inyong mga pista; hindi ako nalulugod sa inyong ginagawang pagtitipon."
                },
                "22": {
                    "verse_nr": "22",
                    "verse": "Kaya kahit dalhan pa ninyo ako ng sari-saring handog, kahit pa ang pinakamabuting handog ay hindi ko tatanggapin."
                },
                "23": {
                    "verse_nr": "23",
                    "verse": "Tigilan na ninyo ang maingay ninyong awitan. Ayokong makinig sa tugtog ng inyong mga alpa."
                },
                "24": {
                    "verse_nr": "24",
                    "verse": "Sa halip, nais kong makita na pinaiiral ninyo ang katarungan at ang katuwiran na parang ilog na patuloy na umaagos."
                },
                "25": {
                    "verse_nr": "25",
                    "verse": "\u201cMga mamamayan ng Israel, noong nasa ilang ang inyong mga ninuno sa loob ng 40 taon, naghandog ba sila sa akin? Hindi!"
                },
                "26": {
                    "verse_nr": "26",
                    "verse": "At ngayon ay buhat-buhat ninyo si Sakut, ang dios-diosang itinuturing ninyong hari, at si Kaiwan, ang dios-diosan ninyong bituin. Ginawa ninyo itong mga imahen para sambahin."
                },
                "27": {
                    "verse_nr": "27",
                    "verse": "Kaya ipapabihag ko kayo at dadalhin sa kabila pa ng Damascus.\u201d Ito nga ang sinabi ng PANGINOON na tinatawag na Dios na Makapangyarihan."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang Kasamaan ng mga Pinuno ng Israel - Nakakaawa kayong mga pinuno ng Zion at Samaria na nagpapasarap sa buhay at walang pakialam. Itinuturing ninyo ang inyong mga sarili na mararangal na tao ng nangungunang bansa, at sa inyo lumalapit ang inyong mga mamamayan na nangangailangan."
                },
                "2": {
                    "verse_nr": "2",
                    "verse": "Tingnan ninyo kung ano ang nangyari sa lungsod ng Calne, ang malaking lungsod ng Hamat, at ang lungsod ng Gat sa Filistia. Mas makapangyarihan ba kayo kaysa sa mga kahariang iyon? Mas malawak ba ang inyong lupain kaysa sa kanila?"
                },
                "3": {
                    "verse_nr": "3",
                    "verse": "Kawawa kayong nag-aakala na hindi darating sa inyo ang araw ng pagpaparusa. Dahil sa ginagawa ninyong kasamaan, lalo ninyong pinadadali ang araw na iyon na maghahari ang karahasan."
                },
                "4": {
                    "verse_nr": "4",
                    "verse": "Kawawa kayong mga pahiga-higa lang sa inyong mga mamahaling kama at nagpapakabusog sa masasarap na pagkaing karne ng batang tupa at ng pinatabang guya."
                },
                "5": {
                    "verse_nr": "5",
                    "verse": "Kawawa kayong mga kumakatha ng mga awit habang tumutugtog ng alpa at mahilig tumugtog ng mga tugtugin katulad ni David."
                },
                "6": {
                    "verse_nr": "6",
                    "verse": "Kawawa kayong malalakas uminom ng alak at gumagamit ng mamahaling pabango, pero hindi nagdadalamhati sa sasapiting pagbagsak ng inyong bansa."
                },
                "7": {
                    "verse_nr": "7",
                    "verse": "Kaya kayong mga pinuno ang unang bibihagin at matitigil na ang inyong mga pagpipista at pagwawalang-bahala."
                },
                "8": {
                    "verse_nr": "8",
                    "verse": "Kinamumuhian ng Panginoon ang Pagmamataas ng Israel - Sumumpa ang Panginoong DIOS, ang Dios na Makapangyarihan. Sinabi niya, \u201cKinamumuhian ko ang pagmamataas ng mga lahi ni Jacob, at kinasusuklaman ang matitibay na bahagi ng kanilang lungsod. Kaya ipapasakop ko sa kaaway ang kanilang lungsod at ang lahat ng naroroon.\u201d"
                },
                "9": {
                    "verse_nr": "9",
                    "verse": "Kung may sampung tao na matitira sa isang bahay, lahat sila ay mamamatay."
                },
                "10": {
                    "verse_nr": "10",
                    "verse": "Ang bangkay ng namatay ay kukunin ng kanyang kamag-anak upang sunugin. Tatanungin niya ang nagtatago sa kaloob-looban ng bahay, \u201cMay kasama ka pa riyan?\u201d Kapag sumagot siya ng wala, sasabihin ng nagtanong, \u201cTumahimik ka na! Baka mabanggit mo pa ang pangalan ng PANGINOON at maparusahan tayo.\u201d"
                },
                "11": {
                    "verse_nr": "11",
                    "verse": "Ang totoo, kapag ang PANGINOON na ang nag-uutos, mawawasak ang lahat ng bahay, malaki man o maliit."
                },
                "12": {
                    "verse_nr": "12",
                    "verse": "Makakatakbo ba ang kabayo sa batuhan? Makakapag-araro ba ang baka roon? Siyempre hindi! Pero binaliktad ninyo ang katarungan para mapahamak ang tao, at ang katarungan ay ginawa ninyong masama."
                },
                "13": {
                    "verse_nr": "13",
                    "verse": "Tuwang-tuwa kayo nang nasakop ninyo ang mga bayan ng Lo Debar at Karnaim, at sinasabi ninyo, \u201cNatalo natin sila sa pamamagitan ng sarili nating kalakasan.\u201d"
                },
                "14": {
                    "verse_nr": "14",
                    "verse": "Pero ito ang sagot ng PANGINOONG Dios na Makapangyarihan, \u201cKayong mga mamamayan ng Israel ay ipasasalakay ko sa isang bansa. Pahihirapan nila kayo at sasakupin ang inyong lugar mula Lebo Hamat hanggang sa lambak ng Araba.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ang Pangitain ni Amos tungkol sa Balang, Apoy at Hulog - Ito ang ipinakita sa akin ng Panginoong DIOS: Nakita kong nagtipon siya ng napakaraming balang. Nangyari ito matapos maibigay sa hari ang kanyang parte mula sa unang ani sa bukid. At nang magsisimula na ang pangalawang ani,"
                },
                "2": {
                    "verse_nr": "2",
                    "verse": "nakita kong kinain ng mga balang ang lahat ng tanim at walang natira. Kaya sinabi ko, \u201cPanginoong DIOS, nakikiusap po ako na patawarin n\u02bcyo na ang mga lahi ni Jacob. Paano sila mabubuhay kung parurusahan n\u02bcyo sila? Mahina po sila at walang kakayahan.\u201d"
                },
                "3": {
                    "verse_nr": "3",
                    "verse": "Kaya nagbago ang isip ng PANGINOON at kanyang sinabi, \u201cHindi na mangyayari ang nakita mo.\u201d"
                },
                "4": {
                    "verse_nr": "4",
                    "verse": "May ipinakita pa ang Panginoong DIOS sa akin: Nakita kong naghahanda siya upang parusahan ang kanyang mga mamamayan sa pamamagitan ng apoy. Pinatuyo ng apoy ang pinanggagalingan ng tubig sa ilalim ng lupa, at sinunog ang lahat ng nandoon sa lupain ng Israel."
                },
                "5": {
                    "verse_nr": "5",
                    "verse": "Kaya sinabi ko, \u201cPanginoong DIOS, nakikiusap po ako sa inyo na huwag n\u02bcyong gawin iyan. Paano mabubuhay ang mga lahi ni Jacob kung gagawin n\u02bcyo po iyan? Mahina po sila at walang kakayahan.\u201d"
                },
                "6": {
                    "verse_nr": "6",
                    "verse": "Kaya nagbago ang isip ng PANGINOON at sinabi niya, \u201cHindi na mangyayari ang nakita mo.\u201d"
                },
                "7": {
                    "verse_nr": "7",
                    "verse": "Ito pa ang ipinakita sa akin ng Panginoong DIOS: Nakita ko ang Panginoon na nakatayo malapit sa pader at may hawak na hulog na ginagamit para malaman kung tuwid ang pagkagawa ng pader."
                },
                "8": {
                    "verse_nr": "8",
                    "verse": "Tinanong ako ng PANGINOON, \u201cAmos, ano ang nakikita mo?\u201d Sumagot ako, \u201cHulog po.\u201d Sinabi niya sa akin, \u201cBatay sa aking panukat, hindi matuwid ang buhay ng mga mamamayan kong Israelita. Kaya ngayon hindi ko na sila kaaawaan."
                },
                "9": {
                    "verse_nr": "9",
                    "verse": "Gigibain ko ang mga sambahan sa matataas na lugar na sinasambahan ng mga Israelita na lahi ni Isaac. At ipapasalakay ko sa mga kaaway ng Israel ang kaharian ni Haring Jeroboam.\u201d"
                },
                "10": {
                    "verse_nr": "10",
                    "verse": "Si Amos at si Amazia - Si Amazia na pari sa Betel ay nagpadala ng mensahe kay Haring Jeroboam ng Israel. Sinabi niya, \u201cMay binabalak na masama si Amos laban sa iyo rito mismo sa Israel. Hindi na matiis ng mga tao ang kanyang mga sinasabi."
                },
                "11": {
                    "verse_nr": "11",
                    "verse": "Sinasabi niya, \u2018Mamamatay si Jeroboam sa labanan, at tiyak na bibihagin ang mga taga-Israel at dadalhin sa ibang bansa.\u2019 \u201d"
                },
                "12": {
                    "verse_nr": "12",
                    "verse": "Sinabi ni Amazia kay Amos, \u201cIkaw na propeta, umalis ka rito at bumalik sa Juda. Doon mo gawin ang iyong hanapbuhay bilang propeta."
                },
                "13": {
                    "verse_nr": "13",
                    "verse": "Huwag ka nang magpahayag ng mensahe ng Dios dito sa Betel, sapagkat nandito ang templong sinasambahan ng hari, ang templo ng kanyang kaharian.\u201d"
                },
                "14": {
                    "verse_nr": "14",
                    "verse": "Sumagot si Amos kay Amazia, \u201cHindi ako propeta noon at hindi rin ako tagasunod ng isang propeta. Pastol ako ng tupa at nag-aalaga rin ng mga punongkahoy ng sikomoro."
                },
                "15": {
                    "verse_nr": "15",
                    "verse": "Pero sinabi sa akin ng PANGINOON na iwan ko ang aking trabaho bilang pastol at ipahayag ko ang kanyang mensahe sa inyo na mga taga-Israel na kanyang mamamayan."
                },
                "16": {
                    "verse_nr": "16",
                    "verse": "Ngayon, ikaw na nagbabawal sa akin na sabihin ang mensahe ng Dios sa mga taga-Israel na lahi ni Isaac, pakinggan mo ang sinasabi ng PANGINOON laban sa iyo: \u2018Ang iyong asawa ay magiging babaeng bayaran sa lungsod at ang iyong mga anak ay mamamatay sa digmaan. Ang iyong lupain ay paghahati-hatian ng iyong mga kaaway, at mamamatay ka sa ibang bansa. At tiyak na bibihagin ang mga taga-Israel at dadalhin sa ibang bansa.\u2019 \u201d"
                },
                "17": {
                    "verse_nr": "17",
                    "verse": "Ngayon, ikaw na nagbabawal sa akin na sabihin ang mensahe ng Dios sa mga taga-Israel na lahi ni Isaac, pakinggan mo ang sinasabi ng PANGINOON laban sa iyo: \u2018Ang iyong asawa ay magiging babaeng bayaran sa lungsod at ang iyong mga anak ay mamamatay sa digmaan. Ang iyong lupain ay paghahati-hatian ng iyong mga kaaway, at mamamatay ka sa ibang bansa. At tiyak na bibihagin ang mga taga-Israel at dadalhin sa ibang bansa.\u2019 \u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ang Pangitain ni Amos tungkol sa Basket ng mga Prutas - Ito ang ipinakita sa akin ng Panginoong DIOS: Nakita ko ang isang basket na may mga hinog na prutas."
                },
                "2": {
                    "verse_nr": "2",
                    "verse": "Tinanong niya ako, \u201cAmos, ano ang nakikita mo?\u201d Sumagot ako, \u201cIsang basket po ng mga hinog na prutas.\u201d Sinabi sa akin ng PANGINOON, \u201cDumating na ang katapusan ng mga mamamayan kong Israelita. Hindi ko na sila kaaawaan."
                },
                "3": {
                    "verse_nr": "3",
                    "verse": "Sa araw na iyon, ang masasayang awitan sa templo ay magiging iyakan dahil kakalat ang patay kahit saan. At wala nang maririnig na ingay. Ako, ang Panginoong DIOS, ang nagsasabi nito.\u201d"
                },
                "4": {
                    "verse_nr": "4",
                    "verse": "Ang Kasalanan ng mga Mayayamang Israelita - Makinig kayo, kayong mga nanggigipit sa mga mahihirap at nagtatangkang lipulin sila."
                },
                "5": {
                    "verse_nr": "5",
                    "verse": "Inip na inip kayong matapos ang Pista ng Pagsisimula ng Buwan o Araw ng Pamamahinga para makapagbenta na kayo ng mga inaning butil at makapandaya sa mga mamimili sa pamamagitan ng inyong madayang timbangan at pantakal ng trigo."
                },
                "6": {
                    "verse_nr": "6",
                    "verse": "Nagmamadali kayong makapagbenta ng mga butil na hinaluan ng ipa, para makabili kayo ng taong dukha na ipinagbibiling alipin dahil hindi siya makabayad ng kanyang utang, kahit ang utang niya ay kasinghalaga lamang ng isang pares ng sandalyas."
                },
                "7": {
                    "verse_nr": "7",
                    "verse": "Kaya sumumpa ang PANGINOON, ang Dios na ipinagmamalaki ng mga lahi ni Jacob, \u201cHindi ko makakalimutan ang lahat ng kasamaan na ginawa ninyo."
                },
                "8": {
                    "verse_nr": "8",
                    "verse": "Dahil dito, palilindulin ko ang inyong lupain at mag-iiyakan kayo. Yayanigin ko nang husto ang inyong lupain na tulad ng Ilog na tumataas kapag may baha at bumababa tulad ng Ilog ng Nilo sa Egipto."
                },
                "9": {
                    "verse_nr": "9",
                    "verse": "Sa araw na iyon, palulubugin ko ang araw sa katanghaliang tapat, kaya didilim ang buong lupain kahit araw pa. Ako, ang Panginoong DIOS, ang nagsasabi nito."
                },
                "10": {
                    "verse_nr": "10",
                    "verse": "Gagawin kong iyakan ang kasayahan sa inyong pista, at ang inyong pag-aawitan ay magiging panaghoy. Pagdadamitin ko kayo ng sako at uutusang magpakalbo para ipakita ang inyong pagdadalamhati, katulad ng mga magulang na umiiyak sa pagkamatay ng kanilang kaisa-isang anak. Pero magiging mas masakit pa ang huling parusa.\u201d"
                },
                "11": {
                    "verse_nr": "11",
                    "verse": "Sinabi pa ng Panginoong DIOS, \u201cDarating ang araw na padadalhan ko ng taggutom ang inyong lupain. Pero hindi ito pagkagutom sa pagkain o pagkauhaw sa tubig, kundi pagkagutom at pagkauhaw sa aking mga salita."
                },
                "12": {
                    "verse_nr": "12",
                    "verse": "Pagod na pagod na kayo sa paghahanap ng mga taong makakapagpahayag sa inyo ng aking salita, pero hindi ninyo matagpuan kahit saan kayo pumunta."
                },
                "13": {
                    "verse_nr": "13",
                    "verse": "Sa araw na iyon na parurusahan ko kayo, kahit na ang inyong magagandang dalaga at ang inyong malalakas na mga binata ay mawawalan ng malay dahil sa matinding uhaw."
                },
                "14": {
                    "verse_nr": "14",
                    "verse": "Kayong mga nanunumpa sa ngalan ng mga dios-diosan ng Samaria, Dan at Beersheba, lilipulin kayo at hindi na makakabangon.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Walang Makakatakas sa Parusa ng Dios - Sinabi ni Amos: Nakita ko ang Panginoon na nakatayo malapit sa altar at sinabi niya, \u201cHampasin mo ang itaas na bahagi ng mga haligi ng templo upang mawasak ang bubong at nang mabagsakan ang mga tao. Ang matitirang buhay ay mamamatay sa digmaan. Wala ni isa mang makakatakas o makakaligtas."
                },
                "2": {
                    "verse_nr": "2",
                    "verse": "Kahit magtago pa sila sa ilalim ng lupa, sa lugar ng mga patay, kukunin ko pa rin sila. Kahit na umakyat pa sila sa langit, hihilahin ko pa rin sila pababa."
                },
                "3": {
                    "verse_nr": "3",
                    "verse": "Kahit na magtago pa sila sa tuktok ng Bundok ng Carmel, hahanapin ko sila roon at huhulihin. Magtago man sila sa kailaliman ng dagat, uutusan ko ang ahas na tuklawin sila."
                },
                "4": {
                    "verse_nr": "4",
                    "verse": "Kahit na bihagin sila ng kanilang mga kaaway, ipapapatay ko pa rin sila. Dahil desidido na akong lipulin sila at huwag nang tulungan.\u201d"
                },
                "5": {
                    "verse_nr": "5",
                    "verse": "Kapag hinipo ng Panginoong DIOS na Makapangyarihan ang lupa, mayayanig ito at mag-iiyakan ang lahat ng naninirahan dito. Ang pagyanig nito ay parang pagtaas at pagbaba ng tubig sa Ilog ng Nilo sa Egipto."
                },
                "6": {
                    "verse_nr": "6",
                    "verse": "Ang Dios ang gumawa ng kanyang sariling tirahan sa langit. At siya ang gumawa ng kalawakan sa itaas ng lupa. Siya rin ang nag-iipon ng tubig-dagat sa mga alapaap at pinauulan ito sa lupa. Ang pangalan niya\u02bcy PANGINOON."
                },
                "7": {
                    "verse_nr": "7",
                    "verse": "Sinabi ng PANGINOON, \u201cAng turing ko sa inyo na mga taga-Israel ay katulad lang sa mga taga-Etiopia. Totoong inilabas ko kayo sa Egipto, pero inilabas ko rin ang mga Filisteo sa Caftor at ang mga Arameo sa Kir."
                },
                "8": {
                    "verse_nr": "8",
                    "verse": "Ako, ang Panginoong DIOS ay nagmamanman sa inyong makasalanang kaharian. At lilipulin ko kayo hanggang sa mawala kayo ng lubusan sa mundo. Pero may ilang matitira sa inyo na mga lahi ni Jacob. Ako, ang PANGINOON, ang nagsasabi nito."
                },
                "9": {
                    "verse_nr": "9",
                    "verse": "Tingnan ninyo! Mag-uutos na ako; sasalain ko kayong mga mamamayan ng Israel kasama ng lahat ng bansa, tulad ng pagsala sa mga butil. At kung paanong hindi nakakalusot ang maliliit na bato sa salaan,"
                },
                "10": {
                    "verse_nr": "10",
                    "verse": "hindi rin makakalusot sa akin ang masasama sa inyo, kundi mamamatay silang lahat sa digmaan, silang mga nagsasabi na wala raw masamang mangyayari sa kanila."
                },
                "11": {
                    "verse_nr": "11",
                    "verse": "Muling Itatayo ang Israel - \u201cDarating ang araw na muli kong itatayo ang kaharian ni David na tulad sa kubong nawasak. Aayusin ko ito sa kanyang pagkakagiba at itatayong muli kagaya noong una,"
                },
                "12": {
                    "verse_nr": "12",
                    "verse": "upang masakop ng mga Israelita ang natitirang lupain ng Edom at ang iba pang mga bansa na sinakop nila noon, na itinuring kong akin. Ako, ang PANGINOON, ang nagsasabi nito, at gagawin ko ang mga bagay na ito.\u201d"
                },
                "13": {
                    "verse_nr": "13",
                    "verse": "Sinabi pa ng PANGINOON tungkol sa mga taga-Israel, \u201cDarating ang araw na magiging masagana ang kanilang ani, hindi pa nga nila natatapos ang pag-aani, sinisimulan na naman ang pag-aararo. At hindi pa natatapos ang pagpisa ng ubas, panahon na naman ng pagtatanim nito. Kung titingnan ang napakaraming ubas na namumunga sa mga bundok at burol, para bang dumadaloy ang matamis na bagong katas nito."
                },
                "14": {
                    "verse_nr": "14",
                    "verse": "Pababalikin ko ang mga mamamayan kong Israelita sa kanilang lupain mula sa pagkakabihag. Muli nilang itatayo ang kanilang mga nasirang bayan at doon na sila maninirahan. Magtatanim sila ng ubas at iinom ng katas nito. Magtatanim sila sa kanilang mga halamanan, at kakainin nila ang mga bunga nito."
                },
                "15": {
                    "verse_nr": "15",
                    "verse": "Patitirahin ko silang muli sa lupaing ibinigay ko sa kanila at hindi na muling paaalisin.\u201d Ito nga ang sinabi ng PANGINOON na inyong Dios."
                }
            }
        }
    }
}