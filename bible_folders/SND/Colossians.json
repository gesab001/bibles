{
    "version": "SND",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Akong si Pablo ay apostol ni Jesucristo sa pamamagitan ng kalooban ng Diyos at ang ating kapatid na si Timoteo."
                },
                "2": {
                    "verse_nr": "2",
                    "verse": "Ako ay sumusulat sa mga banal at mga tapat na kapatid kay Cristo na nasa Colosas. Sumainyo ang biyaya at kapayapaang mula sa Diyos na ating Ama at mula sa Panginoong Jesucristo."
                },
                "3": {
                    "verse_nr": "3",
                    "verse": "Pasasalamat at Pananalangin - Nagpapasalamat kami sa Diyos at Ama ng ating Pangi\u00adnoong Jesucristo. Kayo ay patuloy naming idinadalangin."
                },
                "4": {
                    "verse_nr": "4",
                    "verse": "Nagpapa\u00adsalamat kami sa Diyos sapagkat nabalitaan namin ang inyong pananampalataya kay Cristo Jesus at ang patungkol sa pag-ibig ninyo sa lahat ng mga banal."
                },
                "5": {
                    "verse_nr": "5",
                    "verse": "Ang pananam\u00adpalataya at pag-ibig na ito ay dahil sa pag-asang nakalaan para sa inyo sa kalangitan, na una ninyong narinig sa salita ng katotohanan ng ebanghelyo."
                },
                "6": {
                    "verse_nr": "6",
                    "verse": "Dumating ito sa inyo, tulad ng pagdating nito sa buong sanlibutan. Ito ay nagbubunga gaya rin naman ng pagbubunga sa inyo mula nang araw na inyong marinig at malaman ang biyaya ng Diyos sa katotohanan."
                },
                "7": {
                    "verse_nr": "7",
                    "verse": "Ito ay katulad ng natutunan ninyo kay Epafras, ang minamahal naming kapwa-alipin, na tapat na tagapaglingkod ni Cristo para sa inyo."
                },
                "8": {
                    "verse_nr": "8",
                    "verse": "Siya rin ang nagsabi sa amin sa pamamagitan ng Espiritu patungkol sa inyong pag-ibig."
                },
                "9": {
                    "verse_nr": "9",
                    "verse": "Dahil din naman dito, mula nang araw na marinig namin ito, wala na kaming tigil sa pananalangin para sa inyo. Hini\u00adhiling namin na kayo ay mapuspos ng kaalaman ng kaniyang kalooban, sa buong karunungan at espiritwal na pagkaunawa."
                },
                "10": {
                    "verse_nr": "10",
                    "verse": "Ito ay upang mamuhay kayong karapat-dapat sa Panginoon sa buong kaluguran, at upang kayo ay mamunga sa bawat gawang mabuti at lumalago sa kaalaman ng Diyos."
                },
                "11": {
                    "verse_nr": "11",
                    "verse": "At upang kayo ay lumakas sa kapangyarihan ayon sa kapangyarihan ng kaniyang kaluwalhatian sa buong pagtitiis at pagtitiyaga na may kagalakan."
                },
                "12": {
                    "verse_nr": "12",
                    "verse": "Magpasalamat kayo sa Ama na nagpaging-dapat sa atin na maging kabahagi ng mana ng mga banal sa kaliwanagan."
                },
                "13": {
                    "verse_nr": "13",
                    "verse": "Siya ang nagligtas sa atin mula sa kapama\u00adhalaan ng kadiliman at inilipat tayo sa kaharian ng kaniyang pinakamamahal na Anak."
                },
                "14": {
                    "verse_nr": "14",
                    "verse": "Sa kaniya ay mayroon tayong katubusan sa pamamagitan ng kaniyang dugo, ang kapatawaran ng mga kasalanan."
                },
                "15": {
                    "verse_nr": "15",
                    "verse": "Si Cristo ang Pangulo ng Lahat ng Bagay - Siya ang wangis ng Diyos na hindi nakikita, ang panganay na pinakahigit sa buong sangnilikha."
                },
                "16": {
                    "verse_nr": "16",
                    "verse": "Ito ay sapagkat sa pamamagitan niya, nilalang ang lahat ng mga bagay na nasa langit at mga bagay na nasa lupa, mga bagay na nakikita o hindi nakikita. Ito man ay mga luklukan, o mga paghahari, o mga pamunuan, o mga pamamahala. Ang lahat ng bagay ay nilalang sa pamamagitan niya at para sa kaniya."
                },
                "17": {
                    "verse_nr": "17",
                    "verse": "At siya ay nauna sa lahat ng bagay at sa pamamagitan niya ay nananatiling buo ang lahat ng mga bagay."
                },
                "18": {
                    "verse_nr": "18",
                    "verse": "At siya ang ulo ng katawan, ang iglesiya. Siya ang pasimula, ang panganay mula sa mga patay upang siya ang maging kataas-taasan sa lahatng bagay."
                },
                "19": {
                    "verse_nr": "19",
                    "verse": "Ikinalugod ng Ama na ang buong kapuspusanay manahan sa kaniya."
                },
                "20": {
                    "verse_nr": "20",
                    "verse": "Nagdala siya ng kapayapaan sa pamamagitan ng dugo na nabuhos sa krus. Sa pamama\u00adgitan niya ikinalugod ng Ama na ipagkasundo sa kaniyang sarili ang lahat ng mga bagay sa lupa, o sa lahat ng mga bagay sa langit."
                },
                "21": {
                    "verse_nr": "21",
                    "verse": "At kayo na dating banyaga at mga kaaway ng Diyos dahil sa inyong pag-iisip at dahil sa inyong masasamang gawa ay ipinagkasundo ngayon."
                },
                "22": {
                    "verse_nr": "22",
                    "verse": "Ito ay sa katawan ng kaniyang laman sa pamamagitan ngkaniyang kamatayan upang kayo ay maiharap na banal at walang kapintasan at walang maipa\u00adparatang sa kaniyang paningin."
                },
                "23": {
                    "verse_nr": "23",
                    "verse": "Ito ay kung manatili kayo sa pananampalataya na matatag at matibay at hindi malilipat mulasa pag-asa ng ebanghelyo na inyong narinig at ito ang ipinangaral sa bawat nilalang na nasa silong ng langit. Akong si Pablo ay ginawang tagapaglingkod ng ebanghelyong ito."
                },
                "24": {
                    "verse_nr": "24",
                    "verse": "Ang Pagpapagal ni Pablo Para sa Iglesiya - Ako ngayon ay nagagalak sa aking mga paghihirap alang-alang sa inyo. Pinupunuan ko sa aking katawan ang mga kakulangan ng mga paghihirap niCristo para sa kapakanan ng kaniyang katawan, ang iglesiya."
                },
                "25": {
                    "verse_nr": "25",
                    "verse": "Dahil dito naging tagapag\u00adlingkod ako ayon sa pangangasiwa na mula sa Diyos, na ibinigay sa akin para sa inyong kapakinabangan upang ganapin ko ang Salita ng Diyos."
                },
                "26": {
                    "verse_nr": "26",
                    "verse": "Ito ang hiwagang inilihim mula pa sa nakaraang kapanahunan at mula sa mga lahing nakaraan, ngunit ngayon ay ipinahayag sa kaniyang mga banal."
                },
                "27": {
                    "verse_nr": "27",
                    "verse": "Sa kanila ay ipinasya ng Diyos na ipakilala ang kayamanan ng kaluwal\u00adhatian ng hiwagang ito sa mga Gentil. Ito ay si Cristo na sumasainyo, ang pag-asa sa kaluwalhatian."
                },
                "28": {
                    "verse_nr": "28",
                    "verse": "Siya ang aming ipinahahayag. Binibigyan namin ng babalaat tinuturuan ang bawat tao ng lahat ng karunungan, upang maiharap naming sakdal ang bawat tao kay Cristo Jesus."
                },
                "29": {
                    "verse_nr": "29",
                    "verse": "Dahil dito, nagpapagal din naman ako at nagsisikap ayon sa kaniyang paggawa na gumagawang may kapangyarihan sa akin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sapagkat ibig kong malaman ninyo kung gaano kalaki ang aking pakikipagbaka para sa inyo, at sa mga taga-Laodicea, at sa lahat ng hindi pa nakakakita sa akin ng mukhaan."
                },
                "2": {
                    "verse_nr": "2",
                    "verse": "Ito ay upang mapalakas ang kanilang mga loob na magkaisa sila sa pag-ibig. At upang magkaroon sila ng lahat ng kayamanan ng lubos na katiyakan ng pang-unawa sa pagkaalam ng hiwaga ng Diyos, at ng Ama at ni Cristo."
                },
                "3": {
                    "verse_nr": "3",
                    "verse": "Sa kaniya natatago ang lahat ng kayamanan ng karunungan at kaalaman."
                },
                "4": {
                    "verse_nr": "4",
                    "verse": "Sinasabi ko ito sa inyo upang huwag kayong madaya ng sinuman ng mga salitang kaakit-akit."
                },
                "5": {
                    "verse_nr": "5",
                    "verse": "Ito ay sapagkat kahit ako ay wala riyan sa aking laman, naririyan naman ako sa inyo sa aking espiritu, na nagagalak at nakakakita ng inyong kaayusan at ng katatagan ng inyong pananampalataya kay Cristo."
                },
                "6": {
                    "verse_nr": "6",
                    "verse": "Kalayaan Mula sa Tuntunin ng Tao sa Pamamagitan ng Buhay kay Cristo - Kaya nga, sa paraang tinanggap ninyo si Cristo bilang Panginoon, mamuhay naman kayong gayon sa kaniya."
                },
                "7": {
                    "verse_nr": "7",
                    "verse": "Kayo ay nag-ugat ng malalim, at natayo sa kaniya na matatag na nagtutumibay sa pananampalatayang itinuro sa inyo at umaapaw dito na may pasasalamat."
                },
                "8": {
                    "verse_nr": "8",
                    "verse": "Mag-ingat kayo, na baka bihagin kayo ng sinuman sa pamamagitan ng pilosopiya at ng walang kabuluhang panlilin\u00adlang, na ayon sa kaugalian ng mga tao, ayon sa mga espiritwal na kapangyarihan ng sanlibutanito at hindi naaayon kay Cristo."
                },
                "9": {
                    "verse_nr": "9",
                    "verse": "Ito ay sapagkat nananahan sa kaniyang katawan ang lahat ng kapuspusan ng kalikasan ng Diyos."
                },
                "10": {
                    "verse_nr": "10",
                    "verse": "Kayo ay ganap sa kaniya na siyang pangulo ng lahat ng pamunuan at kapama\u00adhalaan."
                },
                "11": {
                    "verse_nr": "11",
                    "verse": "Sa kaniya, kayo ay nasa pagtutuli hindi sa pamama\u00adgitan ng mga kamay, upang hubarin ninyo ang mga kasalanan sa laman, sa pamamagitan ng pagiging nasa pagtutuli na kay Cristo."
                },
                "12": {
                    "verse_nr": "12",
                    "verse": "Kayo ay inilibing na kasama niya sa pamamagitan ng bawtismo. Dito, kayo rin naman ay mulingbinuhay na kasama niya sa pamamagitan ng inyong pananampalataya, sa paggawa ng Diyos na bumuhay sa kaniya mula sa mga patay."
                },
                "13": {
                    "verse_nr": "13",
                    "verse": "Kayo, na mga patay dahil sa inyong mga pagsalangsang at sa hindi pagiging nasa pagkatuli ng inyong laman, ay binuhay na kasama niya. Kayo ay pinatawad na sa lahat ng mga pagsalangsang."
                },
                "14": {
                    "verse_nr": "14",
                    "verse": "Binura na niya ang nasulat na mga batas na laban sa atin. Inalis niya ito sa kalagitnaan natin at ipinako ito sa krus."
                },
                "15": {
                    "verse_nr": "15",
                    "verse": "Hinubaran na niya ng kapangyarihan ang mga pamunuan at mga kapamahalaan. Inilantad niya sila sa madla at inihayag niya ang kaniyang pagtatagumpay sa pamamagitan ng krus."
                },
                "16": {
                    "verse_nr": "16",
                    "verse": "Kaya nga, huwag ninyong hayaan na hatulan kayo ng sinuman patungkol sa pagkain, o sa inumin, o patungkol sa pagdiriwang ng kapistahan, o sa bagong buwan o sa mga araw ng Sabat."
                },
                "17": {
                    "verse_nr": "17",
                    "verse": "Ang mga ito ay isang anino lamang ng mga bagay na darating ngunit ang katunayan ay si Cristo."
                },
                "18": {
                    "verse_nr": "18",
                    "verse": "May taong nasisiyahan sa paggawa ng huwad na pagpapakumbaba at pagsamba sa mga anghel. Huwag ninyong hayaan ang gayong tao na dayain kayo at hindi ninyo makuha ang inyong gantimpala. Siya ay nagkukunwaring nakakita ng mga bagay na hindi naman niya nakita. Ang kaniyang isipang makalaman ay nagpalaki ng kaniyang ulo nang walang katuturan."
                },
                "19": {
                    "verse_nr": "19",
                    "verse": "Siya ay hindi nanatiling nakaugnay sa tunay na ulo, na kung saan ang buong katawan ay lumalago sa pamamagitan ng paglago na mula sa Diyos. Ito ay sa mga ibinibigay ng mga kasukasuan at ng mga litid na siyang nagpapalusog at nag-uugnay-ugnay sa buong katawan."
                },
                "20": {
                    "verse_nr": "20",
                    "verse": "Kung kayo nga ay namatay na kasama ni Cristo mula sa mgaespiritwal na kapangyarihan ng sanlibutan, bakit kayo, na waring nabubuhay pa sa sanlibutan, ay nagpapasakop pa sa mga batas?"
                },
                "21": {
                    "verse_nr": "21",
                    "verse": "Ang mga ito ay: Huwag kang hahawak, huwag kang titikim, huwag kang hihipo."
                },
                "22": {
                    "verse_nr": "22",
                    "verse": "Ang mga batas na ito ay tumutukoy sa mga bagay na masisira, kapag ang mga ito ay ginagamit. Ang mga ito ay ayon sa mga utos at sa mga aral ng mga tao."
                },
                "23": {
                    "verse_nr": "23",
                    "verse": "Ang mga bagay na ito ay waring may karunungan sa kusang pagsamba at huwad na pagpapakumbaba at pagpapahirap ng katawan. Ngunit ang mga ito ay walang kapangyarihan laban sa kalayawan sa laman."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tuntunin Para sa Matuwid na Pamumuhay - Yamang kayo nga ay muling binuhay na kasama ni Cristo, hanapin ninyo ang mga bagay na nasa itaas, kung saan si Cristo ay nakaupo sakanan ng Diyos."
                },
                "2": {
                    "verse_nr": "2",
                    "verse": "Ituon ninyo ang inyong pag-iisip sa mga bagay na nasaitaas at hindi sa mga bagay na nasa lupa."
                },
                "3": {
                    "verse_nr": "3",
                    "verse": "Ito ay sapagkat namatay nakayo at ang buhay ninyo ay natatagong kasama ni Cristo sa Diyos."
                },
                "4": {
                    "verse_nr": "4",
                    "verse": "Kapag si Cristo na ating buhay ay mahahayag, kasama rin naman niya kayong mahahayag sa kaluwalhatian."
                },
                "5": {
                    "verse_nr": "5",
                    "verse": "Patayin nga ninyo ang inyong mga bahagi na maka-lupa. Ito ay ang pakikiapid, karumihan, pita ng laman, masasamang nasa at kasakiman na siyang pagsamba sa diyos-diyosan."
                },
                "6": {
                    "verse_nr": "6",
                    "verse": "Dahil sa mga bagay na ito, ang poot ng Diyos ay dumarating sa mga anak na masuwayin."
                },
                "7": {
                    "verse_nr": "7",
                    "verse": "Ang mga ito ay inyo rin namang nilakaran noong una nang kayo ay namumuhay pa sa gani\u00ad-\u00ad\u00ad\u00adtong mga bagay."
                },
                "8": {
                    "verse_nr": "8",
                    "verse": "Ngunit ngayon ay hubarin na ninyo ang lahat ng ito: galit, poot, masamang hangarin, pamumusong, malalaswang salita na mula sa inyong bibig."
                },
                "9": {
                    "verse_nr": "9",
                    "verse": "Huwag na kayong magsinungaling sa isa\u2019t isa, yamang hinubad na ninyo nang lubusan ang dating pagkatao kasama ang mga masa\u00adsamang gawa nito."
                },
                "10": {
                    "verse_nr": "10",
                    "verse": "Isuot naman ninyo ang bagong pagkatao na binago patungo sa kaalaman ayon sa wangis ng lumalang sa kaniya."
                },
                "11": {
                    "verse_nr": "11",
                    "verse": "Doon ay wala ng pagkakaiba ang mga Griyego o mga Judio, ang mga nasa pagtutuli o wala sa pagtutuli, mga hindi Griyego, mga Scita, mga alipin o malaya. Si Cristo ang lahat at nasa lahat."
                },
                "12": {
                    "verse_nr": "12",
                    "verse": "Kaya nga, bilang mga hinirang ng Diyos, mga banal at minamahal, magsuot kayo ng pusong maawain, ng kabutihan, kapakumbabaan ng pag-iisip, ng kaamuan at pagtitiyaga."
                },
                "13": {
                    "verse_nr": "13",
                    "verse": "Magbatahan kayo sa isa\u2019t isa at magpatawaran kayo sa isa\u2019t isa kapag ang sinuman ay may hinaing sa kaninuman. Kung paanong pinatawad kayo ni Cristo ay gayundin kayo magpa\u00adtawad."
                },
                "14": {
                    "verse_nr": "14",
                    "verse": "Higit sa lahat ng mga bagay na ito, magbihis kayo ng pag-ibig na siyang tali ng kasakdalan."
                },
                "15": {
                    "verse_nr": "15",
                    "verse": "Ang kapayapaan ng Diyos ang siyang maghari sa inyong mga puso. Kayo ay tinawag dito sa isang katawan at maging mapagpasalamat kayo."
                },
                "16": {
                    "verse_nr": "16",
                    "verse": "Manahang sagana sa inyo ang salita ni Cristo sa lahat ng karunungan. Turuan at payuhan ninyo ang bawat isa sa pamamagitan ng mga salmo, ng mga himno at mga awiting espirituwal. Umawit kayong may biyaya sa inyong puso sa Panginoon."
                },
                "17": {
                    "verse_nr": "17",
                    "verse": "Anuman ang inyong gawin sa salita o sa gawa, gawin ninyo ang lahat sa pangalan ng Panginoong Jesus na may pagpapasalamat sa Diyos Ama sa pamamagitan niya."
                },
                "18": {
                    "verse_nr": "18",
                    "verse": "Tuntunin Para sa Sambahayang Kristiyano - Mga asawang babae, magpasakop kayo sa inyong asawa gaya ng nararapat sa Panginoon."
                },
                "19": {
                    "verse_nr": "19",
                    "verse": "Mga asawang lalaki, ibigin ninyo ang inyong asawa at huwag kayong maging marahas sa kanila."
                },
                "20": {
                    "verse_nr": "20",
                    "verse": "Mga anak, sundin ninyo ang inyong mga magulang sa lahat ng bagay sapagkat nakalulugod ito sa Diyos."
                },
                "21": {
                    "verse_nr": "21",
                    "verse": "Mga ama, huwag ninyong ibunsod sa galit ang inyong mga anak upang huwag manghina ang kanilang loob."
                },
                "22": {
                    "verse_nr": "22",
                    "verse": "Mga alipin, sundin ninyo sa lahat ng bagay ang inyong mga amo dito sa lupa, hindi lamang kung sila ay nakatingin bilang pakitang-tao, kundi sa katapatan ng puso na may takot sa Diyos."
                },
                "23": {
                    "verse_nr": "23",
                    "verse": "Anuman ang inyong gawin, gawin ninyo ito ng buong puso na para sa Panginoon at hindi para sa mga tao."
                },
                "24": {
                    "verse_nr": "24",
                    "verse": "Yamang nalalaman ninyo na kayo ay tatanggap mula sa Panginoon ng gantimpalang mana dahil ang Panginoon, ang Cristo ang inyong pinaglilingkuran."
                },
                "25": {
                    "verse_nr": "25",
                    "verse": "Ang sinumang guma\u00adgawa ng masama ay tatanggap ng kabayaran sa kaniyang ginawangkasamaan. Ang Diyos ay walang mga taong itinatangi."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mga amo, ibigay ninyo sa inyong mga alipin kung anoang makatarungan at kung ano ang nararapat, yamang nalalaman ninyo na kayo rin ay may isang Panginoon sa langit."
                },
                "2": {
                    "verse_nr": "2",
                    "verse": "Karagdagang Tagubilin - Magpatuloy kayong may kasigasigan sa pananalangin. Magbantay kayong may pagpapasalamat."
                },
                "3": {
                    "verse_nr": "3",
                    "verse": "Idalangin din naman ninyo kami na magkaroon ng pagkakataong mula sa Diyos na makapangaral at makapaghayag kami ng hiwagani Cristo. Ito ang dahilan kung bakit ako din naman ay nabi\u00adlanggo."
                },
                "4": {
                    "verse_nr": "4",
                    "verse": "Idalangin ninyo na kapag ako ay magsalita, ito ay maging ayon sa nararapat kong pagpapaliwanag."
                },
                "5": {
                    "verse_nr": "5",
                    "verse": "Mamuhay kayong may karunungan sa kanila na mga nasa labas at samantalahinninyo ang panahon."
                },
                "6": {
                    "verse_nr": "6",
                    "verse": "Ang inyong pananalita ay maging mapagbiyayang lagi namay lasang asin upang malaman ninyo kung ano ang dapat ninyong isagot sabawat isa."
                },
                "7": {
                    "verse_nr": "7",
                    "verse": "Panghuling Pagbati - Ang minamahal na kapatid na si Tiquico ang magbabalita sa inyo ng patungkol sa aking kalagayan. Siya ay isang tapat na tagapaglingkod at kapwa alipin sa Panginoon."
                },
                "8": {
                    "verse_nr": "8",
                    "verse": "Siya ay sinugo ko sa inyo upang malaman ang inyong kalagayan at palakasin ang inyong loob."
                },
                "9": {
                    "verse_nr": "9",
                    "verse": "Kasama niya si Onesimo, na isang tapat at minamahal na kapatid at kasama rin ninyo. Ipaaalam nila sa inyo ang lahat ng nangyayari dito."
                },
                "10": {
                    "verse_nr": "10",
                    "verse": "Binabati kayo ni Aristarco na kasama ko sa bilangguan. Binabati rin kayo ni Marcos na pinsan ni Bernabe. Patungkol sa kaniya ay tumanggap na kayo ng mga tagubilin. Kaya pagdating niya diyan sa inyo ay tanggapin ninyo siya."
                },
                "11": {
                    "verse_nr": "11",
                    "verse": "Binabati rin kayo ni Jesus na tinatawag na Justo. Sila ay mga nasa pagtutuli at sila lamang ang mga kamanggagawa ko para sa paghahari ng Diyos at sila ay kaaliwan sa akin."
                },
                "12": {
                    "verse_nr": "12",
                    "verse": "Binabati rin kayo ni Epafras na isa sa inyo. Siya ay isang alipin ni Cristo na laging nananalangin ng mataimtim para sa inyo upang kayo ay maging ganap at lubos sa lahat ng kalooban ng Diyos."
                },
                "13": {
                    "verse_nr": "13",
                    "verse": "Saksi ako sa kasigasigan niya para sa inyo at sa mga taga-Laodicea at sa mga taga-Hierapolis."
                },
                "14": {
                    "verse_nr": "14",
                    "verse": "Binabati rin kayo ni Lucas na minamahal na manggagamot at gayundin ni Demas."
                },
                "15": {
                    "verse_nr": "15",
                    "verse": "Batiin ninyo ang mga kapatid na nasa Laodicea, gayundin si Nimfa at sa iglesyang nagtitipon sa kaniyang bahay."
                },
                "16": {
                    "verse_nr": "16",
                    "verse": "Pagkabasa ng sulat na ito sa inyo, ipabasa rin ninyo sa iglesiya sa Laodicea upang mabasa rin ninyo ang sulat na galing sa mga taga-Laodicea."
                },
                "17": {
                    "verse_nr": "17",
                    "verse": "Sabihin ninyo kay Arquipo: Tiyakin mong maganap ang gawain ng paglilingkod na tinanggap mo sa Panginoon."
                },
                "18": {
                    "verse_nr": "18",
                    "verse": "Akong si Pablo ang sumusulat ng pagbating ito. Alalahanin ninyo ang aking mga tanikala. Ang biyaya ay sumainyo. Siya nawa!"
                }
            }
        }
    }
}