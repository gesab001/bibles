{
    "version": "SND",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Akong si Pablo, na apostol ni Jesucristo sa pamamagitan ng kalooban ng Diyos, ay sumusulat sa mga banal na nasa Efeso at sa mga tapat kay Cristo Jesus."
                },
                "2": {
                    "verse_nr": "2",
                    "verse": "Sumainyo ang biyaya at kapayapaang mula sa Diyos na ating Ama at mula sa Panginoong Jesucristo."
                },
                "3": {
                    "verse_nr": "3",
                    "verse": "Pagpapalang Espirituwal sa Pamamagitan ni Cristo - Purihin ang Diyos at Ama ng ating Panginoong Jesucristo na siyang nagpala sa atin ng bawat pagpapalang espirituwal sa kalangitan sapamamagitan ni Cristo."
                },
                "4": {
                    "verse_nr": "4",
                    "verse": "Ito ay ayon sa pagpili niya sa atin kay Cristo bago itinatag ang sanlibutan upang tayo maging mga banal at walang kapintasan sa harapan niya sa pag-ibig."
                },
                "5": {
                    "verse_nr": "5",
                    "verse": "Tayo ay tinalaga niya nang una pa upang ampunin sa kaniyang sarili sa pamamagitan ni Jesucristo ayon sa kaniyang kalooban."
                },
                "6": {
                    "verse_nr": "6",
                    "verse": "Ito ay sa kapurihan ng kaluwalhatian ng kaniyang biyaya, na kung saan tayo ay ginawa niyang katanggap-tanggap sa kaniyang minamahal."
                },
                "7": {
                    "verse_nr": "7",
                    "verse": "Na sa kaniya, ayon sa kasaganaanng kanyang biyaya, tayo ay mayroong katubusan sa pamama\u00adgitan ng kaniyang dugo, ang kapatawaran sa mga kasalanan."
                },
                "8": {
                    "verse_nr": "8",
                    "verse": "Pinasagana niya ang mga ito para sa atin sa lahat ng karunungan at kaalaman."
                },
                "9": {
                    "verse_nr": "9",
                    "verse": "Ginawa niya ito pagkatapos niyang ipaalam sa atin ang lahat ng hiwaga ng kaniyang kalooban ayon sa kaniyang mabuting kaluguran na nilayon niya sa kaniyang sarili."
                },
                "10": {
                    "verse_nr": "10",
                    "verse": "Ito ay para sa pangangasiwa ng kaganapan ng mga panahon na ang lahat ng mga bagay ay kaniyang pag-isahin kay Cristo, kapwa mga bagay sa kalangitan at mga bagay sa lupa."
                },
                "11": {
                    "verse_nr": "11",
                    "verse": "Sa kaniya rin tayo ay nagkamit ng mana. Itinalaga niya tayo nang una pa ayon sa layunin niya na gumagawa ng lahat ng mga bagay ayon sa layunin ng kaniyang kalooban."
                },
                "12": {
                    "verse_nr": "12",
                    "verse": "Ito ay upang tayo na mga naunang nagtiwala kay Cristo ay maging sa kapurihan ng kaniyang kaluwalhatian."
                },
                "13": {
                    "verse_nr": "13",
                    "verse": "Sumampalataya rin kayo kay Cristo, pagkarinig ninyo ng salita ng katotohanan, ang ebanghelyo ng inyong kaligtasan. Sa kaniya rin naman, pagkatapos ninyong sumampalataya, ay tinatakan kayo ng Banal na Espiritu na ipinangako."
                },
                "14": {
                    "verse_nr": "14",
                    "verse": "Ang Banal na Espiritu ang katiyakan ng ating mana, hanggang sa pagtubos ng biniling pag-aari para sa kapurihan ng kaniyang kaluwalhatian."
                },
                "15": {
                    "verse_nr": "15",
                    "verse": "Pasasalamat at Pananalangin - Kaya nga, ako ay nagpapasalamat para sa inyo, nang marinig ko ang inyong pananampalataya sa Panginoong Jesus at ang pag-ibig ninyo sa lahat ng mga banal."
                },
                "16": {
                    "verse_nr": "16",
                    "verse": "Dahil dito, patuloy din akong nagpapasalamat para sa inyo at binabanggit ko kayo sa aking mga panalangin."
                },
                "17": {
                    "verse_nr": "17",
                    "verse": "Dumadalangin ako sa Diyos ng ating Panginoong Jesucristo, ang Ama ng kaluwal\u00adhatian, na ipagkaloob niya sa inyo ang espiritu ng karunungan at kapahayagan sa kaalaman sa kaniya."
                },
                "18": {
                    "verse_nr": "18",
                    "verse": "Idinadalangin kong maliwanagan ang mata ng inyong isipan upang malaman ninyo kung ano ang pag-asa ng kaniyang pagtawag at kung ano ang yaman ng kaluwalhatian ng kaniyang pamana sa mga banal."
                },
                "19": {
                    "verse_nr": "19",
                    "verse": "Idinadalangin kong malaman ninyo kung ano ang nakaka\u00adhigit na kadakilaan ng kaniyang kapangyarihan patungkol sa atin na sumasampalataya, ayonsa paggawa ng lawak ng kadakilaan ng kaniyang kapangyarihan."
                },
                "20": {
                    "verse_nr": "20",
                    "verse": "Sa pamamagitan ng kapangyarihang ito, binuhay niya si Cristo mula sa mga patay at siya ay kaniyang pinaupo sa bahaging kanan ng kaniyang kamay sa kalangitan."
                },
                "21": {
                    "verse_nr": "21",
                    "verse": "Doon siya ay higit na nakakataas sa bawat pamunuan at kapamahalaan at kapang\u00adyarihan at pag\u00adhahari at sa bawat pangalang ipinangalan. Ito ay hindi lamang sa kapanahunang ito kundi sa darating pa."
                },
                "22": {
                    "verse_nr": "22",
                    "verse": "At ang lahat ng mga bagay ay ipinailalim niya sa kaniyang mga paa. At ipinagkaloob sa kaniya na maging ulo ng lahat-lahat ng mga bagay para sa iglesiya."
                },
                "23": {
                    "verse_nr": "23",
                    "verse": "Ang iglesiya ang kaniyang katawan, ang kapuspusan niya na pumupuno sa lahat lahat."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Binuhay kay Cristo - At patungkol sa inyo, kayo ay dating mga patay na sa inyong mga pagsalangsang at mga kasalanan."
                },
                "2": {
                    "verse_nr": "2",
                    "verse": "Sa mga ito dati kayong namuhay ayon sa takbuhin ng sanlibutang ito, ayon sa pinuno ng kapamahalaan ng hangin, ang espiritu na ngayon ay gumagawa sa mga anak ng pagsuway."
                },
                "3": {
                    "verse_nr": "3",
                    "verse": "Tayo noon ay nag-asal na kasama nila ayon sa mga nasa ng ating laman. Ginagawa natin ang nasa ng laman at ng mga kaisipan. Tayo rin ay likas na mga anak na kinapopootan tulad ng iba."
                },
                "4": {
                    "verse_nr": "4",
                    "verse": "Ngunit, ang Diyos ay sagana sa kahabagan. Sa pamamagitan ng kaniyang dakilang pag-ibig, tayo ay inibig niya."
                },
                "5": {
                    "verse_nr": "5",
                    "verse": "Kahit noong tayo ay patay sa ating mga pagsalangsang ay binuhay niya tayong kasama ni Cristo. Sa pamamagitan ng biyaya kayo ay naligtas."
                },
                "6": {
                    "verse_nr": "6",
                    "verse": "Tayo ay kasamang binuhay at kasamang pinaupo sa kalangitan kay Cristo Jesus."
                },
                "7": {
                    "verse_nr": "7",
                    "verse": "Ito ay upang maipakita niya sa darating na mga kapanahunan ang nakakahigit na yaman ng kaniyang biyaya, sa kaniyang kabutihan sa atin sa pamama\u00adgitan ni Cristo Jesus."
                },
                "8": {
                    "verse_nr": "8",
                    "verse": "Ito ay sapagkat sa biyaya kayo naligtas sa pamamagitan ng pananampalataya, at ito ay hindi sa inyong sarili, ito ay kaloob ng Diyos."
                },
                "9": {
                    "verse_nr": "9",
                    "verse": "Ito ay hindi dahil sa gawa upang hindi magmalaki ang sinuman."
                },
                "10": {
                    "verse_nr": "10",
                    "verse": "Ito ay sapagkat tayo ay kaniyang mga likha na nilikha ng Diyos kay Cristo Jesus para sa mga mabuting gawa, na inihanda ng Diyos noong una na dapat nating ipamuhay."
                },
                "11": {
                    "verse_nr": "11",
                    "verse": "Nagkakaisa kay Cristo - Kaya nga, alalahanin ninyo na kayo ay dating mga Gentil sa laman. Mga tinawag na hindi nasa pagtutuli niyaong mga nasa pagtutuli sa laman na gawa ng kamay."
                },
                "12": {
                    "verse_nr": "12",
                    "verse": "Sa panahong iyon, kayo ay hiwalay kay Cristo, mga ihiniwalay sa pagkamamamayan ng Israel at mga dayuhan sa mga tipan ng pangako. Wala kayong pag-asa at wala kayong Diyos sa sanli\u00adbutan."
                },
                "13": {
                    "verse_nr": "13",
                    "verse": "Sa ngayon, kay Cristo Jesus, kayo na dating malayo ay inilapit sa pamamagitan ng dugo ni Cristo."
                },
                "14": {
                    "verse_nr": "14",
                    "verse": "Ito ay sapagkat siya ang ating kapayapaan. Pinag-isa niya ang dalawa. Kaniyang giniba ang gitnang dinding na humahati."
                },
                "15": {
                    "verse_nr": "15",
                    "verse": "Sa pamamagitan ng kaniyang katawan, pinawalang-bisa niya ang pag-aalitan, ang batas ng kautusan na nasa mga utos. Ginawa niya ito upang magawa niya sa kaniyang sarili na ang dalawa ay maging isang bagong tao, sa gayon siya ay gumawa ng kapayapaan."
                },
                "16": {
                    "verse_nr": "16",
                    "verse": "At upang kaniyang pagkasunduin ang dalawa sa iisang katawan sa Diyos sa pamamagitan ng krus, na dito ang pag-aalitan ay pinatay niya."
                },
                "17": {
                    "verse_nr": "17",
                    "verse": "Sa kaniyang pagdating, inihayag niya ang ebanghelyo ng kapayapaan sa inyo na malayo at sa kanila na malapit."
                },
                "18": {
                    "verse_nr": "18",
                    "verse": "Sapagkat sa pamamagitan niya tayo ay kapwa may daan patungo sa Ama sa pamamagitan ng isang Espiritu."
                },
                "19": {
                    "verse_nr": "19",
                    "verse": "Kaya nga, hindi na kayo mga dayuhan at mga banyaga, subalit mga mamamayang kasama ng mga banal at ng sambahayan ng Diyos."
                },
                "20": {
                    "verse_nr": "20",
                    "verse": "Kayo ay naitayo sa saligan ng mga apostol at mga propeta. Si Jesucristo ang siya mismong batong-panulok."
                },
                "21": {
                    "verse_nr": "21",
                    "verse": "Sa kaniya ang lahat ng bahagi ng gusali na sama-samang pinaghugpong ay lumalago sa isang banal na dako sa Panginoon."
                },
                "22": {
                    "verse_nr": "22",
                    "verse": "Sa kaniya rin kayo ay sama-samang itinayo upang maging tirahan ng Diyos sa pamamagitan ng Espiritu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Si Pablo, Ang Mangangaral sa mga Gentil - Dahil dito, akong si Pablo ay bilanggo ni Cristo Jesus para sa inyo na mga Gentil."
                },
                "2": {
                    "verse_nr": "2",
                    "verse": "Tunay na narinig ninyo na ibinigay sa akin ang panganga\u00adsiwa sa biyaya ng Diyos para sa inyo."
                },
                "3": {
                    "verse_nr": "3",
                    "verse": "Sumulat ako sa inyo ng maikling sulat noon na nagsasaad na sa pamamagitan ng paghahayag, ipinaalam niya sa akin ang hiwaga."
                },
                "4": {
                    "verse_nr": "4",
                    "verse": "Sa inyong pagbasa nito ay mauunawaan ninyo ang aking kaalaman sa hiwaga ni Cristo."
                },
                "5": {
                    "verse_nr": "5",
                    "verse": "Sa ibang kapanahunan, ito ay hindi ipinaalam sa sangkatauhan na tulad ngayon. Ito ngayon ay inihayag sa mga banal niyang apostol at mga propeta sa pamamagitan ng Espiritu."
                },
                "6": {
                    "verse_nr": "6",
                    "verse": "Ito ay upang sa pamamagitan ng ebanghelyo, ang mga Gentil ay magiging kasamang tagapag\u00admana at kaisang katawan at kasamang kabahagi sa kaniyang pangako na na kay Cristo."
                },
                "7": {
                    "verse_nr": "7",
                    "verse": "Ako ay ginawang tagapaglinkod ng ebanghelyong ito ayon sa kaloob ng biyaya ng Diyos na ibinigay sa akin, ayon sa paggawa ng kaniyang kapangyarihan."
                },
                "8": {
                    "verse_nr": "8",
                    "verse": "Ako na higit na mababa kaysa sa pinakamababa sa lahat ng mga banal ay pinag\u00adkalooban ng biyayang ito upang ipangaral ko sa mga Gentil ang ebanghelyo, ang hindi malirip na kayamanan ni Cristo."
                },
                "9": {
                    "verse_nr": "9",
                    "verse": "Ito ay upang malinaw na makita ng lahat kung ano ang pakikipag-isa ng hiwaga, na sa panahong nakalipas, ay dating nakatago sa Diyos na lumikha ng lahat ng mga bagay sa pamamagitan ni Jesucristo."
                },
                "10": {
                    "verse_nr": "10",
                    "verse": "Ang layunin niya ay upang ipaalam, sa pamamagitan ng iglesiya, ang malawak na karunungan ng Diyos sa mga pamunuan at mga kapamahalaan sa kalangitan."
                },
                "11": {
                    "verse_nr": "11",
                    "verse": "Dapat nilang malaman ang kaniyang karu\u00adnungan ayon sa walang hanggang layunin na kaniyang ginawa kay Cristo Jesus na ating Panginoon."
                },
                "12": {
                    "verse_nr": "12",
                    "verse": "Sa kaniya, tayo ay mayroong katapangan at tayo ay tuwirang makakalapit sa Diyos na may katiyakan sa pamamagitan ng pananampalataya kay Cristo."
                },
                "13": {
                    "verse_nr": "13",
                    "verse": "Kaya nga, ipinamamanhik ko sa inyo na huwag kayong manghina sa mga paghihirap ko para sa inyo, na siya ninyong kaluwalhatian."
                },
                "14": {
                    "verse_nr": "14",
                    "verse": "Panalangin para sa mga Taga-Efeso - Dahil dito, iniluluhod ko ang aking mga tuhod sa Ama ng ating Panginoong Jesucristo."
                },
                "15": {
                    "verse_nr": "15",
                    "verse": "Sa kaniya ay pinangalanan ang bawat angkan sa langit at sa lupa."
                },
                "16": {
                    "verse_nr": "16",
                    "verse": "Ito ay upang ayon sa kayamanan ng kaniyang kaluwalhatian ay palakasin niya kayong may kapangyarihan sa inyong panloob na pagkatao sa pamamagitan ng kaniyang Espiritu."
                },
                "17": {
                    "verse_nr": "17",
                    "verse": "Ito ay upang si Cristo ay manahan sa inyong mga puso sa pamamagitan ng pananam\u00adpalataya."
                },
                "18": {
                    "verse_nr": "18",
                    "verse": "Upang kayo na nag-ugat at natatag sa pag-ibig, ay lubos na makaunawa, kasama ng mga banal, kung ano ang lawak, ang haba, ang lalim at ang taas ng pag-ibig ni Cristo."
                },
                "19": {
                    "verse_nr": "19",
                    "verse": "Nang sa gayon kayo ay lubos na makaunawa ng pag-ibig ni Cristo na nakakahigit sa kaalaman at upang kayo ay mapuspos ng lahat ng kapuspusan ng Diyos."
                },
                "20": {
                    "verse_nr": "20",
                    "verse": "Siya ay makakagawa ng pinakahigit sa lahat ng ating hinihingi o iniisip ayon sa kapangyarihang gumagawa sa atin."
                },
                "21": {
                    "verse_nr": "21",
                    "verse": "Sumakaniya ang kaluwalhatian sa iglesiya sa pamamagitan ni Cristo Jesus sa lahat ng salit-saling lahi magpakailanman. Siya nawa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Pagkakaisa sa Katawan ni Cristo - Ako na bilanggo sa Panginoon ay namamanhik sa inyo na mamuhay kayo nang nararapat sa tawag na itinawagsa inyo."
                },
                "2": {
                    "verse_nr": "2",
                    "verse": "Mamuhay kayong may buong kapakumbabaan at kaamuan na may pagtitiis. Magbatahan kayo sa isa\u2019t isa sa pag-ibig."
                },
                "3": {
                    "verse_nr": "3",
                    "verse": "Pagsikapan ninyong panatilihin ang pagkakaisa ng Espiritu sa buklod na kapayapaan."
                },
                "4": {
                    "verse_nr": "4",
                    "verse": "Mayroong isang katawan at isang Espiritu kung papaanong tinawag din kayo sa isang pag-asa ng inyong pagkatawag."
                },
                "5": {
                    "verse_nr": "5",
                    "verse": "Mayroong isang Panginoon, isang pananampalataya, isang bawtismo."
                },
                "6": {
                    "verse_nr": "6",
                    "verse": "Mayroong isang Diyos at Ama ng lahat na nakakahigit sa lahat. Siya ay nasa lahat at nasa inyong lahat."
                },
                "7": {
                    "verse_nr": "7",
                    "verse": "Ngunit ang bawat isa sa atin ay binigyan ng biyaya ayon sa sukat ng kaloob ni Cristo."
                },
                "8": {
                    "verse_nr": "8",
                    "verse": "Kaya nga, sinabi niya: Sa kaniyang pag-akyat sa itaas ay kinuha niya ang maraming bihag at nagbigay siya ngmga kaloob sa mga tao."
                },
                "9": {
                    "verse_nr": "9",
                    "verse": "Nang sinabing siya ay umakyat, ano ang kahulugan niyon? Hindi ba ito ay nangangahulugang siya rin ay bumaba muna sa mababang dako ng lupa?"
                },
                "10": {
                    "verse_nr": "10",
                    "verse": "Siya na bumaba ay siya ring umakyat sa itaas ng lahat ng mga langit upang kaniyang puspusin ang lahat ng mga bagay."
                },
                "11": {
                    "verse_nr": "11",
                    "verse": "Ibinigay niya na maging mga apostol ang ilan, ang ilan ay maging mga propeta, ang ilan ay maging mga mangangaral ng ebanghelyo at ang ilan ay maging mga pastor at mga guro."
                },
                "12": {
                    "verse_nr": "12",
                    "verse": "Ito ay upang maging handa ang mga banal para sa gawaing paglilingkod at para sa ikatitibay ng katawan ni Cristo."
                },
                "13": {
                    "verse_nr": "13",
                    "verse": "Ito ay hanggang sa maabot nating lahat ang pagkakaisa ng pananampalataya at ng kaalaman sa Anak ng Diyos, hanggang sa tayo ay maging sakdal, hanggang sa tayo ay lumaki sa pinakasukat ng kataasan ng kapuspusan ni Cristo."
                },
                "14": {
                    "verse_nr": "14",
                    "verse": "Ito ay upang hindi na tayo maging mga bata na sinisiklot at tinatangay kung saan-saan ng bawat hangin ng katuruan. Ito ay sa pamamagitan ng pandaraya ng mga tao at ng katusuhan na naghahatid patungo sa mapanlinlang na kaparaanan."
                },
                "15": {
                    "verse_nr": "15",
                    "verse": "Sa halip, panatilihin natin ang katotohanan ayon sa pag-ibig upang lumago tayo sa lahat ng mga bagay kay Cristo, na siya ang ulo."
                },
                "16": {
                    "verse_nr": "16",
                    "verse": "Sa kaniya ang buong katawan ay inihugpong at pinag-isa ng itinutustos ng bawat dugtong ayon sa sukat ng paggawa ng bawat isang bahagi. Kaya nga, ang paglago ng katawan ay gumagawa sa ikatitibay ng kaniyang sarili niya sa pag-ibig."
                },
                "17": {
                    "verse_nr": "17",
                    "verse": "Namumuhay Bilang mga Anak ng Liwanag - Kaya nga, sinasabi ko ito at pinatotohanan sa Panginoon na huwag na kayong mamuhay tulad ng ibang mga Gentil na namuhay sa kanilang pag-iisip na walang kabuluhan."
                },
                "18": {
                    "verse_nr": "18",
                    "verse": "Ang kanilang pang-unawa aynadidimlan, mga napahiwalay sa buhay ng Diyos, dahil sa kanilang kawalan ng kaalaman, dahil sa katigasan ng kanilang mga puso."
                },
                "19": {
                    "verse_nr": "19",
                    "verse": "Sa kanilang kawalan ng pakiramdam ay isinuko nila ang kanilang mga sarili sa kahalayan upang magawa nila ang lahat ng karumihan na may kasakiman."
                },
                "20": {
                    "verse_nr": "20",
                    "verse": "Ngunit hindi sa ganoong paraan kayo natuto patungkol kay Cristo."
                },
                "21": {
                    "verse_nr": "21",
                    "verse": "Totoong narinig ninyo siya at tinuruan niya kayo ayon sa katotohanang na kay Jesus."
                },
                "22": {
                    "verse_nr": "22",
                    "verse": "Hubarin ninyo ang dating pagkatao ayon sa dating pamumuhay na sinisira ayon sa mapandayang pagnanasa."
                },
                "23": {
                    "verse_nr": "23",
                    "verse": "Magpanibago kayong muli sa espiritu ng inyong kaisipan."
                },
                "24": {
                    "verse_nr": "24",
                    "verse": "At isuot ninyo ang bagong pagkatao na ayon sa Diyos ay nilalang sa katuwiran at totoong kabanalan."
                },
                "25": {
                    "verse_nr": "25",
                    "verse": "Kaya nga, sa paghubad ninyo ng kasinungalingan ay magsalita ng katotohanan ang bawat isa sa kaniyang kapwa sapagkat tayo ay bahagi ng bawat isa."
                },
                "26": {
                    "verse_nr": "26",
                    "verse": "Magalit kayo at huwag kayong magkasala. Huwag ninyong bayaang lumubog ang araw sa inyong pagkapoot."
                },
                "27": {
                    "verse_nr": "27",
                    "verse": "Huwag din ninyong bigyan ngpuwang ang diyablo."
                },
                "28": {
                    "verse_nr": "28",
                    "verse": "Ang nagnanakaw ay huwag nang magnakaw, sa halip ay magpagal siya. Dapat niyang gamitin ang kaniyang mga kamay sa paggawa ng mabuti upang siya ay makapagbahagi sa nangangailangan."
                },
                "29": {
                    "verse_nr": "29",
                    "verse": "Huwag ninyong pabayaang mamutawi sa inyong mga bibig ang anumang bulok na salita. Subalit kung mayroon man, ay mamutawi yaong mabuti na kagamit-gamit sa ikatitibay upang ito ay makapagbigay biyaya sa nakikinig."
                },
                "30": {
                    "verse_nr": "30",
                    "verse": "Huwag ninyong pighatiin ang Banal na Espiritu ng Diyos. Sa pamama\u00adgitan niya ay natatakan kayo para sa araw ng katubusan."
                },
                "31": {
                    "verse_nr": "31",
                    "verse": "Alisin ninyo ang lahat ng sama ng loob, galit, poot, sigawan, panlalait at lahat ng uri ng masamang hangarin."
                },
                "32": {
                    "verse_nr": "32",
                    "verse": "Maging mabait kayo sa isa\u2019t isa, mahabagin, nagpapatawaran sa isa\u2019t isa, kung papaanong pinatawad kayo ng Diyos kay Cristo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kaya nga, tularan ninyo ang Diyos bilang mga minamahal na mga anak."
                },
                "2": {
                    "verse_nr": "2",
                    "verse": "Mamuhay kayo sa pag-ibig tulad din ng pag-ibig ni Cristo sa atin. Ipinagkaloob niya ang kaniyang sarili para sa atin na isang handog at haing mabangong samyo sa Diyos."
                },
                "3": {
                    "verse_nr": "3",
                    "verse": "Huwag man lang mabanggit sa inyo ang pakikiapid at lahat ng karumihan o kasakiman. Nararapat na huwag itong mabanggit sa mga banal."
                },
                "4": {
                    "verse_nr": "4",
                    "verse": "Ang mahalay at walang kabuluhan o malaswang pananalita ay hindi nararapat sa inyo. Sa halip, kayo ay maging mapagpasalamat."
                },
                "5": {
                    "verse_nr": "5",
                    "verse": "Ito ay sapagkat nalalaman ninyo na ang nakikiapid, o maruming tao o sakim na sumasamba sa mga diyos-diyosan ay walang mamanahin sa paghahari ni Cristo at ng Diyos."
                },
                "6": {
                    "verse_nr": "6",
                    "verse": "Huwag ninyong hayaang dayain kayo ng sinuman sa pamamagitan ng mga walang kabuluhang salita sapagkat sa mga bagay na ito ang poot ng Diyos ay dumarating sa mga anak na masuwayin."
                },
                "7": {
                    "verse_nr": "7",
                    "verse": "Huwag nga kayong maging kabahaging kasama nila."
                },
                "8": {
                    "verse_nr": "8",
                    "verse": "Ito ay sapagkat dati kayong mga nasa kadiliman ngunit ngayon ay kaliwanagan sa Panginoon. Mamuhay kayo bilang mga anak ng liwanag."
                },
                "9": {
                    "verse_nr": "9",
                    "verse": "Ito ay sapagkat ang bunga ng Espiritu ay pawang kabutihan at katuwiran at katotohanan."
                },
                "10": {
                    "verse_nr": "10",
                    "verse": "Patu\u00adnayan ninyo kung ano ang lubos na nakakalugod sa Panginoon."
                },
                "11": {
                    "verse_nr": "11",
                    "verse": "At huwag kayong magkaroon ng pakikipag-isa sa mga gawa ng kadiliman na hindi nagbubunga, sa halip ay inyong sawayin ang mga ito."
                },
                "12": {
                    "verse_nr": "12",
                    "verse": "Ito ay sapagkat nakakahiyang banggitin ang mga bagay na ginagawa nila sa lihim."
                },
                "13": {
                    "verse_nr": "13",
                    "verse": "Ngunit nalalantad ang lahat ng mga bagay na sinasaway ng liwanag sapagkat ang liwanag ang naglalantad ng lahat ng mga bagay."
                },
                "14": {
                    "verse_nr": "14",
                    "verse": "Dahil dito, sinabi niya: Gumising kayo na natutulog at bumangon mula sa mga patay. At sa inyo si Cristo ay maglili\u00adwanag."
                },
                "15": {
                    "verse_nr": "15",
                    "verse": "Magsikap kayong mamuhay nang may buong pag-iingat, hindi tulad nghangal kundi tulad ng mga pantas."
                },
                "16": {
                    "verse_nr": "16",
                    "verse": "Saman\u00adtalahin ninyo ang panahon dahil ang mga araw ay masama."
                },
                "17": {
                    "verse_nr": "17",
                    "verse": "Kaya nga, huwag kayong maging mga mangmang, subalit unawain ninyo kung ano ang kalooban ng Panginoon."
                },
                "18": {
                    "verse_nr": "18",
                    "verse": "Huwag kayong malasing sa alak na naroroon ang kawalan ng pagpipigil sa sarili, sa halip ay mapuspos kayo ng Espiritu."
                },
                "19": {
                    "verse_nr": "19",
                    "verse": "Mag-usap kayo sa isa\u2019t isa sa mga awit at mga himno at mga espirituwal na awit. Umawit at magpuri kayo sa Panginoon sa inyong puso."
                },
                "20": {
                    "verse_nr": "20",
                    "verse": "Sa lahat ng mga bagay ay magpasalamat kayong lagi sa Diyos at Amasa pangalan ng ating Panginoong Jesucristo."
                },
                "21": {
                    "verse_nr": "21",
                    "verse": "Ipasakop ninyo ang inyong mga sarili sa isa\u2019t isa sa pagkatakot sa Diyos."
                },
                "22": {
                    "verse_nr": "22",
                    "verse": "Mga Asawang Babae at Mga Asawang Lalaki - Mga asawang babae, magpasakop kayo sa inyo-inyong asawa gaya ng pagpapasakop ninyo sa Panginoon."
                },
                "23": {
                    "verse_nr": "23",
                    "verse": "Ito ay sapagkat ang asawang lalaki ay siyang ulo ng asawang babae, tulad ni Cristo na ulo ng iglesiya at tagapagligtas ng katawan."
                },
                "24": {
                    "verse_nr": "24",
                    "verse": "Kung papaanong ang iglesiya ay nagpasakop kay Cristo, gayundin ang mga asawang babae ay magpasakop sa sarili nilang mga asawa sa lahat ng mga bagay."
                },
                "25": {
                    "verse_nr": "25",
                    "verse": "Mga asawang lalaki, ibigin ninyo ang inyong asawa tulad ng pagmamahal ni Cristo sa iglesiya at ipinagkaloob niya ang kaniyang sarili para dito."
                },
                "26": {
                    "verse_nr": "26",
                    "verse": "Ito ay upang kaniyang gawing banal ang iglesiya sa pamamagitan ng paghuhugas ng tubig sa salita. Ipinagkaloob niya ang kaniyang sarili upang gawing banal ang iglesiya."
                },
                "27": {
                    "verse_nr": "27",
                    "verse": "Ito ay upang maiharap niya ang iglesiya sa kaniyang sarili na isang marilag na iglesiya, walang batik o kulubot o anumang mga gayong bagay, sa halip, ang iglesiya ay maging banal at walang kapintasan."
                },
                "28": {
                    "verse_nr": "28",
                    "verse": "Dapat ibigin ng mga asawang lalaki ang kanilang mga asawa tulad ng pag-ibig nila sa kanilang sariling katawan. Siya na nagmamahal sakaniyang asawa ay nagmamahal sa kaniyang sarili."
                },
                "29": {
                    "verse_nr": "29",
                    "verse": "Ito ay sapagkat wala pang sinumang namuhi sa kaniyang sariling katawan kundi inaalagaan ito at minamahal tulad ng ginagawa ng Panginoon sa iglesiya."
                },
                "30": {
                    "verse_nr": "30",
                    "verse": "Ito ay dahil tayo ay bahagi ng kaniyang katawan, ng kaniyang laman at ng kaniyang mga buto."
                },
                "31": {
                    "verse_nr": "31",
                    "verse": "Dahil dito, iiwan ng lalaki ang kaniyang ama at ina at makikipag-isa sa kaniyang asawa at ang dalawa ay magiging isang laman."
                },
                "32": {
                    "verse_nr": "32",
                    "verse": "Ito ay isang dakilang hiwaga, ngunit nagsasa\u00adlita ako patungkol kay Cristo at sa iglesiya."
                },
                "33": {
                    "verse_nr": "33",
                    "verse": "Gayunman, ang bawat isa sa inyo ay magmahal sa kaniyang asawang babae tulad sa kaniyang sarili. Ang asawang babae ay magpitagan sa kaniyang asawa."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Mga Anak at Mga Magulang - Mga anak, sundin ninyo ang inyong mga magulang sa Panginoon dahil ito ay matuwid."
                },
                "2": {
                    "verse_nr": "2",
                    "verse": "Igalang ninyo ang inyong ama at ina. Ito ang unang utos na may pangako:"
                },
                "3": {
                    "verse_nr": "3",
                    "verse": "Gawin ninyo ito upang maging mabuti para sa inyo at kayo ay mamuhay nang matagal sa lupa."
                },
                "4": {
                    "verse_nr": "4",
                    "verse": "Mga ama, huwag ninyong ibunsod sa galit ang inyong mga anak sa halip ay alagaan ninyo sila sa pagsasanay at sa turo ng Panginoon."
                },
                "5": {
                    "verse_nr": "5",
                    "verse": "Mga Alipin at Mga Panginoon - Mga alipin, maging masunurin kayo sa inyong panginoon ayon sa laman at sundin ninyo sila nang may pagkatakot at panginginig at sa katapatan ng inyong mga puso tulad ng pagsunod ninyo kay Cristo."
                },
                "6": {
                    "verse_nr": "6",
                    "verse": "Sumunod kayo hindi upang magbigay lugod sa kanila tuwing sila ay nakatingin sa inyo, kundi bilang mga alipinni Cristo na gumagawa ng kalooban ng Diyos mula sa inyong kaluluwa."
                },
                "7": {
                    "verse_nr": "7",
                    "verse": "Sumunod kayo nang may mabuting kalooban na gumagawa ng paglilingkod sa Panginoon at hindi sa tao."
                },
                "8": {
                    "verse_nr": "8",
                    "verse": "Nalalaman ninyo na ang anumang mabuting nagawa ng bawat isa, gayundin ang tatanggapin niya mula sa Panginoon, maging siya ay alipin o malaya."
                },
                "9": {
                    "verse_nr": "9",
                    "verse": "Mga panginoon, gawin ninyo ang gayunding mga bagay sa kanila. Tigilan ninyo ang pagbabanta dahil nalalaman ninyo na ang sarili ninyong Panginoon ay nasa langit at siya ay hindi nagtatangi ng mga tao."
                },
                "10": {
                    "verse_nr": "10",
                    "verse": "Ang Baluting Ibinibigay ng Diyos - Sa katapusan mga kapatid, magpakatibay kayo sa Panginoon at sa kaniyang makapangyarihang lakas."
                },
                "11": {
                    "verse_nr": "11",
                    "verse": "Isuot ninyo ang buong baluti ng Diyos upang kayo ay makatayo laban sa mga lalang ng diyablo."
                },
                "12": {
                    "verse_nr": "12",
                    "verse": "Ito ay sapagkat nakikipagtunggali tayo, hindi laban sa laman at dugo, subalit laban sa mga pamunuan, laban sa mga kapamahalaan, laban sa mga makapangyayari sa kadiliman sa kapanahunang ito at laban sa espirituwal na kasamaan sa mga dako ng kalangitan."
                },
                "13": {
                    "verse_nr": "13",
                    "verse": "Dahil dito, kunin ninyo ang buong baluti ng Diyos upang kayo ay makatayo laban sa masamang araw at pagkagawa ninyo ng lahat ng mga bagay ay manatili kayong nakatayo."
                },
                "14": {
                    "verse_nr": "14",
                    "verse": "Tumayo nga kayo na nabibigkisan ang inyong mga balakang ng katotohanan at isuot ninyo ang baluting pandibdib ng katuwiran."
                },
                "15": {
                    "verse_nr": "15",
                    "verse": "Sa inyong mga paa ay isuot ang kahandaan ng ebanghelyo ng kapayapaan."
                },
                "16": {
                    "verse_nr": "16",
                    "verse": "Higit sa lahat, kunin ninyo ang kalasag ng pananampalataya. Sa pamamagitan nito ay maaapula ninyo ang mga nag-aapoy na palaso ng masama."
                },
                "17": {
                    "verse_nr": "17",
                    "verse": "Tanggapin din ninyo ang helmet ng kaligtasan at ang tabak ng Espiritu na siyang salita ng Diyos."
                },
                "18": {
                    "verse_nr": "18",
                    "verse": "Sa lahat ninyong pananalangin at pagdaing ay manalangin kayong lagi sa pamamagitan ng Espiritu. Sa bagay na ito ay magpuyat kayo na may buong pagtitiyaga at pagdaing para sa lahat ng mga banal."
                },
                "19": {
                    "verse_nr": "19",
                    "verse": "Ipanalangin ninyo ako, na bigyan ako ng pananalita, upang magkaroon ako ng tapang sa pagbukas ko ng aking bibig, upang maipahayag ang hiwaga ng ebanghelyo."
                },
                "20": {
                    "verse_nr": "20",
                    "verse": "Dahil sa ebanghelyo, ako ay isang kinatawan na nakatanikala upang sa pamamagitan nito, makapagsalita akong may katapangan gaya ng dapat kong pagsasalita."
                },
                "21": {
                    "verse_nr": "21",
                    "verse": "Panghuli ng Pagbati - Ipahahayag sa inyo ni Tiquico ang lahat ng mga bagay patungkol sa akin upang malaman ninyo ang mga bagay patungkol sa akin at ang mga ginagawa ko. Siya ay isang minamahal na kapatid at matapat na tagapaglingkod sa Panginoon."
                },
                "22": {
                    "verse_nr": "22",
                    "verse": "Isinugo ko siya sa inyo para sa bagay na ito upang malaman ninyo ang mga bagay patungkol sa amin at mapalakas niya ang inyong loob."
                },
                "23": {
                    "verse_nr": "23",
                    "verse": "Mga kapatid, sumainyo ang kapayapaan at pag-ibig na may pananampalataya mula sa Diyos Ama at Panginoong Jesucristo."
                },
                "24": {
                    "verse_nr": "24",
                    "verse": "Biyaya ang sumakanilang lahat na umiibig ng dalisay sa ating Panginoong Jesucristo. Siya nawa!"
                }
            }
        }
    }
}