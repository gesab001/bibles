{
    "version": "SND",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Akong si Pablo ay isang apostol, hindi nagmula sa tao, ni sa pamamagitan ng tao. Ako ay apostol sa pamamagitan ni Jesucristo at sa pamamagitan ng Diyos Ama na nagbangon sa kaniya mula sa mga patay."
                },
                "2": {
                    "verse_nr": "2",
                    "verse": "Kasama ang lahat ng mga kapatid na naririto, sumusulat ako sa mga iglesiya sa Galacia."
                },
                "3": {
                    "verse_nr": "3",
                    "verse": "Sumainyo nawa ang biyaya at kapayapaang mula sa Diyos na ating Ama at mula sa ating Panginoong Jesucristo."
                },
                "4": {
                    "verse_nr": "4",
                    "verse": "Siya ang nagbigay ng kaniyang sarili para sa ating mga kasalanan upang iligtas tayo mula sa kasalukuyang kapanahunan na masama, ayon sa kalooban ng Diyos at ating Ama."
                },
                "5": {
                    "verse_nr": "5",
                    "verse": "Suma\u00adkaniya ang kaluwalhatian magpakailanman. Siya nawa."
                },
                "6": {
                    "verse_nr": "6",
                    "verse": "Walang Ibang Ebanghelyo - Ako ay namamangha sa kaparaanan kung bakit napakadali ninyong lumayo mula sa tumawag sa inyo sa biyaya ni Cristo patungo sa kakaibang uri ng ebanghelyo."
                },
                "7": {
                    "verse_nr": "7",
                    "verse": "Hindi ito talagang kakaibang ebangheyo maliban na may ilangmga tao na gumugulo sa inyo. Ibig nilang palitan ang ebanghelyo ni Cristo."
                },
                "8": {
                    "verse_nr": "8",
                    "verse": "Subalit kahit kami o isang anghel man na mula sa langit ay mangaral ng ebanghelyo na salungat sa ipinapangaral namin sa inyo, sumpain nawa siya ng Diyos."
                },
                "9": {
                    "verse_nr": "9",
                    "verse": "Gaya ng nasabi na namin noong una pa, sasabihin ko ulit ngayon: Kung ang sinuman ay nangangaral nang salungat sa ebanghelyo na inyong natanggap, sumpain nawa siya ng Diyos."
                },
                "10": {
                    "verse_nr": "10",
                    "verse": "Sapagkat hinihikayat ko ba ngayon ang mga tao o ang Diyos? Ako ba ay naghahangad upang magbigay-lugod sa mga tao? Ito ay sapagkat kung sa mga tao pa ako nagbibigay-lugod, hindi na ako dapat maging alipin ni Cristo."
                },
                "11": {
                    "verse_nr": "11",
                    "verse": "Tinawag ng Diyos si Pablo - Mga kapatid, ipinaalam ko sa inyo, na ang ebanghelyo na ipinangaral ko ay hindi nagmula sa tao."
                },
                "12": {
                    "verse_nr": "12",
                    "verse": "Ito ay sapagkat hindi ko ito tinanggap mula sa tao, ni itinuro man ito ng tao sa akin. Bagkus, ipinahayag ito ni Jesucristo sa akin."
                },
                "13": {
                    "verse_nr": "13",
                    "verse": "Sapagkat narinig na ninyo ang patungkol sa dati kong paraan ng pamumuhay noong ako ay sakop pa ng Judaismo. Labis kong pinag-uusig ang iglesiya ng Diyos at winawasak ko ito."
                },
                "14": {
                    "verse_nr": "14",
                    "verse": "Nahigitan ko sa pagtupad sa mga kaugaliang Judaismo ang mga kasinggulang ko na aking kalahi. Ako ay nagsumi\u00adgasig ng labis sa pagsunod sa mga kaugalian ng aking mga ninuno."
                },
                "15": {
                    "verse_nr": "15",
                    "verse": "Nasa sinapupunan pa lamang ako ng aking ina, pinili na ako ng Diyos at tinawag na niya ako sa pamamagitan ng kaniyang biyaya."
                },
                "16": {
                    "verse_nr": "16",
                    "verse": "Ikinalugod ng Diyos na mahayag sa akin ang kaniyang Anak upang maipangaral ko siya sa mga Gentil. Hindi ako sumangguni agad sa tao."
                },
                "17": {
                    "verse_nr": "17",
                    "verse": "Hindi rin ako umahon sa Jerusalem upang makipagkita sa mga apostol na nauna sa akin. Sa halip, ako ay nagpunta sa Arabia at pagkatapos ay nagbalik sa Damasco."
                },
                "18": {
                    "verse_nr": "18",
                    "verse": "Makalipas ang tatlong taon, umahon ako sa Jerusalem upangmakipagkilala kay Pedro. Tumira akong kasama niya sa loob ng dalawang linggo."
                },
                "19": {
                    "verse_nr": "19",
                    "verse": "Ngunit wala akong nakitang ibang apostol maliban kay Santiago na nakakabatang kapatid ng Panginoon."
                },
                "20": {
                    "verse_nr": "20",
                    "verse": "Patungkol sa mga bagay na ito na aking sinusulat, pinatutunayan ko sa harap ng Diyos na hindi ako nagsisinungaling."
                },
                "21": {
                    "verse_nr": "21",
                    "verse": "Pagkatapos, pumunta ako sa mga lupain ng Siria at Cilicia."
                },
                "22": {
                    "verse_nr": "22",
                    "verse": "Hindi pa kilala ng mga iglesiya ni Cristo sa Judea ang aking mukha."
                },
                "23": {
                    "verse_nr": "23",
                    "verse": "Narinig lang nila ang patungkol sa akin. Narinig nila na: Ang lalaking dating umuusig sa atinay nangangaral na ngayon ng ebanghelyo. Ipinangangaral niyaang pananampalatayang dati ay kaniyang winawasak."
                },
                "24": {
                    "verse_nr": "24",
                    "verse": "At niluwalhati nila ang Diyos dahil sa akin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tinanggap ng mga Apostol si Pablo - Makalipas ang labing-apat na taon, umahon akong muli sa Jerusalem kasama si Bernabe. Isinama ko rin si Tito."
                },
                "2": {
                    "verse_nr": "2",
                    "verse": "Umahon ako ayon sa inihayag ng Diyos sa akin at ipinaliwanag ko sa kanila ang ebanghelyo na aking ipinangaral sa mga Gentil. Ngunit sa mga ipinapalagay na nasa matataas na katungkulan ay ipinaliwanag ko nang sarilinan ang ebanghelyo, baka ako ay tumatakbo o tumakbo ng walang katuturan."
                },
                "3": {
                    "verse_nr": "3",
                    "verse": "Bagaman si Tito na kasama ko ay isangGriyego, hindi nila siya napilit na magpatuli."
                },
                "4": {
                    "verse_nr": "4",
                    "verse": "Ito ay kagagawan ng ilang hindi tunay na mga kapatid na pumasok ng palihim upang matyagan ang kalayaang tinaglay namin kay Cristo Jesus nang sa gayon gawin nila kaming mga alipin."
                },
                "5": {
                    "verse_nr": "5",
                    "verse": "Hindi kami nagpailalim sa kanila kahit sandaling panahon lamang upang ang katotohanan ng ebanghelyo ay manatili sa inyo."
                },
                "6": {
                    "verse_nr": "6",
                    "verse": "Ngunit ang mga lalaking ipinapalagay na mga may katung\u00adkulan sa akin, walang anuman sa akin kung sino sila. Hindi tinatanggap ng Diyos ang tao batay sa kaniyang panlabas na kaanyuan sapagkat iyon na wari ay kinikilalang mga may matataas na katungkulan ay walang ano mang naidagdag sa aking itinuro."
                },
                "7": {
                    "verse_nr": "7",
                    "verse": "Sa halip, nakita nila na ipinagkatiwala sa akin ng Diyos ang ebanghelyo para sa mga hindi nasa pagtutuli. Ito ay gaya rin naman ng pagkakatiwala niya ng ebanghelyo kay Pedro para sa mga nasa pagtutuli."
                },
                "8": {
                    "verse_nr": "8",
                    "verse": "Ito ay sapagkat ang Diyos na gumawa kay Pedro upang maging apostol sa mga tuli ay siya ring Diyos na gumawa sa akin para sa mga Gentil."
                },
                "9": {
                    "verse_nr": "9",
                    "verse": "Si Santiago, Cefas at Juan ang mga kinilalang mga haligi. Nang maunawaan nila ang biyayang ibinigay ng Diyos sa akin, iniabot nila ang kanilang kanang kamay ng pakikisama kay Bernabe at sa akin. Ibinigay nila ito upang kami ay pumaroon sa mga Gentil at sila naman ay sa mga Judio na mga tuli."
                },
                "10": {
                    "verse_nr": "10",
                    "verse": "Ang kahilingan lamang nila ay huwag naming kalilimutan ang mga dukha na siya ko rin namang pinagsisikapang gawin."
                },
                "11": {
                    "verse_nr": "11",
                    "verse": "Sinalungat ni Pablo si Pedro - Nang si Pedro ay dumating sa Antioquia, tinutulan ko siya nang harapan dahil siya ay mali."
                },
                "12": {
                    "verse_nr": "12",
                    "verse": "Ito ay sapagkat nang hindi pa dumarating ang ilang lalaking galing kay Santiago, siya ay kumakaing kasalo ng mga Gentil. Ngunit nang sila ay dumating, lumayo siya at humiwalay dahil sa takot siya sa mga nasa pagtutuli."
                },
                "13": {
                    "verse_nr": "13",
                    "verse": "At ang ibang Judio ay sumama na rin sa kaniyang pagkukunwari, kaya maging si Bernabe ay nahikayat na rin ng kanilang pagkukunwari."
                },
                "14": {
                    "verse_nr": "14",
                    "verse": "Subalit nakita kong hindi sila lumalakad ng matuwid ayon sa katotohanan ng ebanghelyo. Dahil dito, sinabi ko kay Pedro sa harap ng lahat: Ikaw na isang Judio ay namumuhay nang tulad ng mga Gentil at hindi tulad ng mga Judio, bakit mo pinipilit ang mga Gentil na mamuhay tulad ng mga Judio?"
                },
                "15": {
                    "verse_nr": "15",
                    "verse": "Kami ay likas na mga Judio, at hindi kami mga makasalanang Gentil."
                },
                "16": {
                    "verse_nr": "16",
                    "verse": "Alam natin na ang isang tao ay hindi pinapaging-matuwid sa pamamagitan ng gawa ng kautusan kundi sapamamagitan ng pananampalataya kay Cristo Jesus. Tayo rin ay sumampalataya kay Cristo Jesus upang tayo ay mapaging-matuwid sa pamamagitan ng pananampalataya kay Cristo at hindi sa pamamagitan ng pagsasagawa ng kautusan. Kaya nga, walang sinumang mapapaging-matuwid sa pamama\u00adgitan ng pagsasagawa ng kautusan."
                },
                "17": {
                    "verse_nr": "17",
                    "verse": "Kung habang nagsisikap tayong mapaging-matuwid sa pamamagitan ni Cristo, ay nasumpungan pa tayo sa ating mga sarili na mga makasalanan, si Cristo ba, kung gayon, ay tagapaglingkod ng kasalanan? Huwag nawang mangyari."
                },
                "18": {
                    "verse_nr": "18",
                    "verse": "Ito ay sapagkat kung itatayo kong muli ang mga bagay na winasak ko na, pinatutunayan ko lamang na ako ay isang manlalabag ng kautusan."
                },
                "19": {
                    "verse_nr": "19",
                    "verse": "Ito ay sapagkat ako, sa pamama\u00adgitan ng kautusan ay namatay sa kautusan, upang ako ay mabuhay sa Diyos."
                },
                "20": {
                    "verse_nr": "20",
                    "verse": "Napako ako sa krus na kasama ni Cristo, gayunman ako ay nabubuhay. Ngunit hindi na ako ang nabubuhay kundi si Cristo na ang nabubuhay sa akin. Ang buhay na ikinabubuhay ko ngayon sa laman ay ikinabubuhay ko sa pananampalataya ng Anak ng Diyos na siyang umibig sa akin at nagbigay ng kaniyang sarili para sa akin."
                },
                "21": {
                    "verse_nr": "21",
                    "verse": "Hindi ko winalang-kabuluhan ang biyaya ng Diyos sapagkat kung ang pagiging-matuwid ay sa pamamagitan ng kautusan, si Cristo ay namatay ng walang-kabuluhan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pananampalataya o Pagsunod sa Kautusan - O mangmang na mga taga-Galacia, sino ang bumighani sa inyo upang huwag ninyong sundin ang katotohanan? Malinaw naming ipinaliwanag sa inyo ang patungkol kay Jesu\u00adcristo na ang mga tao ang nagpako sa kaniya."
                },
                "2": {
                    "verse_nr": "2",
                    "verse": "Ito lamang ang ibig kong malaman mula sa inyo: Tinanggap ba ninyo ang Espiritu sa pamamagitan ng mga gawa ng kautusan, o sa pamamagitan ng pakikinig na may pananampalataya?"
                },
                "3": {
                    "verse_nr": "3",
                    "verse": "Ganyan ba kayo kamangmang?Kayo ay nagsimula sa pamamagitan ng Espiritu. Kayo ba ngayon ay ginawang ganap sa pamamagitan ng gawa ng tao?"
                },
                "4": {
                    "verse_nr": "4",
                    "verse": "Kayo ba ay naghirap sa maraming bagay para lang sa walang kabuluhan, kung ito nga ay walang kabuluhan?"
                },
                "5": {
                    "verse_nr": "5",
                    "verse": "Ibinibigay ng Diyos sa inyo ang kaniyang Espiritu at gumagawa ng mga himala sa inyong kalagitnaan. Kaya nga, ginawa ba niya ito sa pamamagitan ng mga gawa ng kautusan o sa pamamagitan ng pakikinig na may pananam\u00adpalataya?"
                },
                "6": {
                    "verse_nr": "6",
                    "verse": "Sa ganito ring paraan, si Abraham ay sumampalataya sa Diyos at iyon ay ibinilang sa kaniya na katuwiran."
                },
                "7": {
                    "verse_nr": "7",
                    "verse": "Kaya nga, alamin ninyo na ang mga anak ni Abraham ay mga suma\u00adsampalataya."
                },
                "8": {
                    "verse_nr": "8",
                    "verse": "Nakita na nang una pa sa kasulatan na pinapaging-matuwid ng Diyos ang mga Gentil sa pamamagitan ng pananampalataya. Noon pa ay ipinahayag na ng kasulatan ang ebanghelyo kay Abraham: Pagpapalain ng Diyos ang lahat ng bansa sa pamamagitan mo."
                },
                "9": {
                    "verse_nr": "9",
                    "verse": "Ito ay upang ang may pananampalataya ay pinagpapalang kasama ni Abraham na sumampalataya."
                },
                "10": {
                    "verse_nr": "10",
                    "verse": "Ito ay sapagkat ang lahat ng nasa ilalim ng kautusan ay nasa ilalim ng sumpa, dahil nasusulat: Sinumpa ang lahat ng mga hindi nagpapatuloy sa paggawa ng lahat ng mga bagay na nakasulat sa aklat ng kautusan."
                },
                "11": {
                    "verse_nr": "11",
                    "verse": "Ngunit maliwanag na walang sinumang pinapaging-matuwid sa harap ng Diyos sa pamamagitan ng kautusan, sapagkat ang matuwid ay mabubuhay sa pamamagitan ng pananampalataya."
                },
                "12": {
                    "verse_nr": "12",
                    "verse": "Ngunit ang kautusan ay hindi sa pananampalataya. Subalit ang taong gumaganap ng mga bagay na ito ay mabubuhay sa pamamagitan nito."
                },
                "13": {
                    "verse_nr": "13",
                    "verse": "Nang si Cristo ay naging sumpa nang dahil sa atin, tinubos niya tayo mula sa sumpa ng kautusan sapagkat nasusulat: Sumpain ang sinumang ibinibitin sa punong-kahoy."
                },
                "14": {
                    "verse_nr": "14",
                    "verse": "Ito ay upang ang pagpapalang ibinigay ng Diyos kay Abraham ay dumating sa mga Gentil sa pamamagitan ni Cristo Jesus. Ito ay upang sa pamamagitan ng pananampalataya ay matanggap natin ang ipinangakong Espiritu."
                },
                "15": {
                    "verse_nr": "15",
                    "verse": "Ang Kautusan at ang Pangako - Mga kapatid, ako ay nagsasalita ayon sa pananalita ngtao. Kahit na ito ay tipan lamang ng tao, kung ito ay pinagtibay, walang sinumang nagpapawalang-bisa o nagdadagdag nito."
                },
                "16": {
                    "verse_nr": "16",
                    "verse": "Ngunit ngayon, ang mga pangako ay sinabi kay Abraham at sa kaniyang binhi. Hindi sinabi: Sa mga maraming binhi. Sa halip, ay sa iisa sinabi: At sa iyong binhi, at ang binhing iyan ay si Cristo."
                },
                "17": {
                    "verse_nr": "17",
                    "verse": "Ngayon ay sinasabi ko ito: Ang tipan ay pinagtibay na ng Diyos noong una pa man kay Cristo. Pagkalipas ng apat na raan at tatlumpung taon, ang kautusan ay dumating ngunit hindi nito binawi sa tipan at hindi nito pinawalang-bisa ang pangako."
                },
                "18": {
                    "verse_nr": "18",
                    "verse": "Ito ay sapagkat kung ang mana ay nakabatay sa kautusan, ito ay hindi na nakabatay sa pangako. Ngunit ang mana ay ipinagkaloob ng Diyos kay Abraham sa pamamagitan ng pangako."
                },
                "19": {
                    "verse_nr": "19",
                    "verse": "Kaya nga, ano ang layunin ng kautusan? Ito ay idinagdag ng Diyos dahil sa pagsalansang, hanggang sa dumating ang binhi, na siyang binigyan ng pangako. Ang kautusan ay itinakda sa pamamagitan ng mga anghel sa kamay ng isang tagapamagitan."
                },
                "20": {
                    "verse_nr": "20",
                    "verse": "Ang tagapamagitan ay hindi para sa isang panig lamang, ngunit ang Diyos ay iisa."
                },
                "21": {
                    "verse_nr": "21",
                    "verse": "Kaya nga, kung magkagayon, ang kautusan ba ay laban sa mga pangakong ibinigay ng Diyos? Huwag nawang mang\u00adyari. Ito ay sapagkat kung maaring makapagkaloob ng isang kautusan na makakapagbigay ng buhay, tunay ngang ang pagpapaging-matuwid ay sa pamamagitan ng kautusan."
                },
                "22": {
                    "verse_nr": "22",
                    "verse": "Subalit ang hangganang itinakda ng kasulatan ay, ang bawat isa ay nasa ilalim ng kasalanan upang ang pangako na dumating sa pamamagitan ng pananampalataya kay Jesucristo ay maibigay sa lahat ng mga nananampalataya."
                },
                "23": {
                    "verse_nr": "23",
                    "verse": "Ngunit bago dumating ang pananampalataya, tayo ay nabilanggo sa ilalim ng kautusan, at nilagyan ng hangganan para sa pananampalataya na ihahayag pagkatapos."
                },
                "24": {
                    "verse_nr": "24",
                    "verse": "Kayanga, ang kautusan ang naging patnugot natin upang tayoay dalhin kay Cristo at upang tayo ay mapaging-matuwidsa pamamagitan ng pananampalataya."
                },
                "25": {
                    "verse_nr": "25",
                    "verse": "Ngayon, kapag dumating na ang pananampalataya, tayo ay hindi na sa ilalim ng isang patnugot."
                },
                "26": {
                    "verse_nr": "26",
                    "verse": "Mga Anak ng Diyos - Sapagkat sa pamamagitan ng pananampalataya kay Cristo Jesus kayong lahat ay naging mga anak ng Diyos."
                },
                "27": {
                    "verse_nr": "27",
                    "verse": "Ito ay sapagkat lahat kayong binawtismuhan kay Cristo, ay ibinihis ninyo si Cristo."
                },
                "28": {
                    "verse_nr": "28",
                    "verse": "Walang pagkakaiba sa Judio at sa Griyego. Walang alipin o malaya man. Walang lalaki o babae sapagkat iisa kayong lahat kay Cristo Jesus."
                },
                "29": {
                    "verse_nr": "29",
                    "verse": "Yamang kayo ay kay Cristo, binhi kayo ni Abraham at mga tagapagmana ayon sa pangako."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ngayon ay sinasabi: Habang ang tagapagmana ay bata pa, wala siyang pagkakaiba sa isang alipin, bagaman siya ay panginoon ng lahat."
                },
                "2": {
                    "verse_nr": "2",
                    "verse": "Subalit siya ay nasa ilalim pa ng mga tagapag-alaga at mga katiwala hanggang sa panahong unang itinakda ng ama."
                },
                "3": {
                    "verse_nr": "3",
                    "verse": "Gayundin naman tayo nang tayo ay mga sanggol pa, tayo ay mga alipin sa ilalim ng mga pangunahing aral ng sanlibutan."
                },
                "4": {
                    "verse_nr": "4",
                    "verse": "Ngunit nang ang takdang panahon ay dumating, isinugo ng Diyos ang kaniyang Anak na ipinanganak ng isang babae at ipinanganak sa ilalim ng kautusan."
                },
                "5": {
                    "verse_nr": "5",
                    "verse": "Ito ay upang tubusin ang mga nasa ilalim ng kautusan at upang matanggap natin ang pagkaampon bilang mga anak."
                },
                "6": {
                    "verse_nr": "6",
                    "verse": "Sapagkat kayo ay mga anak, isinugo ng Diyos ang Espiritu ng kaniyang Anak sa inyong mga puso na tumatawag: Abba, Ama."
                },
                "7": {
                    "verse_nr": "7",
                    "verse": "Kaya nga, ikaw ay hindi na isang alipin, subalit isa nang anak. Atkung ikaw ay isang anak, ikaw rin naman ay tagapagmana ng Diyos sa pamamagitan ni Cristo."
                },
                "8": {
                    "verse_nr": "8",
                    "verse": "Ang Pagmamalasakit ni Pablo sa mga Taga-Galacia - Subalit totoo nga na nang panahong hindi ninyo nakikilala ang Diyos, kayo ay naglilingkod sa mga bagay na likas na hindi mga diyos."
                },
                "9": {
                    "verse_nr": "9",
                    "verse": "Ngunit ngayon, nakilala na ninyo ang Diyos, o kaya ay nakilala na kayo ng Diyos. Papaanong kayo ay muling nagbabalik sa mahihina at mga espirituwal na kapangyarihan na walang kabuluhan? Bakit ibig ninyong muling maging alipin nila?"
                },
                "10": {
                    "verse_nr": "10",
                    "verse": "Ipinangingilin ninyo ang mga araw, mga buwan, mga panahon at mga taon."
                },
                "11": {
                    "verse_nr": "11",
                    "verse": "Nangangamba ako sa inyo, baka sa ano mang paraan ay masayang lamang ang mga pagpapagal ko para sa inyo."
                },
                "12": {
                    "verse_nr": "12",
                    "verse": "Mga kapatid, isinasamo ko sa inyo: Tumulad kayo sa akin dahil katulad din ninyo ako at wala kayong ginawang anumang masama sa akin."
                },
                "13": {
                    "verse_nr": "13",
                    "verse": "Ngunit nalalaman ninyo na sa aking kahinaan sa katawan, sa inyo ko unang ipinangaral ang ebanghelyo."
                },
                "14": {
                    "verse_nr": "14",
                    "verse": "Ang pagsubok na nasa aking katawan ay hindi ninyo hinamak o itinakwil man. Sa halip, tinanggap ninyo ako na parang isang anghel ng Diyos,na parang ako si Cristo Jesus."
                },
                "15": {
                    "verse_nr": "15",
                    "verse": "Ano kung gayon itong pagiging mapalad na inyo nang tinanggap? Ito ay sapagkat aking pinatotohanan na kung maaari nga lang ninyong dukitin ang inyong mga mata, dinukit na sana ninyo ang mga ito at ibinigay sa akin."
                },
                "16": {
                    "verse_nr": "16",
                    "verse": "Dahil ba sa sinabi ko sa inyo ang katotohanan, ngayon ay naging kaaway na ninyo ako?"
                },
                "17": {
                    "verse_nr": "17",
                    "verse": "Ang kanilang kasigasigan sa inyo ay hindi sa tamang paraan. Ibig lamang nila kayong ilayo sa amin upang ibaling ninyo sa kanila ang inyong kasigasigan."
                },
                "18": {
                    "verse_nr": "18",
                    "verse": "Mabuting maging masigasig sa paggawa sa lahat ng panahon, hindi lamang kung ako ay kaharap ninyo."
                },
                "19": {
                    "verse_nr": "19",
                    "verse": "Mumunti kong mga anak, muliakong naghihirap tulad ng sa panganganak hanggang si Cristo ay mahubog sa inyo."
                },
                "20": {
                    "verse_nr": "20",
                    "verse": "Ibig ko sanang makaharap ko kayo ngayon at magbago ng aking himig ng pananalita sapagkat naguguluhan ang aking isip patungkol sa inyo."
                },
                "21": {
                    "verse_nr": "21",
                    "verse": "Si Hagar at si Sara - Kayong ibig na mapasa-ilalim ng kautusan, magsabi kayo sa akin: Hindi ba ninyo naririnig kung ano ang sinasabi ng kautusan?"
                },
                "22": {
                    "verse_nr": "22",
                    "verse": "Sapagkat sinasabi ng kasulatan na si Abraham ay may dalawang anak na lalaki. Ang isa ay anak sa aliping babae at ang isa ay anak sa babaeng malaya."
                },
                "23": {
                    "verse_nr": "23",
                    "verse": "Subalit ang anak sa aliping babae ay isinilang ayon lamang sa paraan ng laman at ang anak sa malayang babae ay isinilang sa pamamagitan ng pangako."
                },
                "24": {
                    "verse_nr": "24",
                    "verse": "Ang mga bagay na ito ay mga paghahambing sapagkat ang dalawang babaeng ito ay kumakatawan sa dalawang tipan. Ang isa ay mula sa bundok ng Sinai. Siya ay manganganak ng anak sa pagkaalipin. Ang babaeng ito ay si Hagar."
                },
                "25": {
                    "verse_nr": "25",
                    "verse": "Ito ay sapagkat si Hagar ay kumakatawan sa bundok ng Sinai na nasa bansang Arabia. Siya ang tumutukoy sa Jerusalem sa ngayon at ang kaniyang mga anak ay nasa pagkaalipin."
                },
                "26": {
                    "verse_nr": "26",
                    "verse": "Ngunit ang Jerusalem na nasa itaas ay malaya. Siya ang ina nating lahat."
                },
                "27": {
                    "verse_nr": "27",
                    "verse": "Ito ay sapagkat nasusulat: O babaeng baog na hindi nanganganak, magalak ka, sumigaw ka, ikaw na hindi nagdaramdam sa panganganak sapagkat higit na marami ang anak ng babaeng pinabayaan kaysa sa babaeng may-asawa."
                },
                "28": {
                    "verse_nr": "28",
                    "verse": "Ngunit tayo, mga kapatid, ay katulad ni Isaac na mga anak sa pangako."
                },
                "29": {
                    "verse_nr": "29",
                    "verse": "Subalit sa panahong iyon, ang anak na isinilang ayon sa laman ay umusig sa anak na isinilang ayon sa Espiritu.Gayundin naman ngayon."
                },
                "30": {
                    "verse_nr": "30",
                    "verse": "Subalit ano ang sinasabi ng kasulatan? Ito ay nagsasabi: Palayasin ang aliping babae at ang kaniyang anak. Ito ay sapagkat ang anak ng aliping babae ay hindi kailanman magmamana ng kasama ng anak ng malayang babae."
                },
                "31": {
                    "verse_nr": "31",
                    "verse": "Kaya nga, mga kapatid, hindi tayo mga anak ng aliping babae kundi ng babaeng malaya."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kalayaan kay Cristo - Tayo ay pinalaya ni Cristo. Magpakatatag kayo sa kalayaang ito at huwag na ninyong hayaang ang sinuman na dalhin kayong muli sa pamatok ng pagkaalipin."
                },
                "2": {
                    "verse_nr": "2",
                    "verse": "Narito, akong si Pablo ang nagsasabi sa inyo: Kapag kayo ay nagpailalaim sa pagtutuli, si Cristo ay walang pakinabang para sa inyo."
                },
                "3": {
                    "verse_nr": "3",
                    "verse": "Muli akong nagpapatotoo sa bawat lalaking nasa ilalim ng pagtutuli, siya ay may pananagutang tuparin ang buong kautusan."
                },
                "4": {
                    "verse_nr": "4",
                    "verse": "Kung kayo ay pinapaging-matuwid ng kautusan, kayo ay napahiwalay na kay Cristo. Nahulog na kayo mula sa biyaya."
                },
                "5": {
                    "verse_nr": "5",
                    "verse": "Sapagkat sa pamamagitan ng Espiritu, ayon sa pananampalataya, tayo ay may pananabik na naghihintay sa pag-asa ng katuwiran."
                },
                "6": {
                    "verse_nr": "6",
                    "verse": "Ito ay sapagkat, kay Cristo Jesus, ang pagiging nasa pagtutuli at ang hindi pagiging nasa pagtutuli ay walang halaga. Subalit ang may kahalagahan ay ang pananam\u00adpalatayang gumagawa sa pamamagitan ng pag-ibig."
                },
                "7": {
                    "verse_nr": "7",
                    "verse": "Mahusay ang inyong pagtakbo. Sino ang humadlang sa inyoupang huwag sundin ang katotohanan?"
                },
                "8": {
                    "verse_nr": "8",
                    "verse": "Ang panghihi\u00adkayat na ito ay hindi nagmula doon sa tumawag sa inyo."
                },
                "9": {
                    "verse_nr": "9",
                    "verse": "Ang kaunting pampaalsa ang nagpapaalsa ng buong masa ng harina."
                },
                "10": {
                    "verse_nr": "10",
                    "verse": "Ako ay nagtitiwala sa Panginoon na kayo ay hindi na mag-iisip ng iba pa man. Ang gumagambala sa inyo ay tatanggap ng kaniyang kahatulan, maging sinuman siya."
                },
                "11": {
                    "verse_nr": "11",
                    "verse": "Ngunit mga kapatid, kung ipinapangaral ko pa ang pagiging nasa pagtutuli, bakit pa nila ako pinag-uusig? Kung gayon ay tumigil na ang katitisuran sa krus."
                },
                "12": {
                    "verse_nr": "12",
                    "verse": "Para doon sa mga nanggugulo sa inyo, ang nais ko ay putulin na sila nglubusan."
                },
                "13": {
                    "verse_nr": "13",
                    "verse": "Ngayon mga kapatid, tinawag kayo ng Diyos upang kayo ay maging malaya. Huwag lamang ninyong gamitin ang inyong kalayaan na maging pagkakataon para sa makalamang pita. Sa halip, sa pamamagitan ng pag-ibig ay maglingkod kayo sa isa\u2019t isa."
                },
                "14": {
                    "verse_nr": "14",
                    "verse": "Ito ay sapagkat sa isang salita ay natupad ang buong kasulatan: Ibigin mo ang iyong kapwagaya ng pag-ibig mo sa iyong sarili."
                },
                "15": {
                    "verse_nr": "15",
                    "verse": "Ngunit kung kayo ay magkakagatan at magsasakmalan sa isa\u2019t isa, mag-ingat kayo, na hindi ninyo maubos ang isa\u2019t isa."
                },
                "16": {
                    "verse_nr": "16",
                    "verse": "Ang Buhay sa Pamamagitan ng Espiritu - Ngunit sinasabi ko: Mamuhay kayo ayon sa Espirituupang hindi ninyo tuparin ang mga nasa ng laman."
                },
                "17": {
                    "verse_nr": "17",
                    "verse": "Ito ay sapagkat ang ninanasa ng laman ay laban sa Espiritu at ang ninanasa ng Espiritu ay laban sa laman. Sila ay magkasalungat sa isa\u2019t isa. Ito ay upang hindi mo gawin ang mga bagay na ibig mong gawin."
                },
                "18": {
                    "verse_nr": "18",
                    "verse": "Ngunit yamang kayo ay pinapatnubayan ng Espiritu, wala na kayo sa ilalim ng kautusan."
                },
                "19": {
                    "verse_nr": "19",
                    "verse": "Ngayon ang mga gawa ng laman ay nahahayag. Ang mga ito ay ang pangangalunya, pakikiapid, karumihan, kahalayan."
                },
                "20": {
                    "verse_nr": "20",
                    "verse": "Mga pagsamba sa diyos-diyosan, pangkukulam, pag-aalitan, paglalaban-laban, paninibugho, pag-uumapaw sa poot, pagka\u00admakasarili, pagkakabaha-bahagi, pagkakampi-kampi."
                },
                "21": {
                    "verse_nr": "21",
                    "verse": "Mga pagkainggit, pagpatay, paglalasing, magulong pagtitipon at mga bagay na tulad ng mga ito. Ito ay ipina-paunang sabi ko sa inyo katulad ng sinabi ko sa inyo noong una. Ang mga gumagawa ng ganoong mga bagay ay hindi magmamana ng paghahari ng Diyos."
                },
                "22": {
                    "verse_nr": "22",
                    "verse": "Ngunit ang bunga ng Espiritu ay pag-ibig, kagalakan,kapayapaan, pagtitiis, kagandahang loob, kabutihan, pananam\u00adpalataya,"
                },
                "23": {
                    "verse_nr": "23",
                    "verse": "kaamuan, pagpipigil sa sarili. Walang kautusan laban sa mga bagay na ito."
                },
                "24": {
                    "verse_nr": "24",
                    "verse": "Ngunit naipako na sa krus ng mga na kay Cristo ang laman kasama ang mga masasamang pita at mga pagnanasa nito."
                },
                "25": {
                    "verse_nr": "25",
                    "verse": "Yamang tayo ay nabubuhay sa pamamagitan ng Espiritu, nararapat lamang na tayo ay lumakad ng ayon sa Espiritu."
                },
                "26": {
                    "verse_nr": "26",
                    "verse": "Huwag tayong maghangad pa ng karangalang walang kabuluhan na kung hangarin natin ito, magkakainisan at magkakainggitan tayo sa isa\u2019t isa."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Paggawa ng Mabuti sa Lahat ng Tao - Mga kapatid, kapag natagpuan ang isang tao sa pagsalangsang, kayong mga taong sumusunod sa Espiritu ang magpanumbalik sa kaniya sa espiritu ng kaamuan. Ngunit mag-ingat kayo sa inyong sarili na baka kayo naman ay matukso."
                },
                "2": {
                    "verse_nr": "2",
                    "verse": "Batahin ninyo ang pasanin ng bawat isa\u2019t isa. Sa ganitong paraan ay tinutupad ninyo ang kautusan ni Cristo."
                },
                "3": {
                    "verse_nr": "3",
                    "verse": "Ito ay sapagkat kapag iniisip ng sinuman na siya ay maha\u00adlaga, na hindi naman siya mahalaga, dinadaya niya ang kaniyang sarili."
                },
                "4": {
                    "verse_nr": "4",
                    "verse": "Ngunit suriin ng bawat isa ang sarili niyang mga gawa. Kung magkagayon, makakapagmapuri siya sa kaniyang sarili lamang at hindi sa iba."
                },
                "5": {
                    "verse_nr": "5",
                    "verse": "Ito ay sapagkat ang bawat isa ay dapat magbata ng bahagi na dapat niyang pasanin."
                },
                "6": {
                    "verse_nr": "6",
                    "verse": "Ang mga tinuturuan sa salita ay dapat magbahagi ng mabubuting bagay sa mga nagtuturo."
                },
                "7": {
                    "verse_nr": "7",
                    "verse": "Huwag ninyong hayaang kayo ay mailigaw. Hindi mo maaaring libakin ang Diyos sapagkat anuman ang inihasik ng isang tao, iyon din ang kaniyang aanihin."
                },
                "8": {
                    "verse_nr": "8",
                    "verse": "Ang naghahasik sa kaniyang laman ay mag-aani ng kabulukang mula sa laman. Ngunit ang naghahasik sa Espiritu ay mag-aani ng buhay ng walang hanggan."
                },
                "9": {
                    "verse_nr": "9",
                    "verse": "Ngunit kung tayo ay gumagawa ng mabuti, hindi tayo dapat na panghinaan ng loob. Ito ay sapagkat tayo ay aani kung hindi tayo manlulupaypay sa pagdating ng takdang panahon."
                },
                "10": {
                    "verse_nr": "10",
                    "verse": "Kaya nga, habang tayo ay may pagkakataon pa, gumawa tayo nang mabuti sa lahat ng tao, lalo na sa mga kasambahay sa pananampalataya."
                },
                "11": {
                    "verse_nr": "11",
                    "verse": "Hindi sa Pagtutuli Kundi ang Bagong Nilalang ng Diyos - Tingnan ninyo, kung gaano kalaki ang mga titik na isinulat ko sa inyo sa pamamagitan ng sarili kong kamay."
                },
                "12": {
                    "verse_nr": "12",
                    "verse": "Ang mga pumipilit sa inyo na kayo ay maging nasa pagtutuli ay sila na ang ibig lamang ay maging maganda sapanlabas na anyo. Ipinipilit nila ito upang huwag silang usigin ng mga tao dahil sa krus ni Cristo."
                },
                "13": {
                    "verse_nr": "13",
                    "verse": "Ito ay sapagkat kahit na ang mga lalaking iyon ay nasa pagtutuli, sila ayhindi tumutupad sa kautusan. Subalit upang may maipagmapuri sila sa inyong katawan, ibig nila na kayo ay maging nasa pagtutuli."
                },
                "14": {
                    "verse_nr": "14",
                    "verse": "Sa ganang akin, huwag nawang mangyari na ako ay magmapuri maliban lamang patungkol sa krus ng ating Panginoong Jesucristo, na sa pamamagitan niya, ang sanlibutan ay napako sa krus sa akin at ako ay napako sa krus sa sanlibutan."
                },
                "15": {
                    "verse_nr": "15",
                    "verse": "Ito ay sapagkat walang halaga kay Cristo ang pagiging nasa pagtutuli at ang hindi pagiging nasa pagtutuli, kundi ng pagiging bagong nilalang lamang."
                },
                "16": {
                    "verse_nr": "16",
                    "verse": "Kapayapaan at kahabagan ang sumakanilang lahat na lumalakad ayon sa tuntuning ito, maging sa Israel ng Diyos."
                },
                "17": {
                    "verse_nr": "17",
                    "verse": "Mula ngayon ay huwag na akong bagabagin ng sinuman, sapagkat taglay ko sa aking katawan ang mga marka ng Panginoong Jesus."
                },
                "18": {
                    "verse_nr": "18",
                    "verse": "Mga kapatid ko, ang biyaya ng ating Panginoong Jesu\u00adcristo ay sumainyong espiritu. Siya nawa!"
                }
            }
        }
    }
}