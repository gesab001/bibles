{
    "version": "SND",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Akong si Pedro ay apostol ni Jesucristo. Sa mga hinirang ng Diyos na pansamantalang nakikipamayan at nakakalat sa Ponto, Galacia, Cappadocia, Asya at Bitinia."
                },
                "2": {
                    "verse_nr": "2",
                    "verse": "Hinirang sila ayon sa paunang kaalaman ng Diyos Ama sa pamamagitanng pagpapaging-banal ng Espiritu, patungo sa pagsunod at pagwiwisik ng dugo ni Jesucristo. Sumagana nawa sa inyo ang biyaya at kapayapaan."
                },
                "3": {
                    "verse_nr": "3",
                    "verse": "Papuri sa Diyos para sa Isang Buhay na Pag-asa - Purihin ang Diyos at Ama ng ating Panginoong Jesucristo sapagkat sa kaniyang dakilang kahabagan ay ipinanganak niya tayong muli patungo sa isang buhay na pag-asa sa pamama\u00adgitan ng pagkabuhay muli ni Jesucristo mula sa mga patay."
                },
                "4": {
                    "verse_nr": "4",
                    "verse": "Ginawa niya ito para sa isang manang hindi nabubulok, hindi narurumihan at hindi kumukupas na inilaan sa langit para sa atin."
                },
                "5": {
                    "verse_nr": "5",
                    "verse": "Ang kapangyarihan ng Diyos ang nag-iingat sa atinsa pamamagitan ng pananampalataya, para sa kaligtasang nakahandang ihayag sa huling panahon."
                },
                "6": {
                    "verse_nr": "6",
                    "verse": "Ito ang inyong ikinagagalak bagamat, ngayon sa sandaling panahon kung kinakailangan, ay pinalulumbay kayo sa iba\u2019t ibang pagsubok."
                },
                "7": {
                    "verse_nr": "7",
                    "verse": "Ito ay upang ang pagsubok sa inyong pananampalataya, na lalong higit na mahalaga kaysa ginto na nasisira, bagaman sinusubok sa pamamagitan ng apoy, ay masumpungan sa ika\u00adpupuri, ikararangal at ikaluluwalhati ni Jesucristo sa kaniyang kapahayagan."
                },
                "8": {
                    "verse_nr": "8",
                    "verse": "Kahit na hindi ninyo siya nakita, inibig ninyo siya. Kahit hindi ninyo siya nakikita ngayon ay nananam\u00adpalataya kayo sa kaniya. Dahil dito, nagagalak kayo ng kagalakang hindi kayang ipaliwanag sa salita at puspos ng kaluwalhatian."
                },
                "9": {
                    "verse_nr": "9",
                    "verse": "Nagagalak kayo sapagkat tinatanggap ninyo ang layunin ng inyong pananampalataya na walang iba kundi ang kaligtasan ng inyong mga kaluluwa."
                },
                "10": {
                    "verse_nr": "10",
                    "verse": "Ang kaligtasang ito ay masusing sinisiyasat at sinusuring mga propetang naghayag sa biyayang darating sa inyo."
                },
                "11": {
                    "verse_nr": "11",
                    "verse": "Sinisiyasat nila kung sino at kung kailan mangyayari ang tinutukoy ng Espiritu ni Cristo na sumasakanila. Ang Espiritu ang nagpatotoo noon pang una patungkol sa mga kahirapan ni Cristo at ang mga kaluwalhatiang kasunod nito."
                },
                "12": {
                    "verse_nr": "12",
                    "verse": "Ipinahayag ito sa kanila subalit hindi para sa kanilang sarili kundi ipinag\u00adlingkod nila ito para sa atin. Ang bagay na ito ay ibinalita ngayon sa inyo sa pamamagitan ng mga tagapangaral ng ebanghelyo. Nangaral sila sa pamamagitan ng Espiritu na isinugo mula sa langit. Mahigpit na hinahangad ng mga anghel na malaman ang mga bagay na ito."
                },
                "13": {
                    "verse_nr": "13",
                    "verse": "Magpakabanal Kayo - Kaya nga, ihanda ninyo ang inyong isipan gaya ng pagkabigkis ng baywang. Magkaroon kayo ng maayos na pag-iisip. Lubos kayong umasa sa biyayang tatamuhin ninyo kapag nahayag na si Jesucristo."
                },
                "14": {
                    "verse_nr": "14",
                    "verse": "Tulad ng mga masunuring anak, huwag na kayong makiayon pa sa dating masidhing pita noong kayo ay wala pang pang-unawa."
                },
                "15": {
                    "verse_nr": "15",
                    "verse": "At sapagkat ang tumawag sa inyo ay banal, magpakabanal din kayong tulad niya sa lahat ng inyong pag-uugali."
                },
                "16": {
                    "verse_nr": "16",
                    "verse": "Ito ay sapagkat nasusulat: Magpaka\u00adbanal kayo sapagkat ako ay banal."
                },
                "17": {
                    "verse_nr": "17",
                    "verse": "Ang Ama ay humahatol nang walang pagtatangi ayon sa gawa ng bawat isa. Yamang tinatawag ninyo siyang Ama, ang inyong pag-uugali ay dapat may pagkatakot sa panahon nakayo ay namumuhay bilang mga dayuhan."
                },
                "18": {
                    "verse_nr": "18",
                    "verse": "Nalalaman ninyong tinubos kayo mula sa walang kabuluhang paraan ng pamumuhay na minana ninyo sa inyong mga ninuno. Ang ipinangtubos sa inyo ay hindi nasisirang mga bagay na gaya ng pilak at ginto."
                },
                "19": {
                    "verse_nr": "19",
                    "verse": "Subalit ang ipinangtubos sa inyo ay ang mahalagang dugo ni Cristo. Siya ay tulad ng isang korderong walang kapintasan at walang dungis."
                },
                "20": {
                    "verse_nr": "20",
                    "verse": "Alam na ng Diyos ang patungkol sa kaniya noong una pa man, bago pa itinatag ang sanlibutan. Ngunit alang-alang sa inyo, nahayag siya sa mga huling araw na ito."
                },
                "21": {
                    "verse_nr": "21",
                    "verse": "Sa pamamagitan niya, nanampalataya kayo sa Diyos na muling bumuhay sa kaniya mula sa mga patay at nagbigay kaluwalhatian sa kaniya. Kaya nga, ang inyong pananampalataya at pag-asa ay mapasa-Diyos."
                },
                "22": {
                    "verse_nr": "22",
                    "verse": "Ngayon ay dinalisay na ninyo ang inyong mga kaluluwa sa pamamagitan ng inyong pagsunod sa katotohanan sa pamamagitan ng Espiritu upang kayo ay magkaroon ng pag-ibig na walang pagkukunwari sa mga kapatid. Kaya nga, mag-ibigan kayo sa isa\u2019t isa nang buong ningas ng may malinis na puso."
                },
                "23": {
                    "verse_nr": "23",
                    "verse": "Ipinanganak kayong muli, hindi sa binhing nasisira kundi sa walang kasiraan, sa pamamagitan ng salita ng Diyos na nabubuhay at namamalagi magpakailanman."
                },
                "24": {
                    "verse_nr": "24",
                    "verse": "Ito ay sapagkat sinasabi: Ang lahat ng tao ay gaya ng damo. Ang lahat ng kaluwalhatian ng tao ay gaya ng bulaklak ng damo. Ang damo ay natutuyo at ang bulaklak ay nalalagas."
                },
                "25": {
                    "verse_nr": "25",
                    "verse": "Ngunit ang salita ng Panginoon ay mamamalagi magpakailanman. Ito ang ebanghelyo na ipinangaral sa inyo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kaya nga, alisin na ninyo ang lahat ng masamanghangarin at lahat ng pandaraya. Talikdan na ninyo ang pagkukunwari, pagkainggit at lahat ng uri ng paninirang puri."
                },
                "2": {
                    "verse_nr": "2",
                    "verse": "Kung magkagayon, gaya ng sanggol na bagong silang, nasain ninyo ang dalisay na gatas na ukol sa espiritu upang lumago kayo."
                },
                "3": {
                    "verse_nr": "3",
                    "verse": "Nasain ninyo ito, yamang nalasap ninyo na ang Pangi\u00adnoon ay mabuti."
                },
                "4": {
                    "verse_nr": "4",
                    "verse": "Ang Batong Buhay at ang Mga Batong Buhay - Lumapit kayo sa kaniya na siyang batong buhay na itinakwil ng mga tao. Ngunit sa Diyos siya ay hirang at mahalaga."
                },
                "5": {
                    "verse_nr": "5",
                    "verse": "Kayo rin ay katulad ng mga batong buhay. Itina\u00adtatag kayo ng Diyos na isang bahay na espirituwal. Kayo ay mga saserdoteng banal, kaya maghandog kayo ng mga handog na espirituwal na kalugud-lugod sa Diyos sa pamamagitan ni Jesucristo."
                },
                "6": {
                    "verse_nr": "6",
                    "verse": "Ganito ang sinasabi ng kasulatan: Narito, itinatayo ko sa Zion ang isang pangu\u00adnahing batong panulok, hinirang at mahalaga. Ang sinumang sumampalataya sa kaniya ay hindi mapapahiya."
                },
                "7": {
                    "verse_nr": "7",
                    "verse": "Kaya nga, sa inyo na sumasampalataya, siya ay mahalaga. Ngunit sa mga hindi sumusunod: Ang batong tinakwil ng mga tagapagtayo ang naging pangunahing batong panulok."
                },
                "8": {
                    "verse_nr": "8",
                    "verse": "At naging batong ikabubuwal at katitisuran. Natitisod sila sapagkat hindi sila sumunod sa salita yamang dito rin naman sila itinalaga."
                },
                "9": {
                    "verse_nr": "9",
                    "verse": "Ngunit kayo ay isang lahing hinirang, makaharing pagka\u00adsaserdote, isang bansang banal at taong pag-aari ng Diyos. Ito ay upang ipahayag ninyo ang kaniyang kadakilaan na siya rin naman ang tumawag sa inyo mula sa kadiliman patungo sa kaniyang kamangha-manghang kaliwanagan."
                },
                "10": {
                    "verse_nr": "10",
                    "verse": "Noong naka\u00adraan, kayo ay hindi niya tao ngunit ngayon ay tao na ng Diyos. Noon ay hindi kayo nagkamit ng kahabagan ngunit ngayon ay nagkamit na ng kahabagan."
                },
                "11": {
                    "verse_nr": "11",
                    "verse": "Mga minamahal, bilang mga dayuhan at mga pansa\u00admantalang naninirahan, ipinamamanhik ko sa inyo na kayo ay lumayo sa masamang pagnanasa ng laman na nakikipaglaban sa kaluluwa."
                },
                "12": {
                    "verse_nr": "12",
                    "verse": "Mamuhay kayong maayos sa gitna ng mga Gentil. Nagsa\u00adsalita sila laban sa inyo na tulad sa gumagawa ng masama. Subalit sa pagkakita nila ng inyong mabubuting gawa ay pupurihin nila ang Diyos sa araw ng kaniyang pagdalaw."
                },
                "13": {
                    "verse_nr": "13",
                    "verse": "Pagpapasakop sa mga Namumuno at mga Panginoon - Magpasakop kayo sa bawat pamamahalang itinatag ng tao alang-alang sa Panginoon. Magpasakop kayo maging sa hari na siyang pinakamataas na pinuno."
                },
                "14": {
                    "verse_nr": "14",
                    "verse": "Magpasakop kayo maging sa mga gobernador na waring mga sugo niya upang magparusa sa mga gumagawa ng masama at magparangal sa mga gumagawa ng matuwid."
                },
                "15": {
                    "verse_nr": "15",
                    "verse": "Ito ay sapagkat ang kalooban ng Diyos na sa paggawa ninyo ng mabuti ay mapatahimik ninyo ang walang kabuluhang salita ng mga taong mangmang."
                },
                "16": {
                    "verse_nr": "16",
                    "verse": "Magpasakop kayo bilang mga malaya ngunit huwag ninyong gamitin ang inyong kalayaan bilang panakip sa masamang hangarin. Subalit magpasakop kayo sa Diyos bilang mga alipin."
                },
                "17": {
                    "verse_nr": "17",
                    "verse": "Igalang ninyo ang lahat ng tao. Ibigin ninyo ang mga kapatid. Matakot kayo sa Diyos at igalang ninyo ang hari."
                },
                "18": {
                    "verse_nr": "18",
                    "verse": "Mga katulong, magpasakop kayo na may buong pagka\u00adtakot sa inyong mga amo. Gawin ninyo ito hindi lamang sa mababait at mahinahon kundi sa mga liko rin."
                },
                "19": {
                    "verse_nr": "19",
                    "verse": "Ito ay sapagkat kapuri-puri ang isang taong namimighati at naghi\u00adhirap kahit walang sala kung ang kaniyang budhi ay umaasa sa Diyos."
                },
                "20": {
                    "verse_nr": "20",
                    "verse": "Maipag\u00admamapuri ba kung kayo ay nagtitiis ng hirap ng pangbubugbog dahil sa paggawa ng kasalanan? Ngunit kung kayo ay nagtitiis ng hirap dahil sa paggawa ng mabuti ito ay kalugud-lugod sa Diyos."
                },
                "21": {
                    "verse_nr": "21",
                    "verse": "Ito ay sapagkat tinawag kayo sa ganitong bagay. Si Cristo man ay naghirap alang-alang sa atin at nag-iwan sa atin ng halimbawa upang kayo ay sumunod sa kaniyang mga hakbang."
                },
                "22": {
                    "verse_nr": "22",
                    "verse": "Hindi siya nagkasala at walang pandarayang namutawi sa kaniyang bibig."
                },
                "23": {
                    "verse_nr": "23",
                    "verse": "Nang alipustain siya, hindi siya nang-alipusta. Nang nag\u00adhirap siya, hindi siya nagbanta. Sa halip, ang kaniyang sarili ay ipinagkatiwala niya sa kaniya na humahatol nang matuwid."
                },
                "24": {
                    "verse_nr": "24",
                    "verse": "Dinala niya sa kaniyang sariling katawan ang ating mga kasalanan sa ibabaw ng kahoy upang tayo na namatay sa kasalanan ay maging buhay sa katuwiran at dahil sa kaniyang sugat kayo ay gumaling."
                },
                "25": {
                    "verse_nr": "25",
                    "verse": "Ito ay sapagkat kayo ay tulad ng mga tupa na naligaw, ngunit nagbalik na kayo ngayon sa Pastol at Tagapangasiwa ng inyong mga kaluluwa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Mga Asawang Babae at mga Asawang Lalaki - Kayo namang mga asawang babae, magpasakop kayo sa inyong sariling mga asawa. At kung mayroon pa sa kanila na hindi sumusunod sa salita ng Diyos ay madala rin sila ng walang salita sa pamamagitan ng pamumuhay ng asawang babae."
                },
                "2": {
                    "verse_nr": "2",
                    "verse": "Madadala sila kapag nakita nila ang inyong dalisay na pamumuhay na may banal na pagkatakot."
                },
                "3": {
                    "verse_nr": "3",
                    "verse": "Ang inyong paggayak ay huwag maging sa panlabas lamang. Ito ay huwag maging gaya ng pagtitirintas ng buhok at pagsusuot ng mga hiyas na ginto at mamahaling damit."
                },
                "4": {
                    "verse_nr": "4",
                    "verse": "Sa halip, ang pagya\u00admanin ninyo ay ang paggayak sa pagkatao na natatago sa inyong puso, ang kagayakang hindi nasisira na siyang bunga ng maamo at payapang espiritu. Ito ang lubhang mahalaga sa mata ng Diyos."
                },
                "5": {
                    "verse_nr": "5",
                    "verse": "Ito ay sapagkat ganito ang kagayakang pinagyaman ng mga babaeng banal noong unang panahon. Sila ay nagtiwala sa Diyos at nagpasakop sa kanilang sariling asawa."
                },
                "6": {
                    "verse_nr": "6",
                    "verse": "Katulad ni Sara, sinunod niya at tinawag na panginoon ang kaniyang asawang si Abraham. Kayo rin ay mga anak ni Sara kung mabuti ang inyong mga gawa at wala kayong katatakutang anuman."
                },
                "7": {
                    "verse_nr": "7",
                    "verse": "Kayo namang mga asawang lalaki, manahan kayong may pang-unawa kasama ng inyong asawa tulad ng isang mahinang sisidlan. Bigyan ninyo sila ng karangalan sapagkat kapwa ninyo silang tagapagmana ng biyaya ng buhay. Sa gayon ay walang magiging hadlang sa inyong mga panalangin."
                },
                "8": {
                    "verse_nr": "8",
                    "verse": "Pagdanas ng Hirap sa Paggawa ng Mabuti - Katapus-tapusan, magkaisa kayo, magdamayan, magma\u00adhalan bilang magkakapatid. Kayo ay maging maawain at mapagkaibigan."
                },
                "9": {
                    "verse_nr": "9",
                    "verse": "Huwag ninyong gantihan ng masama ang gumagawa sa inyo ng masama. Huwag ninyong alipustain ang umaalipusta sa inyo. Sa halip, gantihan ninyo sila ng pagpapala sapagkat tinawag kayo upang gawin ito, upang kayo ay magmana ng pagpapala."
                },
                "10": {
                    "verse_nr": "10",
                    "verse": "Ito ay sapagkat nasusulat: Ang nagnanais umibig sa buhay at makakita ng mabubuting araw ay dapat magpigil ang dila mula sa pagsasalita ng masama. At ang kaniyang labi ay dapat pigilin sa pagsalita ng pandaraya."
                },
                "11": {
                    "verse_nr": "11",
                    "verse": "Tumalikod siya sa masama at gumawa siya ng mabuti. Hanapin niya ang kapayapaan at ipagpatuloy niya ito."
                },
                "12": {
                    "verse_nr": "12",
                    "verse": "Ito ay sapagkat ang mga mata ng Panginoon ay nasa mga matuwid. Ang kaniyang tainga ay dumirinig ng kanilang panalangin. Ngunit ang mukha ng Panginoon ay laban sa mga gumagawa ng masama."
                },
                "13": {
                    "verse_nr": "13",
                    "verse": "Kapag ang sinusunod ninyo ay ang mabuti, sino ang mananakit sa inyo?"
                },
                "14": {
                    "verse_nr": "14",
                    "verse": "At kung uusigin kayo sa paggawa ng mabuti, pinagpala pa rin kayo. Huwag kayong matakot sa kanilang pinangangambahan at huwag kayong mabagabag."
                },
                "15": {
                    "verse_nr": "15",
                    "verse": "Ngunit pakabanalin ninyo ang Panginoong Diyos sa inyong mga puso. Humanda kayong lagi na sumagot sa sinumang magtatanong sa inyo patungkol sa inyong pag-asa, na may kaamuan at pagkatakot."
                },
                "16": {
                    "verse_nr": "16",
                    "verse": "Magkaroon kayo ng magandang budhi upang mapahiya ang mga naninirang-puri sa inyo na nagsasabing gumagawa kayo ng masama at tumutuya sa inyong magandang pamumuhay kay Cristo."
                },
                "17": {
                    "verse_nr": "17",
                    "verse": "Ito ay sapagkat kung loloobin ng Diyos, higit na mabuti ang magdusa nang dahil sa paggawa ng kabutihan kaysa paggawa ng kasamaan."
                },
                "18": {
                    "verse_nr": "18",
                    "verse": "Dahil si Cristo man ay minsang nagdusa dahil sa kasalanan. Ang matuwid para sa mga hindi matuwid upang madala niya tayo sa Diyos. Pinatay siya sa laman ngunit binuhay siya sa pamamagitan ng Espiritu."
                },
                "19": {
                    "verse_nr": "19",
                    "verse": "Sa pamamagitan din niya pumunta siya at nangaral sa mga espiritung nakabilanggo."
                },
                "20": {
                    "verse_nr": "20",
                    "verse": "Iyan ang mga espiritung sumuway, na nang minsan ay hinintay ng pagbabata ng Diyos noong panahon ni Noe, samantalang ginagawa ang arka. Ilan tao lamang ang naligtas. Walo lamang ang naligtas sa arka sa pamamagitan ng tubig."
                },
                "21": {
                    "verse_nr": "21",
                    "verse": "Ang tubig na iyon ang larawan ng bawtismo na ngayon ay nagliligtas sa atin. Hindi sa paglilinis ng karumihan ng makasalanang likas kundi ang tugon ng isang malinis na budhi sa Diyos. Ito ay sa pamamagitan ng pagkabuhay muli ni Jesucristo."
                },
                "22": {
                    "verse_nr": "22",
                    "verse": "Siya ay umakyat sa langit at nasa kanan ng Diyos. Ipinasailalim na sa kaniya ng Diyos ang mga anghel, ang mga kapamahalaan at ang mga kapangyarihan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Namumuhay para sa Diyos - Kaya nga, yamang si Cristo ang nagbata ng hirap sa laman dahil sa atin, maging gayundin nawa ang inyong pag-iisip sapagkat ang nagbata ng hirap sa laman ay tumigil sa pakikipag-ugnayan sa kasalanan."
                },
                "2": {
                    "verse_nr": "2",
                    "verse": "Sa nalalabi niyang panahon sa katawang ito ay hindi na siya namuhay para sa masidhing pagnanasa sa laman kundi ang pagsunod sa kalooban ng Diyos."
                },
                "3": {
                    "verse_nr": "3",
                    "verse": "Sapat na ang nakaraang panahon ng ating buhay upang gawin ang kalooban ng mga Gentil. Lumakad tayo sa kahalayan, masamang pagnanasa, paglalasing, magulong pagtitipon, mga pag-iinuman at kasuklam-suklam na pagsamba sa mga diyos-diyosan."
                },
                "4": {
                    "verse_nr": "4",
                    "verse": "Iniisip nilang hindi pangkaraniwan ang hindi ninyo pakikipamuhay sa kanila sa gayong labis na kaguluhan. Dahil dito nilalait nila kayo."
                },
                "5": {
                    "verse_nr": "5",
                    "verse": "Ngunit mananagot sila sa Diyos na handang humatol sa mga buhay at sa mga patay."
                },
                "6": {
                    "verse_nr": "6",
                    "verse": "Ito ay sapagkat ang ebanghelyo ay inihayag maging sa mga namatay upang sila ay mahatulan ayon sa mga taong nasa katawang laman ngunit maging buhay ayon sa Diyos sa espiritu."
                },
                "7": {
                    "verse_nr": "7",
                    "verse": "Malapit na ang wakas ng lahat ng bagay. Kaya nga, maging maayos ang inyong pag-iisip at laging handa sa pananalangin."
                },
                "8": {
                    "verse_nr": "8",
                    "verse": "Higit sa lahat, mag-ibigan kayo ng buong ningas sa isa\u2019t isa. Sapagkat ang pag-ibig ay tumatakip ng maraming kasalanan."
                },
                "9": {
                    "verse_nr": "9",
                    "verse": "Maging mapagpatuloy kayo sa isa\u2019t isa nang hindi mabigat sa loob."
                },
                "10": {
                    "verse_nr": "10",
                    "verse": "Ayon sa biyaya na tinanggap ninyo ay ipaglingkod ninyo sa inyong kapwa. Maglingkod kayo gaya ng mabuting katiwala sa masaganang biyaya ng Diyos."
                },
                "11": {
                    "verse_nr": "11",
                    "verse": "Kung ang sinuman ay magsalita, magsalita siya tulad ng isang nagsasalita ng salita ng Diyos. Kung ang sinuman ay naglilingkod, maglingkod siya ayon sa lakas na ibinibigay sa kaniya ng Diyos. Gawin niya ang mga ito upang papurihan ang Diyos sa lahat ng bagay sa pamamagitan ni Jesucristo. Sa kaniya ang karangalan at paghahari magpakailan pa man. Siya nawa."
                },
                "12": {
                    "verse_nr": "12",
                    "verse": "Pagdanas ng Hirap sa Pagiging Isang Kristiyano - Mga minamahal, huwag ninyong isipin na wari bang hindi pangkaraniwan ang matinding pagsubok na inyong dinaranas. Huwag ninyong isipin na tila baga hindi pangka\u00adraniwan ang nangyayari sa inyo."
                },
                "13": {
                    "verse_nr": "13",
                    "verse": "Magalak kayo na kayo ay naging bahagi sa mga paghihirap ni Cristo. Kapag nahayag na ang kaniyang kaluwalhatian labis kayong magagalak."
                },
                "14": {
                    "verse_nr": "14",
                    "verse": "Kapag kayo ay inalipusta dahil sa pangalan ni Cristo, pinagpala kayo sapagkat ang Espiritu ng kaluwalhatian at ng Diyos ay nananahan sa inyo. Sa ganang kanila, siya ay inalipusta, ngunit sa ganang inyo siya ay pinarangalan."
                },
                "15": {
                    "verse_nr": "15",
                    "verse": "Huwag magdusa ang sinuman sa inyo bilang mamamatay tao, o magnanakaw, o gumagawa ng masama o mapanghimasok sa gawain ng iba."
                },
                "16": {
                    "verse_nr": "16",
                    "verse": "Ngunit bilang isang mananampalataya huwag ikahiya ninuman kung siya ay magdusa. Sa halip, purihin niya ang Diyos sa bagay na ito."
                },
                "17": {
                    "verse_nr": "17",
                    "verse": "Ito ay sapagkat dumating na ang panahon ng pasimula ng paghuhukom sa sambahayan ng Diyos. Ngunit kung sa atin ito nagsimula, ano kaya ang magiging wakas ng mga taong sumusuway sa ebanghelyo ng Diyos?"
                },
                "18": {
                    "verse_nr": "18",
                    "verse": "At kung ang kaligtasan ay mahirap para sa matuwid, ano kaya ang magiging kalagayan ng hindi kumikilala sa Diyos at ng makasalanan?"
                },
                "19": {
                    "verse_nr": "19",
                    "verse": "Kaya ang mga nagbabata dahil sa pagsunod sa kalooban ng Diyos ay italaga nila ang kanilang kaluluwa sa kaniya na matapat na Manglilikha at magpatuloy sa paggawa ng mabuti."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Sa mga Matanda at mga Kabataang Lalaki - Ang mga matanda na nasa inyo ay pinagtatagubilinan ko bilang isa ring matanda na nakasaksi sa mga paghihirap ni Cristo at bilang kabahagi rin ng kaluwalhatiang ihahayag."
                },
                "2": {
                    "verse_nr": "2",
                    "verse": "Ipinamamanhik kong pangalagaan ninyo ang kawan ng Diyos na ipinagkatiwala sa inyo. Pangasiwaan ninyo sila, hindi dahil sa napipilitan kayo kundi kusang-loob, hindi dahil sa kasa\u00adkiman sa pagkakamal ng salapi sa masamang paraan kundi sa paghahangad na makapaglingkod."
                },
                "3": {
                    "verse_nr": "3",
                    "verse": "At hindi bilang panginoon ng inyong nasasakupan kundi bilang huwaran sa inyong kawan."
                },
                "4": {
                    "verse_nr": "4",
                    "verse": "Sa pagparito ng Pangulong Pastol tatanggap kayo ng hindi nasisirang putong ng kaluwalhatian."
                },
                "5": {
                    "verse_nr": "5",
                    "verse": "Kayo namang mga kabataan, magpasakop kayo sa mga matanda. Magpasakop kayo sa isa\u2019t isa at isuot ninyo ang kapakumbabaan sapagkat sinasaway ng Diyos ang mga palalo at nag\u00adbibigay biyaya sa mga mapagpakumbaba."
                },
                "6": {
                    "verse_nr": "6",
                    "verse": "Kaya nga, magpakumbaba kayo sa ilalim ng makapang\u00adyarihang kamay ng Diyos upang kayo ay kaniyang itaas sa takdang panahon."
                },
                "7": {
                    "verse_nr": "7",
                    "verse": "Ilagak ninyo sa kaniya ang lahat ninyong kabalisahan sapagkat siya ay nagmamalasakit sa inyo."
                },
                "8": {
                    "verse_nr": "8",
                    "verse": "Magkaroon kayo ng maayos na pag-iisip at magbantay kayo sapagkat ang diyablo na kaaway ninyo ay parang leon na umaatungal at umaali-aligid na naghahanap kung sino ang malalamon niya."
                },
                "9": {
                    "verse_nr": "9",
                    "verse": "Magpakatatag kayo sa inyong pananam\u00adpalataya. Labanan ninyo siya. Tulad ng nalalaman ninyo, dumaranas din ng gayong kahirapan ang mga kapatid ninyo sa buong sanlibutan."
                },
                "10": {
                    "verse_nr": "10",
                    "verse": "Ang Diyos ng lahat ng biyaya, ang siyang tumawag sa inyo sa kaniyang walang hanggang kaluwalhatian kay Cristo Jesus. Pagkatapos ninyong maghirap ng maikling panahon, siya rin ang magpapaging-ganap, magpapalakas, magbibigay ng kakayanan at magpapatatag sa inyo."
                },
                "11": {
                    "verse_nr": "11",
                    "verse": "Sumakaniya nawa ang papuri at paghahari magpakailanman. Siya nawa!"
                },
                "12": {
                    "verse_nr": "12",
                    "verse": "Panghuling Pagbati - Isinulat ko ang maikling liham na ito sa tulong ni Silvano na itinuturing kong matapat na kapatid upang mahikayat ko kayo ng may katapatan at patunayan sa inyo na ito nga ang totoong biyaya ng Diyos na nagpapatatag sa inyo."
                },
                "13": {
                    "verse_nr": "13",
                    "verse": "Ang babae na nasa Babilonia ay bumabati sa inyo. Siya rin ay isang hinirang na tulad ninyo. Binabati rin kayo ni Marcos na aking anak."
                },
                "14": {
                    "verse_nr": "14",
                    "verse": "Batiin ninyo ang isa\u2019t isa ng halik ng pag-ibig. Ang kapayapaan ay sumainyong lahat na na kay Cristo Jesus. Siya nawa!"
                }
            }
        }
    }
}