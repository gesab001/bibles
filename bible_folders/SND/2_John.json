{
    "version": "SND",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako na isang matanda ay sumusulat sa hinirang na ginang at sa kaniyang mga anak na aking iniibig sa katotohanan. Hindi lamang ako ang umiibig sa inyo kundi kasama rin ang lahat ng nakakilala ng katotohanan."
                },
                "2": {
                    "verse_nr": "2",
                    "verse": "Minamahal ko kayo alang-alang sa katotohanang nananatili sa atin at mamamalagi sa atin magpakailanman."
                },
                "3": {
                    "verse_nr": "3",
                    "verse": "Sumainyo ang biyaya, kahabagan at kapayapaang mula sa Diyos Ama at mula sa Panginoong Jesucristo, ang Anak ng Ama sa katotohanan at sa pag-ibig."
                },
                "4": {
                    "verse_nr": "4",
                    "verse": "Labis akong nagagalak na makita ko ang inyong mga anak na lumalakad sa katotohanan, ayon sa tinanggap nating utos mula sa Ama."
                },
                "5": {
                    "verse_nr": "5",
                    "verse": "Ngayon ay nakikiusap ako sa iyo, ginang, hindi sa waring sumusulat ako sa iyo ng isang bagong utos kundi yaong tinanggap na natin buhat pa sa pasimula. Ito ay ang mag-ibigan tayo sa isa\u2019t isa."
                },
                "6": {
                    "verse_nr": "6",
                    "verse": "Ganito ang pag-ibig: Lumakad tayo ayon sa kaniyang mga kautusan. Ito ang utos na inyong narinig buhat pa sa pasimula na siyang dapat ninyong lakaran."
                },
                "7": {
                    "verse_nr": "7",
                    "verse": "Maraming manlilinlang ang narito na sa sanlibutan. Sila yaong mga ayaw kumilala na si Jesucristo ay nagkatawang-tao. Ang ganitong tao ay isang mandaraya at anticristo."
                },
                "8": {
                    "verse_nr": "8",
                    "verse": "Ingatan ninyo ang inyong sarili upang huwag mawala sa atin ang mga bagay na ating pinagpagalan kundi matanggap natin ang buong gantimpala."
                },
                "9": {
                    "verse_nr": "9",
                    "verse": "Sa sinumang sumasalangsang at hindi nananatili sa aral ni Cristo ay wala sa kaniya ang Diyos. Siya na nananatili sa aral ni Cristo, ang Ama at ang Anak ay nasa kaniya."
                },
                "10": {
                    "verse_nr": "10",
                    "verse": "Kung may dumating sa inyo at hindi dala ang aral na ito, huwag ninyong tanggapin sa inyong bahay, ni batiin man."
                },
                "11": {
                    "verse_nr": "11",
                    "verse": "Ito ay sapagkat ang sinumang bumabati sa kaniya ay nakikibahagi sa kaniyang masasamang gawa."
                },
                "12": {
                    "verse_nr": "12",
                    "verse": "Maraming bagay akong isusulat sa inyo ngunit hindi ko ibig na isulat sa pamamagitan ng papel at tinta. Umaasa akong makapariyan sa inyo at makausap kayo ng mukhaan upang malubos ang ating kagalakan."
                },
                "13": {
                    "verse_nr": "13",
                    "verse": "Binabati ka ng mga anak ng kapatid mong babaeng hinirang. Siya nawa!"
                }
            }
        }
    }
}