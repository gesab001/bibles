{
    "version": "SND",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pagbati - Akong si Pablo at si Timoteo ay mga alipin ni Cristo Jesus. Kami ay sumusulat sa lahat ng mga banal kay Cristo Jesus na nasa Filipos gayundin sa mga tagapamahala at sa mga diyakono."
                },
                "2": {
                    "verse_nr": "2",
                    "verse": "Sumainyo nawa ang biyaya at kapayapaang mula sa Diyos na ating Ama at sa Panginoong Jesucristo."
                },
                "3": {
                    "verse_nr": "3",
                    "verse": "Pasasalamat at Pananalangin - Nagpapasalamat ako sa aking Diyos tuwing maaala-ala ko kayo."
                },
                "4": {
                    "verse_nr": "4",
                    "verse": "Humihiling ako sa Diyos na may galak para sa inyong lahat sa tuwing dumadalangin ako."
                },
                "5": {
                    "verse_nr": "5",
                    "verse": "Ito ay dahil sa inyong pakikipag-isa sa ebanghelyo mula pa noong unang araw hanggang ngayon."
                },
                "6": {
                    "verse_nr": "6",
                    "verse": "Lubos akong nakakatiyak sa bagay na ito, na siya na nagsimula ng mabuting gawa sa inyo ay magtatapos nito hanggang sa araw ni Jesucristo."
                },
                "7": {
                    "verse_nr": "7",
                    "verse": "Matuwid lamang na maging ganito ang aking kaisipan sa inyong lahat sapagkat kayo ay nasa puso ko. Kayong lahat ay kabahagi ko sa biyaya, sa pagkatanikala, sa pagtatanggol at sa pagpapatunay na totoo ang ebanghelyo."
                },
                "8": {
                    "verse_nr": "8",
                    "verse": "Ito ay sapagkat ang Diyos ang aking saksi kung gaano ang pananabik ko sa inyong lahat na tulad ng pagmamalasakit na mayroon si Jesucristo."
                },
                "9": {
                    "verse_nr": "9",
                    "verse": "Ito ang aking panalangin na ang inyong pag-ibig ay lalung-lalo pang sumagana sa kaalaman at sa lahat ng pagkaunawa."
                },
                "10": {
                    "verse_nr": "10",
                    "verse": "Dalangin ko rin na mapili ninyo ang mga bagay na pinakamabuti upang kayo ay maging tapat at walang kapintasan hanggang sa araw ni Cristo."
                },
                "11": {
                    "verse_nr": "11",
                    "verse": "At upang kayo ay mapuspos ng mga bunga ng katuwiran sa pamamagitan ni Jesucristo sa ikaluluwalhati at sa ikapupuri ng Diyos."
                },
                "12": {
                    "verse_nr": "12",
                    "verse": "Ang mga Tanikala ni Pabloay Nagpalaganap sa Ebanghelyo - Mga kapatid, ibig kong maunawaan ninyo ngayon na ang mga bagay na nangyari sa akin ay nagbunga ng paglaganap ng ebanghelyo."
                },
                "13": {
                    "verse_nr": "13",
                    "verse": "Dahil dito, naging maliwanag sa lahat ng mga bantay sa palasyo at sa lahat ng iba pang tao na ako ay nakatanikala dahil kay Cristo."
                },
                "14": {
                    "verse_nr": "14",
                    "verse": "Dahil sa aking pagkatanikala ang nakararami sa mga kapatid sa Panginoon ay lalong nagtiwala sa Panginoon, sila ay lalong naging malakas ang loob sa pangangaral ng salita nang walang takot."
                },
                "15": {
                    "verse_nr": "15",
                    "verse": "Totoo ngang may ilang nangangaral patungkol kay Cristo dahil sa inggit at dahil sa paglalaban-laban ngunit ang iba naman ay sa mabuting kalooban."
                },
                "16": {
                    "verse_nr": "16",
                    "verse": "Ang ilan ay naghahayag patungkol kay Cristo dahil sa makasariling hangarin, hindi sa katapatan ng kalooban, na nag-aakalang ito ay makakadagdag ng paghihirap sa aking pagkakatanikala."
                },
                "17": {
                    "verse_nr": "17",
                    "verse": "Ngunit ang iba ay gumagawa nang dahil sa pag-ibig, na kanilang nalalaman na ako ay itinalaga sa pagtatanggol sa ebanghelyo."
                },
                "18": {
                    "verse_nr": "18",
                    "verse": "Ano nga ang kahalagahan nito? Ang mahalaga ay naipangaral si Cristo sa anumang paraan, maging sa pagkukunwari o sa katotohanan. Dahil dito, ako ay nagagalak at patuloy na magagalak."
                },
                "19": {
                    "verse_nr": "19",
                    "verse": "Sapagkat nalalaman kong ang kahihinatnan nito ay ang aking kalayaan sa pamamagitan ng inyong pananalangin may paghiling at sa pamamagitan ng mga ipinagkakaloob ng Espiritu ni Jesucristo."
                },
                "20": {
                    "verse_nr": "20",
                    "verse": "Ito ay ayon sa aking mataimtim na pag-asam at pag-asa na sa anuman bagay ay hindi ako mapapahiya. Sa halip, sa pagtaglay ko ng buong katapangan na gaya rin ng dati, aydakilain si Cristo sa aking katawan maging sa buhay o sa kamatayan."
                },
                "21": {
                    "verse_nr": "21",
                    "verse": "Ito ay sapagkat sa ganang akin, ang mabuhay ay si Cristo at ang mamatay ay pakinabang."
                },
                "22": {
                    "verse_nr": "22",
                    "verse": "Ngunit kung ang mabuhay sa laman ay mangangahulugan ng mabungang pagpapagal, hindi ko malaman kung ano ang aking pipiliin."
                },
                "23": {
                    "verse_nr": "23",
                    "verse": "Ito ay sapagkat napipigilan ako ng dalawang pagpipilian. Nais kong pumanaw na upang mapasa piling ni Cristo na ito ay lalong mabuti."
                },
                "24": {
                    "verse_nr": "24",
                    "verse": "Ngunit ang manatili sa katawan ay higit na kailangan dahil sa inyo."
                },
                "25": {
                    "verse_nr": "25",
                    "verse": "Dahil lubos akong nakakatiyak sa bagay na ito,nalalaman kong ako ay mananatili at patuloy na makakasama ninyong lahat sa inyong pagsulong at kagalakan sa inyong pananampalataya."
                },
                "26": {
                    "verse_nr": "26",
                    "verse": "Ito ay upang kung muli ninyo akong makasama ay mag-umapaw ang inyong pagmamapuri kay Cristo Jesus dahil sa akin."
                },
                "27": {
                    "verse_nr": "27",
                    "verse": "Kinakailangang mamuhay kayong karapat-dapat sa ebanghelyo ni Cristo upang kung ako ay pumunta riyan at makita kayo o hindi man ay makabalita ako ng patungkol sa inyo, na kayo ay nananatiling matatag sa iisang espiritu at iisang isipan at sama-sama ninyong ipinagtatanggol ang pananampalataya ng ebanghelyo."
                },
                "28": {
                    "verse_nr": "28",
                    "verse": "At hindi kayo maaaring takutin sa anumang paraan ng inyong mga kaaway. Sa kanila, ito ay maliwanag na palatandaan patungo sa kanilang ikapapa\u00adhamak. Para sa inyo, ito ay sa ikaliligtas, at ito ay mula sa Diyos."
                },
                "29": {
                    "verse_nr": "29",
                    "verse": "Sapagkat ipinagkaloob sa inyo alang-alang kay Cristo, hindi lamang ang sumampalataya sa kaniya kundi ang magbata rin naman ng hirap alang-alang sa kaniya."
                },
                "30": {
                    "verse_nr": "30",
                    "verse": "Nasa inyo ang pakikipagbakang nakita ninyong nasa akin at nababalitaan ninyong nasa akin ngayon."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Pagtulad sa Pagpapakababa ni Cristo - Yamang mayroon kayong kalakasan ng loob kay Cristo, mayroon kayong kaaliwan sa kaniyang pag-ibig, mayroon kayong pakikipag-isa sa kaniyang Espiritu, mayroon kayong pagmamalasakit at kaawaan."
                },
                "2": {
                    "verse_nr": "2",
                    "verse": "Lubusin nga ninyo angaking kagalakan sa pamamagitan ng pagkakaroon ng iisang kaisipan, ng iisang pag-ibig, ng iisang kalooban at ngiisang pag-iisip."
                },
                "3": {
                    "verse_nr": "3",
                    "verse": "Huwag kayong gumawa ng anumang bagay dahil sa makasariling hangarin o pagpapalalo. Sa halip, sa kapakumbabaan ng pag-iisip, ituring ninyo na ang iba ay higit na mabuti kaysa sa inyo."
                },
                "4": {
                    "verse_nr": "4",
                    "verse": "Huwag hanapin ng isa\u2019t isa ang ikabubuti ng kaniyang sarili lang kundi ang ikabubuti rin naman ng iba."
                },
                "5": {
                    "verse_nr": "5",
                    "verse": "Ito ay sapagkat kailangang taglayin ninyo ang kaisipan na na kay Cristo Jesus din naman."
                },
                "6": {
                    "verse_nr": "6",
                    "verse": "Bagaman siya ay nasa anyong Diyos, hindi niya itinuring na kailangang pakahawakan ang kaniyang pagiging kapantay ng Diyos."
                },
                "7": {
                    "verse_nr": "7",
                    "verse": "Bagkus ginawa niyang walang kabuluhan ang kaniyang sarili at tinanggap niya ang anyo ng isang alipin at nakitulad sa tao."
                },
                "8": {
                    "verse_nr": "8",
                    "verse": "Yamang siya ay nasumpungan sa anyong tao, siya ay nagpakumbaba at naging masunurin hanggang sa kamatayan, maging sa kamatayan sa krus."
                },
                "9": {
                    "verse_nr": "9",
                    "verse": "Kaya nga, siya naman ay lubhang itinaas ng Diyos at binigyan ng pangalang higit sa lahat ng pangalan."
                },
                "10": {
                    "verse_nr": "10",
                    "verse": "Ito ay upang sa pangalan ni Jesus ay luluhod ang bawat tuhod ng mga nasa langit, ng mga nasa lupa at ng mga nasa ilalim ng lupa."
                },
                "11": {
                    "verse_nr": "11",
                    "verse": "Ito ay upang ipahayag ng bawat dila na si Jesucristo ang Panginoon, sa ikaluluwalhati ng Diyos Ama."
                },
                "12": {
                    "verse_nr": "12",
                    "verse": "Magningning Tulad ng mga Bituin - Kaya nga, mga minamahal ko, gamitin ninyo ang inyong kaligtasan na may takot at panginginig, tulad ng palagi ninyong pagsunod, hindi lamang kung ako ay kasama ninyo kundi lalo na ngayong wala ako sa inyo."
                },
                "13": {
                    "verse_nr": "13",
                    "verse": "Ang dahilan nito ay gumagawa sa inyo ang Diyos upang naisin at gawin ninyo ang kaniyang mabuting kaluguran."
                },
                "14": {
                    "verse_nr": "14",
                    "verse": "Gawin ninyo ang lahat ng mga bagay na walang mga bulung-bulungan at pagtatalo."
                },
                "15": {
                    "verse_nr": "15",
                    "verse": "Gawin ninyo ang gayon upang walang anumang maipaparatang sa inyo at kayo ay maging dalisay, mga anak ng Diyos na walang dungis sa gitna ng isang lahing liko at lihis. Magliwanag kayo sa kanilang kalagitnaan tulad ng mga liwanag sa sanlibutan."
                },
                "16": {
                    "verse_nr": "16",
                    "verse": "Inyong itanghal ang salita ng buhay upang may ipagmapuri ako sa araw ni Cristo na hindi ako tumakbo nang walang kabuluhan ni nagpagal nang walang kabuluhan."
                },
                "17": {
                    "verse_nr": "17",
                    "verse": "Subalit kung ako ay ibubuhos ng Diyos tulad ng haing ibinubuhos sa ibabaw ng handog at paglilingkod ng inyong pananampalataya, matutuwa at magagalak akong kasama ninyo."
                },
                "18": {
                    "verse_nr": "18",
                    "verse": "Sa gayunding paraan, kayo naman ay matutuwa at magagalak na kasama ko."
                },
                "19": {
                    "verse_nr": "19",
                    "verse": "Si Timoteo at si Epafrodito - Ngunit umaasa ako sa Panginoong Jesus na maisugo ko sa inyo si Timoteo sa lalong madaling panahon upang ako rin naman ay maaliw kapag nalaman ko ang inyong kalalagayan."
                },
                "20": {
                    "verse_nr": "20",
                    "verse": "Ito ay sapagkat wala na akong ibang taong katulad niya ang pag-iisip, na may tunay na pagmamalasakit sa inyong kalala\u00adgayan."
                },
                "21": {
                    "verse_nr": "21",
                    "verse": "Ito ay sapagkat abala silang lahat sa paghahanap ng mga bagay para sa kanilang sariling kapakanan, hindi sa mga bagay na nauukol kay Cristo Jesus."
                },
                "22": {
                    "verse_nr": "22",
                    "verse": "Ngunit alam na ninyo ang kaniyang subok na pag-uugali, na gaya ng isang anak sa kaniyang ama, ay gayon siyang naglingkod na kasama ko sa ebanghelyo."
                },
                "23": {
                    "verse_nr": "23",
                    "verse": "Siya nga ang aking inaasahang susuguin sa inyo sa lalong madaling panahon pagkatapos kong malaman ang aking magiging kalagayan."
                },
                "24": {
                    "verse_nr": "24",
                    "verse": "Ngunit nakakatiyak ako saPanginoon na ako rin ay makakapunta riyan sa lalong madaling panahon."
                },
                "25": {
                    "verse_nr": "25",
                    "verse": "Ngunit naisip kong kailangang suguin ko sa inyo si Epafrodito na aking kapatid, kamanggagawa at kapwa kawal, ngunit sugo at lingkod ninyo na tumitingin sa aking mga pangangailangan."
                },
                "26": {
                    "verse_nr": "26",
                    "verse": "Ito ay sapagkat siya ay sabik na sabik sa inyong lahat at labis na namamanglaw dahil sa nabalitaan ninyong siya ay nagkasakit."
                },
                "27": {
                    "verse_nr": "27",
                    "verse": "Ito ay sapagkat totoo ngang siya ay nagkasakit at muntik nang mamatay. Subalit kinahabagan siya ng Diyos at hindi lamang siya kundi ako rin naman upang huwag akong magkaroon ng sunod-sunod na kalungkutan."
                },
                "28": {
                    "verse_nr": "28",
                    "verse": "Kaya nga, lalo kong pinagsikapang suguin siya sa inyo upang pagkakita ninyong muli sa kaniya, kayo ay magalak at mabawasan naman ang aking kalungkutan."
                },
                "29": {
                    "verse_nr": "29",
                    "verse": "Kaya nga, tanggapin ninyo siya ng buong kagalakan sa Panginoon at parangalan ninyo ang mga katulad niya."
                },
                "30": {
                    "verse_nr": "30",
                    "verse": "Ito ay sapagkat nabingit siya sa kamatayan alang-alang sa gawain ni Cristo, na hindi pinahalagahan ang kaniyang buhay upang punan ang kakulangan ng inyong paglilingkod sa akin."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Walang Pagtitiwala sa Gawa ng Tao - Mga kapatid ko, sa katapus-tapusan, magalak kayo sa Panginoon. Ang sumulat sa inyo ng gayunding mga bagay ay totoong hindi mabigat sa akin yamang ito ay upang mailayo kayo sa panganib."
                },
                "2": {
                    "verse_nr": "2",
                    "verse": "Mag-ingat kayo sa mga aso. Mag-ingat kayo sa mga gumagawa ng masama at mga nagpuputol ng laman."
                },
                "3": {
                    "verse_nr": "3",
                    "verse": "Ito ay sapagkat tayo ang nasa pagtutuli, tayo na mga sumasamba sa Diyos sa Espiritu at mga nagmamalaki dahil kay Cristo Jesus, at hindi nagtitiwala sa gawa ng tao."
                },
                "4": {
                    "verse_nr": "4",
                    "verse": "Bagaman ako ay maaari ding magtiwala sa gawa ng tao. Kung sinuman ay mag-aakala na siya ay may dahilan upang magtiwala sa gawa ng tao, lalo na ako."
                },
                "5": {
                    "verse_nr": "5",
                    "verse": "Tinuli ako sa ika-walong araw. Ako ay nanggaling sa lahi ng Israel,mula sa lipi ni Benjamin. Ako ay isang Hebreong nagmula sa mga Hebreo. Kung ang pag-uusapan ay patungkol sa kautusan, ako ay isang Fariseo."
                },
                "6": {
                    "verse_nr": "6",
                    "verse": "Kung ang pag-uusapan ay patungkol sa kasigasigan, pinag-uusig ko ang iglesiya. Kung ang pag-uusapan ay patungkol sa pagiging matuwid na ayon sa kautusan, walang maipupula sa akin."
                },
                "7": {
                    "verse_nr": "7",
                    "verse": "Subalit anumang mga bagay na kapakinabangan sa akin, ang mga iyon ay itinuturing kong kalugihan alang-alang kay Cristo."
                },
                "8": {
                    "verse_nr": "8",
                    "verse": "Oo, sa katunayan itinuturing kong kalugihan ang lahat ng bagay para sa napakadakilang pagkakilala kay Cristo Jesus na aking Panginoon. Dahil sa kaniya, tinanggap ko ang pagkalugi sa lahat ng bagay at itinuring kong dumi ang lahat ng mga ito, makamtan ko lamang si Cristo."
                },
                "9": {
                    "verse_nr": "9",
                    "verse": "Sa ganoon, ako ay masumpungan sa kaniya, hindi sa pamamagitan ng sarili kong katuwiran na ayon sa kautusan kundi ang katuwiran sa pamamagitan ng pananampalataya kay Cristo, at ang katuwiran na mula sa Diyos ay sa pamamagitan ng pananampalataya."
                },
                "10": {
                    "verse_nr": "10",
                    "verse": "Ito ay upang makilala ko siya at angkapangyarihan ng kaniyang muling pagkabuhay at ang pakikipag-isa sa kaniyang mga paghihirap, upang matulad ako sa kaniya, sa kaniyang kamatayan."
                },
                "11": {
                    "verse_nr": "11",
                    "verse": "At sa anumang paraan ay makarating ako sa muling pagkabuhay ng mga patay."
                },
                "12": {
                    "verse_nr": "12",
                    "verse": "Pagpapatuloy Patungo sa Nilalayon - Hindi sa natamo ko na, o ako ay naging ganap na. Inangkin ako ni Cristo Jesus para sa isang layunin at nagsusumikap ako upang aking maangkin ang layuning iyon."
                },
                "13": {
                    "verse_nr": "13",
                    "verse": "Mga kapatid, hindi ko ibinibilang na naangkin ko na ngunit isang bagay ang ginagawa ko. Nililimot ko na ang mga bagay na nasa likuran ko at pinagsisikapang maabot ang mga bagay na nasa harap ko."
                },
                "14": {
                    "verse_nr": "14",
                    "verse": "Pinagsisikapan kong maabot ang hangganan ng takbuhin para sa gantimpala ng mataas na pagkatawag sa akin ng Diyos na na kay Cristo Jesus."
                },
                "15": {
                    "verse_nr": "15",
                    "verse": "Kaya nga, sa lahat ng mga ganap ay kailangang magka\u00adroon ng ganitong kaisipan. At kung sa anumang bagay ay naiiba ang inyong kaisipan, ipahahayag din naman ito sa inyo ng Diyos."
                },
                "16": {
                    "verse_nr": "16",
                    "verse": "Gayunman, lumakad tayo sa pamamagitan ng gayunding paraan na natamo na natin upang magkaroon tayo ngiisang kaisipan."
                },
                "17": {
                    "verse_nr": "17",
                    "verse": "Mga kapatid, magkaisa kayo sa pagtulad sa akin. Pagmasdan ninyo ang mga lumalakad ayon sa halimbawang nakikita ninyo sa amin."
                },
                "18": {
                    "verse_nr": "18",
                    "verse": "Ito ay sapagkat madalas kong sinasabi sa inyo, at ngayon sasabihin ko sainyong muli na may pagluha, na marami ang lumalakad, na sila ang mga kaaway ng krus ni Cristo."
                },
                "19": {
                    "verse_nr": "19",
                    "verse": "Ang kahihinatnan nila ay kapahamakan. Ang diyos nila ay ang kanilang tiyan. Ang kanilang kaluwalhatian ay ang mga bagay na dapat nilang ikahiya. Ang kanilang kaisipan ay nakatuon sa mga bagay na panlupa."
                },
                "20": {
                    "verse_nr": "20",
                    "verse": "Sapagkat ang ating pagkamamamayan ay nasa langit, na mula roon ay hinihintay naman natin ang Tagapagligtas, ang Panginoong Jesucristo."
                },
                "21": {
                    "verse_nr": "21",
                    "verse": "Siya ang magbabago ng ating walang halagang katawan upang maging katulad ng kaniyang maluwalhating katawan, ayon sa paggawa ng kaniyang kapangyarihan na magpapasakop ng lahat ng bagay sa kaniya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kaya nga, mga kapatid kong minamahal at pinanabikan, kayo ang aking kagalakan at putong. Magpakatatag kayo sa ganitong paraan sa Panginoon."
                },
                "2": {
                    "verse_nr": "2",
                    "verse": "Mga Pagtatagubilin - Pinagtagubilinan ko sina Euodias at Sintique na magkaisa ng pag-iisip sa Panginoon."
                },
                "3": {
                    "verse_nr": "3",
                    "verse": "Hinihiling ko rin naman sa iyo, tunay na kamanggagawa, na tulungan mo ang mga babaeng ito. Sila ang mga kasama kong nagpagal para sa ebanghelyo, kasama si Clemente at ang iba pang mga kamanggagawa na ang kanilang mga pangalan ay nasa aklat ng buhay."
                },
                "4": {
                    "verse_nr": "4",
                    "verse": "Magalak kayong lagi sa Panginoon at muli kong sasabihin, magalak kayo."
                },
                "5": {
                    "verse_nr": "5",
                    "verse": "Ipakilala ninyo sa lahat ng mga tao ang inyong kahinahunan. Malapit na ang Panginoon."
                },
                "6": {
                    "verse_nr": "6",
                    "verse": "Huwag kayong mabalisa patungkol sa anumang bagay. Sa halip, ipaalam ninyo ang inyong mga kahilingan sa Diyos na may pasasalamat sa pamamagitan ng panalangin at ng panalanging may paghiling."
                },
                "7": {
                    "verse_nr": "7",
                    "verse": "At ang kapayapaang mula sa Diyos, na higit sa anumang pang-unawa, ang siyang mag-iingat sa inyong mga puso at pag-iisip sa pamamagitan ni Cristo Jesus."
                },
                "8": {
                    "verse_nr": "8",
                    "verse": "Sa katapus-tapusan mga kapatid, anumang mga bagay na totoo, anuman ang marangal, anuman ang matuwid, anuman ang dalisay, anumang mga bagay angkaibig-ibig, anuman ang may mabuting ulat, kung mayroon mang kabutihan at anumang kapuri-puri, ang mga bagay na ito ang isipin ninyo."
                },
                "9": {
                    "verse_nr": "9",
                    "verse": "Ang mga bagay din na inyong natutuhan, at tinanggap, at narinig at nakita sa akin ay isagawa ninyo. Sa gayon, ang Diyos ng kapayapaan ay sasainyo."
                },
                "10": {
                    "verse_nr": "10",
                    "verse": "Pagpapasalamat ni Pablo sa mga Taga-Filipos Dahil sa Kanilang mga Kaloob - Ngunit lubos akong nagagalak sa Panginoon na sa wakas muling nanariwa ngayon ang inyong pag-alaala sa akin, na bagaman may pag-alaala kayo sa akin, wala nga lang kayong pagkakataong ipakita ito."
                },
                "11": {
                    "verse_nr": "11",
                    "verse": "Hindi sa ako ay nagsalita dahil sa aking pangangailangan, dahil natutuhan ko nang masiyahan anuman ang aking kalagayan."
                },
                "12": {
                    "verse_nr": "12",
                    "verse": "Alam ko ang mabuhay sa paghihikahos at ang mabuhay sa kasaganaan, kung paano ang ibababa at alam ko kung paano ang sumagana. Sa lahat ng dako at sa lahat ngbagay ay tinuruan akong mabusog at magutom, maging sa kasaganaan at maging sa kasalatan."
                },
                "13": {
                    "verse_nr": "13",
                    "verse": "Ako ay may sapat na lakas na gawin ang lahat ng mga bagay sa pamamagitan ni Cristo na nagbibigay ng kapangyarihan sa akin."
                },
                "14": {
                    "verse_nr": "14",
                    "verse": "Gayunman, napakabuti ng inyong ginawang pakikibahagi sa aking mga paghihirap."
                },
                "15": {
                    "verse_nr": "15",
                    "verse": "Kayong mga taga-Filipos, alam din naman ninyo nasa pasimula pa ng pangangaral ng ebanghelyo, nang umalis ako sa Macedonia, walang ibang iglesiya ang nakipag-isa sa akin patungkol sa pagkakaloob at sa pagtanggap, kundi kayo lamang."
                },
                "16": {
                    "verse_nr": "16",
                    "verse": "Ito ay sapagkat maging noong ako ay nasa Tesalonica ay nagpadala kayong minsan at muli para sa aking pangangailangan."
                },
                "17": {
                    "verse_nr": "17",
                    "verse": "Hindi sapagkat ako ay naghahangad ng kaloob kundi ang hinahangad ko ay masaganang bunga na nakatala para sa inyo."
                },
                "18": {
                    "verse_nr": "18",
                    "verse": "Mayroon ako ng lahat ng bagay at sumasagana. Napunan na ang aking pangangailangan dahil sa natanggap ko mula kay Epafrodito ang mga bagay na ipinadala ninyo. Ito ay samyo na mahali\u00admuyak, isang haing katanggap-tanggap at kalugud-lugod sa Diyos."
                },
                "19": {
                    "verse_nr": "19",
                    "verse": "Ngunit ang aking Diyos ang magpupuno sa inyo ng lahat ng inyong pangangailangan ayon sa kaniyang kayamanan sa kaluwalhatian kay Cristo Jesus."
                },
                "20": {
                    "verse_nr": "20",
                    "verse": "Ngayon, sa ating Diyos at Ama ang kaluwalhatian magpakailan pa man. Siya nawa."
                },
                "21": {
                    "verse_nr": "21",
                    "verse": "Panghuling Pagbati - Batiin ninyo ang bawat banal kay Cristo Jesus. Binabati kayo ng mga kapatid na kasama ko."
                },
                "22": {
                    "verse_nr": "22",
                    "verse": "Binabati kayo ng lahat ng mga banal lalong-lalo na ang mga kasambahay ni Cesar."
                },
                "23": {
                    "verse_nr": "23",
                    "verse": "Ang biyaya ng ating Panginoong Jesucristo ay suma\u00adinyong lahat. Siya nawa!"
                }
            }
        }
    }
}