{
    "version": "SND",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Akong si Santiago ay isang alipin ng Diyos at ng Panginoong Jesucristo. Binabati ko ang labindalawang lipi ni Israel na nakakalat sa iba\u2019t ibang bansa."
                },
                "2": {
                    "verse_nr": "2",
                    "verse": "Mga Pagsubok at mga Tukso - Mga kapatid ko, ituring ninyong buong kagalakan kapag dumaranas kayo ng iba\u2019t ibang uri ng pagsubok."
                },
                "3": {
                    "verse_nr": "3",
                    "verse": "Nalalaman ninyo na ang pagsubok sa inyong pananampalataya ay nagbubunga ng pagtitiis."
                },
                "4": {
                    "verse_nr": "4",
                    "verse": "Ngunit hayaan ninyong ang pagtitiis ay magkaroon ng kaniyang ganap na gawa upang kayo ay maging ganap at buo. Sa gayon, kayo ay maging ganap at lubos na walang anumang kakulangan."
                },
                "5": {
                    "verse_nr": "5",
                    "verse": "Kung ang sinuman sa inyo ay kulang sa karunungan, humingi siya sa Diyos at iyon ay ibibigay sa kaniya. Ang Diyos ay nagbibigay nang masagana sa lahat at hindi nagagalit."
                },
                "6": {
                    "verse_nr": "6",
                    "verse": "Ngunit kapag siya ay humingi, humingi siyang may pananampalataya at walang pag-aalin\u00adlangan sapagkat ang taong nag-aalinlangan ay katulad ng isang alon sa dagat na tinatangay at ipinapadpad ng hangin."
                },
                "7": {
                    "verse_nr": "7",
                    "verse": "Ang taong nag-aalinlangan ay hindi dapat mag-isip na siyaay tatanggap ng anuman mula sa Panginoon."
                },
                "8": {
                    "verse_nr": "8",
                    "verse": "Ang taong nagdadalawang-isip ay hindi matatag sa lahat ng kaniyang mga lakad."
                },
                "9": {
                    "verse_nr": "9",
                    "verse": "Magmapuri ang kapatid na may mababang kalagayan dahil sa kaniyang pagkakataas."
                },
                "10": {
                    "verse_nr": "10",
                    "verse": "Magmapuri din naman ang mayaman dahil sa kaniyang pagkakababa sapagkat tulad ng bulaklak ng damo, siya ay lilipas."
                },
                "11": {
                    "verse_nr": "11",
                    "verse": "Ito ay sapagkat ang araw ay sumisikat na may matinding init at tinutuyo ang damo. Ang bulaklak ng damo ay nalalagas at sinisira ng araw ang kaakit-akit na anyo nito. Gayundin naman ang mayaman, siya ay lumilipas sa kaniyang mga lakad."
                },
                "12": {
                    "verse_nr": "12",
                    "verse": "Pinagpala ang taong nagtitiis ng pagsubok dahil kapag siya ay nasubok na, tatanggap siya ng putong ng buhay na ipinangako ng Panginoon sa kanila na umiibig sa kaniya."
                },
                "13": {
                    "verse_nr": "13",
                    "verse": "Huwag sabihin ng sinumang tinutukso: Ako ay tinutukso ng Diyos. Ito ay sapagkat ang Diyos ay hindi maaaringmatukso ng mga kasamaan at hindi niya tinutukso ang sinuman."
                },
                "14": {
                    "verse_nr": "14",
                    "verse": "Ang bawat tao ay natutukso kapag siya ay nahihila ng kaniyang masidhing pita at siya ay nasisilo nito."
                },
                "15": {
                    "verse_nr": "15",
                    "verse": "Kapag ang masidhing pita ay naglihi, ito ay nanganganak ng kasa\u00adlanan. Kung ang kasalanan ay naganap, ito ay nagbubunga ng kamatayan."
                },
                "16": {
                    "verse_nr": "16",
                    "verse": "Minamahal kong mga kapatid, huwag kayong padaya kaninuman."
                },
                "17": {
                    "verse_nr": "17",
                    "verse": "Ang bawat mabuting pagbibigay at bawat ganap na kaloob ay mula sa itaas at nagbubuhat sa Ama ng mga liwanag na walang pagbabago, ni anino man ng pagtalikod."
                },
                "18": {
                    "verse_nr": "18",
                    "verse": "Sa kaniyang sariling kalooban ay ipinanganak niya tayo sa pamamagitan ng salita ng katotohanan upang maging isang uri tayo ng mga unang-bunga ng kaniyang mga nilikha."
                },
                "19": {
                    "verse_nr": "19",
                    "verse": "Pakikinig at Pagsasagawa - Kaya nga, mga minamahal kong kapatid, ang bawat tao ay dapat maging maagap sa pakikinig at maging mahinahon sa pagsasalita at hindi madaling mapoot."
                },
                "20": {
                    "verse_nr": "20",
                    "verse": "Ito ay sapagkat ang poot ng tao ay hindi gumagawa ng katuwiran ng Diyos."
                },
                "21": {
                    "verse_nr": "21",
                    "verse": "Kaya nga, hubarin ninyo ang lahat ng karumihan at ang pag-uumapaw ng kasamaan. Tanggapin ninyo nang may kababaan ng loob ang salitang ihinugpong sa inyo na makakapagligtas sa inyong mga kaluluwa."
                },
                "22": {
                    "verse_nr": "22",
                    "verse": "Maging tagatupad kayo ng salita at huwag maging taga\u00adpakinig lamang, na dinadaya ninyo ang inyong mga sarili."
                },
                "23": {
                    "verse_nr": "23",
                    "verse": "Ang sinumang tagapakinig ng salita ngunit hindi tagatupad nito ay natutulad sa isang taong minamasdan ang kaniyang likas na mukha sa salamin."
                },
                "24": {
                    "verse_nr": "24",
                    "verse": "Pagkatapos niyang masdan ang kaniyang sarili, siya ay lumisan at kinalimutan niya kaagad kung ano ang uri ng kaniyang pagkatao."
                },
                "25": {
                    "verse_nr": "25",
                    "verse": "Ngunit ang sinumang tumitingin sa ganap na kautusan ng kalayaan at nananatili rito ay tagapakinig na hindi nakakalimot sa halip siya ay tagatupad ng salita. Ang taong ito ay pagpapalain sa kaniyang ginagawa."
                },
                "26": {
                    "verse_nr": "26",
                    "verse": "Kung ang sinuman sa inyo ay waring relihiyoso at hindi niya pinipigil ang kaniyang dila, subalit dinadaya niya ang kaniyang puso, ang kaniyang relihiyon ay walang kabuluhan."
                },
                "27": {
                    "verse_nr": "27",
                    "verse": "Ang dalisay at walang dungis na relihiyon sa harapan ng Diyos Ama ay ang pagdalaw sa mga ulila at sa mga babaeng balo sa kanilang paghihirap. Ito ay upang maingatan ang kaniyang sarili na hindi mabahiran ng sanlibutan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Huwag Magtatangi ng Isang Tao nang Higit sa Iba - Mga kapatid ko, kayo ay may pananampalataya na nasa Panginoong Jesucristo na Panginoon ng kaluwalhatian at kayo na may pananampalatayang ito ay huwag magkaroon ng pagtatangi ng mga tao."
                },
                "2": {
                    "verse_nr": "2",
                    "verse": "Maaaring may pumasok sa inyong sinagoga na isang taong may gintong singsing at marangyang kasuotan. Maaari ding may pumasok na isang taong dukha na napakarumi ng damit."
                },
                "3": {
                    "verse_nr": "3",
                    "verse": "At higit ninyong binigyan ng pansin ang may marangyang kasuotan at sinasabi mo sa kaniya: Maupo po kayo rito sa magandang dako. Sa taong dukha ay sinasabi mo: Tumayo ka na lang dito o di kaya ay maupo ka sa tabi ng patungan ng aking paa."
                },
                "4": {
                    "verse_nr": "4",
                    "verse": "Hindi ba kayo rin ay may mga pagtatangi-tangi sa inyong mga sarili? Hindi ba kayo ay naging mga tagahatol na may masasamang isipan?"
                },
                "5": {
                    "verse_nr": "5",
                    "verse": "Makinig kayo, minamahal kong mga kapatid. Hindi ba pinili ng Diyos ang mga dukha sa sanlibutang ito na maya\u00adyaman sa pananampalataya? Hindi ba pinili silang taga\u00adpagmana ng paghaharing ipinangako niya sa mga umiibig sa kaniya?"
                },
                "6": {
                    "verse_nr": "6",
                    "verse": "Hinamak ninyo ang taong dukha. Hindi ba ang mayayaman ang umaapi sa inyo at kumakaladkad sa inyo sa harap ng mga hukuman?"
                },
                "7": {
                    "verse_nr": "7",
                    "verse": "Hindi ba sila ang lumalait sa mabuting pangalan na itinatawag sa inyo?"
                },
                "8": {
                    "verse_nr": "8",
                    "verse": "Kung tinutupad ninyo ang maharlikang kautusan ayon sa kasulatan, mabuti ang inyong ginagawa. Ito ay nagsasabi: Ibigin mo ang iyong kapwa tulad ng pag-ibig mo sa iyong sarili."
                },
                "9": {
                    "verse_nr": "9",
                    "verse": "Kaya kung kayo ay nagtatangi ng tao, kayo ay nagkakasala at sinusuway ang kautusan bilang mga lumalabag."
                },
                "10": {
                    "verse_nr": "10",
                    "verse": "Ang sinumang tumutupad sa buong kautusan ngunit natitisod sa isang bahagi ay nagkakasala sa buong kautusan."
                },
                "11": {
                    "verse_nr": "11",
                    "verse": "Ito ay sapagkat sinabi ng Diyos: Huwag kang makiapid. Sinabi rin niyang huwag kang papatay. Kung hindi ka man nakiapid ngunit ikaw naman ay pumatay, ikaw ay lumabag din sa kautusan."
                },
                "12": {
                    "verse_nr": "12",
                    "verse": "Kaya magsalita ka at gumawa tulad ng mga hahatulan na ng kautusan ng kalayaan."
                },
                "13": {
                    "verse_nr": "13",
                    "verse": "Ito ay sapagkat walang kaha\u00adbagang hahatulan ng Diyos ang sinumang nagkait ng habag. Ang kahabagan ay nananaig sa kahatulan."
                },
                "14": {
                    "verse_nr": "14",
                    "verse": "Pananampalataya at mga Gawa - Mga kapatid ko, kung sabihin ng isang tao na siya ay may pananampalataya subalit wala siyang mga gawa, ano ang pakinabang noon? Maililigtas ba siya ng pananampalataya?"
                },
                "15": {
                    "verse_nr": "15",
                    "verse": "Maaaring ang isang kapatid na lalaki o babae ay walang damit o kinukulang sa pang-araw-araw na pagkain."
                },
                "16": {
                    "verse_nr": "16",
                    "verse": "At ang isa sa inyo ay nagsabi sa kanila: Humayo kayo nang mapayapa. Magpainit kayo at magpakabusog. Ngunit hindi mo naman ibinigay sa kanila ang mga kailangan ng katawan, ano ang kapakinabangan noon?"
                },
                "17": {
                    "verse_nr": "17",
                    "verse": "Ganiyan din ang pananampalataya, kung wala itong mga gawa, ito ay patay sa kaniyang sarili."
                },
                "18": {
                    "verse_nr": "18",
                    "verse": "Maaaring may magsabi: Ikaw ay may pananampalataya, ako ay may mga gawa. Ipakita mo ang iyong pananampalataya na wala ang iyong mga gawa at ipapakita ko sa iyo ang aking pananampalataya sa pamamagitan ng aking mga gawa."
                },
                "19": {
                    "verse_nr": "19",
                    "verse": "Nana\u00adnampalataya kang iisa ang Diyos. Mabuti ang iyong ginagawa. Maging ang mga demonyo ay nananampalataya at nanginginig."
                },
                "20": {
                    "verse_nr": "20",
                    "verse": "Ikaw na taong walang kabuluhan, ibig mo bang malaman na ang pananampalatayang walang mga gawa ay patay?"
                },
                "21": {
                    "verse_nr": "21",
                    "verse": "Hindi ba ang ating amang si Abraham ay pinaging-matuwid sa pamamagitan ng mga gawa? Ito ay nang ihandog niya sa dambana ang kaniyang anak na si Isaac."
                },
                "22": {
                    "verse_nr": "22",
                    "verse": "Iyong nakita na ang pananampalataya ay gumagawang kalakip ng kaniyang mga gawa at ang pananampalataya ay naging ganap sa pamamagitan ng mga gawa."
                },
                "23": {
                    "verse_nr": "23",
                    "verse": "At naganap ang kautusan na sinabi: Sinam\u00adpalatayanan ni Abraham ang Diyos at ito ay ibinilang sa kaniya na katuwiran at tinawag siyang kaibigan ng Diyos."
                },
                "24": {
                    "verse_nr": "24",
                    "verse": "Naki\u00adkita ninyong ang tao ay pinapaging-matuwid sa pamamagitan ng mga gawa at hindi sa pamamagitan ng pananampalataya lamang."
                },
                "25": {
                    "verse_nr": "25",
                    "verse": "Hindi ba sa gayunding paraan si Rahab na isang patutot ay pinaging-matuwid sa pamamagitan ng mga gawa? Matapos niyang tanggapin ang mga sugo, sila ay pinaalis niya at pinadaan sa ibang landas."
                },
                "26": {
                    "verse_nr": "26",
                    "verse": "Kung paanong ang katawang walang espiritu ay patay, gayundin ang pananampalataya na walang mga gawa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pagpapaamo ng Dila - Mga kapatid ko, nalalaman ninyo na tayong mga guro ay tatanggap ng lalong higit na kahatulan. Kaya nga, huwag maging guro ang marami sa inyo."
                },
                "2": {
                    "verse_nr": "2",
                    "verse": "Ito ay sapagkat tayong lahat sa maraming paraan ay natitisod. Kung ang sinuman ay hindi nagkakamali sa kaniyang pananalita, siya ay taong ganap at napipigil niya ang kaniyang buong katawan."
                },
                "3": {
                    "verse_nr": "3",
                    "verse": "Narito, nilalagyan natin ng bokado ang bibig ng mga kabayo upang tayo ay sundin nila. Sa pamamagitan ng bokado ay naililiko natin ang buong katawan nila."
                },
                "4": {
                    "verse_nr": "4",
                    "verse": "Tingnan din ninyo ang mga barko. Ang mga ito ay malalaki at itinutulak ng malalakas na hangin. Gayunman, bagamat malalaki, ang mga ito ay inililiko ng napakaliit na timon saan man naisin ng taga-timon."
                },
                "5": {
                    "verse_nr": "5",
                    "verse": "Gayundin naman ang dila. Ito ay isang maliit na bahagi ng katawan ngunit nagyayabang ng mga dakilang bagay. Narito, ang maliit na apoy ay nagpapaliyab ng malalaking kahoy."
                },
                "6": {
                    "verse_nr": "6",
                    "verse": "Ang dila ay tulad ng apoy, sanlibutan ng kalikuan. Ang dila ay bahagi ng ating katawan na dumudungis sa kabuuan nito. Sinusunog nito ang mga pamamaraan kung paano tayo nabubuhay at ito ay pinag-aapoy ng impiyerno."
                },
                "7": {
                    "verse_nr": "7",
                    "verse": "Ito ay sapagkat napaamo na ang lahat ng uri ng mga hayop at mga ibon at mga gumagapang na hayop at mga bagay sa dagat. At ito ay paaamuin ng tao."
                },
                "8": {
                    "verse_nr": "8",
                    "verse": "Ngunit walang nakapag\u00adpaamo sa dila. Ito ay masamang bagay na hindi mapipigil at puno ng kamandag na nakakamatay."
                },
                "9": {
                    "verse_nr": "9",
                    "verse": "Sa pamamagitan ng dila ay pinupuri natin ang Diyos Ama. Ginagamit din natin ito sa pagsumpa sa mga taong ginawa ng Diyos ayon sa kaniyang wangis."
                },
                "10": {
                    "verse_nr": "10",
                    "verse": "Sa pamamagitan ng gayunding bibig ay lumalabas ang pagpuri at pagsumpa. Mga kapatid ko, hindi dapat maging ganito ang mga bagay na ito."
                },
                "11": {
                    "verse_nr": "11",
                    "verse": "Ang bukal ba ay naglalabas ng matamis at ng mapait na tubig sa iisang butas?"
                },
                "12": {
                    "verse_nr": "12",
                    "verse": "Mga kapatid ko, makakapagbunga ba ng olivo ang puno ng igos? O ang puno ba ng ubas ay makakapagbunga ng igos? Gayundin, ang bukal ay hindi makakapaglabas ng maalat at matamis na tubig."
                },
                "13": {
                    "verse_nr": "13",
                    "verse": "Dalawang Uri ng Karunungan - Sino sa inyo ang matalino at nakakaunawa? Hayaang ipakita niya sa pamamagitan ng mabuting pamumuhay ang kaniyang mga gawa na may mapagpakumbabang karunungan."
                },
                "14": {
                    "verse_nr": "14",
                    "verse": "Maaaring magkaroon ng mapait na pag-iinggitan at makasariling pagnanasa sa inyong mga puso. Kung mayroon man, huwag kayong magmapuri at magsinungaling laban sa katotohanan."
                },
                "15": {
                    "verse_nr": "15",
                    "verse": "Ang karunungang ito ay hindi nagmumula sa itaas, subalit ito ay mula sa lupa, makalaman at mula sa mga demonyo."
                },
                "16": {
                    "verse_nr": "16",
                    "verse": "Kung saan may pag-iinggitan at makasariling pagnanasa, naroroon ang kaguluhan at lahat ng masamang bagay."
                },
                "17": {
                    "verse_nr": "17",
                    "verse": "Ang karunungang nagmumula sa itaas una, sa lahat, ay dalisay, pagkatapos ay mapayapa, maamo, nagpapasakop, puno ng kahabagan at may mabubuting bunga. Ito ay hindi nagta\u00adtangi at walang pagpapakunwari."
                },
                "18": {
                    "verse_nr": "18",
                    "verse": "Ngunit ang bunga ng katuwiran ay itinatanim sa kapayapaan para doon sa mga gumagawa ng kapayapaan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ipasakop Ninyo sa Diyos ang Inyong mga Sarili - Saan nagmula ang mga pag-aaway at mga paglalaban-laban sa inyo? Hindi ba ito ay nagmula sa inyong mga pagnanasa sa kalayawan na nag-aaway sa inyong katawan?"
                },
                "2": {
                    "verse_nr": "2",
                    "verse": "May masidhi kayong paghahangad ngunit hindi kayo nagkaka\u00adroon. Kayo ay pumapatay at nag-iimbot ngunit hindi kayo nag\u00adkakamit. Kayo ay nag-aaway-away at naglalaban-laban. Hindi kayo nagkakaroon dahil hindi kayo humihingi."
                },
                "3": {
                    "verse_nr": "3",
                    "verse": "Humingi kayo, ngunit hindi kayo nakatanggap sapagkat ang inyong paghingi ay masama. Ang inyong hinihingi ay gagamitin ninyo sa inyong mga kalayawan."
                },
                "4": {
                    "verse_nr": "4",
                    "verse": "Hindi ba ninyo nalalaman, kayong mga mangangalunyang lalaki at babae na ang nagnanais maging kaibigan ng sanlibutan ay pakikipag-away sa Diyos? Kaya ang sinumang makikipagkaibigan sa sanlibutan ay kaaway ng Diyos."
                },
                "5": {
                    "verse_nr": "5",
                    "verse": "Sinasabi ng kasulatan: Ang Espiritung nananahan sa atin ay labis na naninibugho. Sa palagay ba ninyo ay walang kabuluhan ang sinasabing ito ng kasulatan?"
                },
                "6": {
                    "verse_nr": "6",
                    "verse": "Ngunit tayo ay binigyan niya ng higit pang biyaya. Dahil dito sinabi niya: Sinasalungat ng Diyos ang mga mapagmataas ngunit binibigyan niya ng biyaya ang mga mapagpakumbaba."
                },
                "7": {
                    "verse_nr": "7",
                    "verse": "Ipasakop nga ninyo ang inyong mga sarili sa Diyos. Labanan ninyo ang diyablo at siya ay lalayo sa inyo."
                },
                "8": {
                    "verse_nr": "8",
                    "verse": "Magsilapit kayo sa Diyos at siya ay lalapit sa inyo. Kayong mga makasalanan, linisin ninyo ang inyong mga kamay. Kayong mga taong nagdadalawang-isip, dalisayin ninyo ang inyong mga puso."
                },
                "9": {
                    "verse_nr": "9",
                    "verse": "Magdalamhati kayo, maghinagpis kayo at tumangis kayo. Palitan ninyo ang inyong pagtawa ng pagdada\u00adlamhati. Palitan ninyo ang inyong katuwaan ng kalungkutan."
                },
                "10": {
                    "verse_nr": "10",
                    "verse": "Magpakumbaba kayo sa harapan ng Panginoon at kayo ay itataas niya."
                },
                "11": {
                    "verse_nr": "11",
                    "verse": "Mga kapatid, huwag kayong magsalita ng masama laban sa isa\u2019t isa. Ang gumagawa nito at humahatol sa kaniyang kapatid ay nagsasalita ng masama laban sa kautusan at humahatol sa kautusan. Kung hinahatulan mo ang kautusan, hindi ka tagatupad ng kautusan. Ikaw ay tagahatol."
                },
                "12": {
                    "verse_nr": "12",
                    "verse": "Iisa lamang ang nagbigay ng kautusan. Siya ang makakapagligtas at makakapuksa. Sino ka upang humatol sa iba?"
                },
                "13": {
                    "verse_nr": "13",
                    "verse": "Pagyayabang Patungkol sa Kinabukasan - Makinig kayo ngayon, kayong nagsasabi: Ngayon o kaya bukas, kami ay pupunta sa gayong lungsod. Mananatili kami roon ng isang taon. Kami ay mangangalakal at tutubo."
                },
                "14": {
                    "verse_nr": "14",
                    "verse": "Ngunit hindi ninyo nalalaman kung ano ang mangyayari sa kinabukasan. Ito ay sapagkat ano ang iyong buhay? Ito ay tulad sa isang singaw na sa maikling oras ay lumilitaw at pagkatapos ay naglalaho."
                },
                "15": {
                    "verse_nr": "15",
                    "verse": "Ito ang dapat ninyong sabihin: Kung kalooban ng Panginoon, mabubuhay tayo. Gagawin natin ang bagay na ito o ang gayong bagay."
                },
                "16": {
                    "verse_nr": "16",
                    "verse": "Datapuwa\u2019t ngayon ay nagmama\u00adpuri kayo sa inyong mga kayabangan. Ang lahat ng ganitong pagmamapuri ay napakasama."
                },
                "17": {
                    "verse_nr": "17",
                    "verse": "Kaya nga, ang sinumang nakakaalam sa paggawa ng mabuti at hindi ito ginagawa, ito ay kasalanan sa kaniya."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Babala sa mga Mayayaman na Nang-aapi sa Ibang Tao - Makinig kayo, kayong mayayaman. Kayo ay tumangis at humagulgol dahil sa darating na mga paghihirap ninyo."
                },
                "2": {
                    "verse_nr": "2",
                    "verse": "Ang mga kayamanan ninyo ay nangabulok. Ang mga damit ninyo ay kinain ng tanga."
                },
                "3": {
                    "verse_nr": "3",
                    "verse": "Ang inyong mga ginto at pilak ay kinalawang. Ang mga kalawang na ito ang magiging patotoo laban sa inyo at siyang kakain sa inyong mga laman tulad ng apoy. Kayo ay nag-imbak ng kayamanan para sa mga huling araw."
                },
                "4": {
                    "verse_nr": "4",
                    "verse": "Narito, ipinagkait ninyong may pandaraya ang mga upa ng mga manggagawang gumapas sa inyong mga bukirin. Ang kanilang mga upa ay umiiyak. Ang iyak ng mga mangga\u00adgawang gumapas ay narinig ng Panginoon ng mga hukbo."
                },
                "5": {
                    "verse_nr": "5",
                    "verse": "Kayo ay namuhay sa lupang ito, sa karangyaan at pagpapa\u00adsasa. Binusog ninyo ang inyong mga puso tulad sa araw ng katayan."
                },
                "6": {
                    "verse_nr": "6",
                    "verse": "Inyong hinatulan at pinatay ang taong matuwid. Hindi niya kayo tinutulan."
                },
                "7": {
                    "verse_nr": "7",
                    "verse": "Pagtitiis sa Paghihirap - Mga kapatid ko, magtiis kayo hanggang sa pagbabalik ng Panginoon. Narito, ang magsasaka ay naghihintay sa maha\u00adlagang bunga ng lupa. Hinihintay niya ito ng may pagtitiyaga hanggang sa matanggap nito ang una at huling ulan."
                },
                "8": {
                    "verse_nr": "8",
                    "verse": "Magtiis din nga kayo at patatagin ninyo ang inyong kalooban sapagkat malapit na ang pagbabalik ng Panginoon."
                },
                "9": {
                    "verse_nr": "9",
                    "verse": "Mga kapatid, huwag kayong magsumbatan sa isa\u2019t isa upang hindi kayo mahatulan. Narito, ang hukom ay nakatayo sa pintuan."
                },
                "10": {
                    "verse_nr": "10",
                    "verse": "Mga kapatid, gawin ninyong halimbawa ang mga propeta na nangaral sa pangalan ng Panginoon. Sila ang mga halimbawa na dumanas ng paghihirap at ng pagtitiis."
                },
                "11": {
                    "verse_nr": "11",
                    "verse": "Narito, itinuturing nating pinagpala ang mga nakapagtiis. Narinig ninyo ang pagtitiis ni Job at nalaman ninyo ang ginawa ng Panginoon sa katapusan na lubhang mapagmalasakit at maawain."
                },
                "12": {
                    "verse_nr": "12",
                    "verse": "Ngunit higit sa lahat, mga kapatid ko, huwag kayong susumpa sa pamamagitan ng langit, o lupa, o ng ano pa mang panunumpa. Ang inyong oo ay dapat maging oo, ang inyong hindi ay dapat maging hindi upang hindi kayo mahulog sa kahatulan."
                },
                "13": {
                    "verse_nr": "13",
                    "verse": "Ang Panalanging may Pananampalataya - Mayroon bang nahihirapan sa inyo? Manalangin siya. Mayroon bang masaya sa inyo? Magpuri siya."
                },
                "14": {
                    "verse_nr": "14",
                    "verse": "Mayroon bang may sakit sa inyo? Tawagin niya ang mga matanda sa iglesiya upang siya ay kanilang ipanalangin at pahiran ng langis sa pangalan ng Panginoon."
                },
                "15": {
                    "verse_nr": "15",
                    "verse": "Ang panalanging may pananampalataya ay makakapagpagaling sa taong maysakit at siya ay ibabangon ng Panginoon. Kung mayroon siyang naga\u00adwang mga pagkakasala, siya ay patatawarin."
                },
                "16": {
                    "verse_nr": "16",
                    "verse": "Ipahayag ninyo ang inyong mga pagsalangsang sa isa\u2019t isa. Manalangin kayo para sa isa\u2019t isa, upang gumaling kayo. Ang mabisa at taimtim na panalangin ng taong matuwid ay higit na malaki ang magagawa."
                },
                "17": {
                    "verse_nr": "17",
                    "verse": "Si Elias ay taong may damdamin ding tulad natin. Mataimtim siyang nanalangin na huwag umulan at hindi nga umulan sa lupa sa loob ng tatlo at kalahating taon."
                },
                "18": {
                    "verse_nr": "18",
                    "verse": "Muli siyang nanalangin at ang langit ay nagbuhos ng ulan, at ang lupa ay nagbigay ng ani."
                },
                "19": {
                    "verse_nr": "19",
                    "verse": "Mga kapatid, kung ang isa sa inyo ay lumihis sa katotohanan, maaring siya ay mapanumbalik ng isa sa inyo."
                },
                "20": {
                    "verse_nr": "20",
                    "verse": "Dapat malaman ng nagpanumbalik sa makasalanan mula sa pagkakaligaw na maililigtas niya ang isang kaluluwa mula sa kamatayan. Siya ay magtatakip ng maraming kasalanan."
                }
            }
        }
    }
}