{
    "version": "NUB",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Guds dom \u00f6ver Israels grannfolk - Detta \u00e4r Amos ord, som var en av herdarna fr\u00e5n Tekoa, vad han s\u00e5g ang\u00e5ende Israel, n\u00e4r Ussia var kung i Juda och Jerobeam, Joashs son, var kung i Israel, tv\u00e5 \u00e5r f\u00f6re jordb\u00e4vningen."
                },
                "2": {
                    "verse_nr": "2",
                    "verse": "Amos sa: \u201dHERREN ryter fr\u00e5n Sion, fr\u00e5n Jerusalem d\u00e5nar hans r\u00f6st. Herdarnas betesmarker vissnar och Karmels topp torkar bort.\u201d"
                },
                "3": {
                    "verse_nr": "3",
                    "verse": "S\u00e5 s\u00e4ger HERREN: \u201dF\u00f6r Damaskus tre, ja, fyra \u00f6vertr\u00e4delsers skull kan jag inte l\u00e5ta bli att agera, eftersom de med tr\u00f6sksl\u00e4den av j\u00e4rn har krossat Gilead."
                },
                "4": {
                    "verse_nr": "4",
                    "verse": "Jag ska s\u00e4nda eld mot Hasaels slott, och den ska f\u00f6rt\u00e4ra Ben-Hadads f\u00e4stningar."
                },
                "5": {
                    "verse_nr": "5",
                    "verse": "Jag ska bryta s\u00f6nder bommen i Damaskus och utpl\u00e5na den som bor i Bikat-Aven och den som b\u00e4r spiran i Bet Eden. Arams folk ska f\u00f6ras bort till Kir, s\u00e4ger HERREN.\u201d"
                },
                "6": {
                    "verse_nr": "6",
                    "verse": "S\u00e5 s\u00e4ger HERREN: \u201dF\u00f6r Gazas tre, ja, fyra \u00f6vertr\u00e4delsers skull kan jag inte l\u00e5ta bli att agera, eftersom de f\u00f6rt bort hela samh\u00e4llen till exil och s\u00e5lt dem till Edom."
                },
                "7": {
                    "verse_nr": "7",
                    "verse": "Jag ska s\u00e4nda eld mot Gazas mur, och den ska f\u00f6rt\u00e4ra dess f\u00e4stningar."
                },
                "8": {
                    "verse_nr": "8",
                    "verse": "Jag ska utpl\u00e5na den som bor i Ashdod och den som b\u00e4r spiran i Ashkelon. Jag ska v\u00e4nda mig mot Ekron, tills filist\u00e9erna \u00e4r d\u00f6da till sista man, s\u00e4ger Herren, HERREN.\u201d"
                },
                "9": {
                    "verse_nr": "9",
                    "verse": "S\u00e5 s\u00e4ger HERREN: \u201dF\u00f6r Tyros tre, ja, fyra \u00f6vertr\u00e4delsers skull kan jag inte l\u00e5ta bli att agera, eftersom de har s\u00e5lt hela samh\u00e4llen \u00e5t Edom och inte t\u00e4nkt p\u00e5 sitt broderskapsf\u00f6rbund."
                },
                "10": {
                    "verse_nr": "10",
                    "verse": "Jag ska s\u00e4nda eld mot Tyros mur, och den ska f\u00f6rt\u00e4ra dess f\u00e4stningar.\u201d"
                },
                "11": {
                    "verse_nr": "11",
                    "verse": "S\u00e5 s\u00e4ger HERREN: \u201dF\u00f6r Edoms tre, ja, fyra \u00f6vertr\u00e4delsers skull kan jag inte l\u00e5ta bli att agera, eftersom han har f\u00f6rf\u00f6ljt sin bror med sv\u00e4rd och f\u00f6rkv\u00e4vt sin barmh\u00e4rtighet, l\u00e5tit sin vrede st\u00e4ndigt brinna och sitt raseri forts\u00e4tta okontrollerat."
                },
                "12": {
                    "verse_nr": "12",
                    "verse": "Jag ska s\u00e4nda eld mot Teman, och den ska f\u00f6rt\u00e4ra Bosras f\u00e4stningar.\u201d"
                },
                "13": {
                    "verse_nr": "13",
                    "verse": "S\u00e5 s\u00e4ger HERREN: \u201dF\u00f6r Ammons tre, ja, fyra \u00f6vertr\u00e4delsers skull kan jag inte l\u00e5ta bli att agera, eftersom de skurit upp gravida kvinnor i Gilead, d\u00e5 de ville utvidga sina gr\u00e4nser."
                },
                "14": {
                    "verse_nr": "14",
                    "verse": "D\u00e4rf\u00f6r ska jag s\u00e4tta eld p\u00e5 Rabbas mur, och den ska f\u00f6rt\u00e4ra dess f\u00e4stningar under krigsrop p\u00e5 stridens dag, under en v\u00e5ldsam vind p\u00e5 stormens dag."
                },
                "15": {
                    "verse_nr": "15",
                    "verse": "Deras kung m\u00e5ste g\u00e5 till exil, han och hans furstar tillsammans, s\u00e4ger HERREN.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "S\u00e5 s\u00e4ger HERREN: \u201dF\u00f6r Moabs tre, ja, fyra \u00f6vertr\u00e4delsers skull kan jag inte l\u00e5ta bli att agera, eftersom de har f\u00f6rbr\u00e4nt benen av Edoms kung till kalk."
                },
                "2": {
                    "verse_nr": "2",
                    "verse": "D\u00e4rf\u00f6r ska jag s\u00e4nda eld mot Moab, och den ska f\u00f6rt\u00e4ra Keriots f\u00e4stningar. Moab ska d\u00f6 i tumultet, under krigsrop och hornsignaler."
                },
                "3": {
                    "verse_nr": "3",
                    "verse": "Jag ska utpl\u00e5na domaren fr\u00e5n dess mitt och alla furstarna tillsammans med honom, s\u00e4ger HERREN.\u201d"
                },
                "4": {
                    "verse_nr": "4",
                    "verse": "Guds dom \u00f6ver Juda - S\u00e5 s\u00e4ger HERREN: \u201dF\u00f6r Judas tre, ja, fyra \u00f6vertr\u00e4delsers skull kan jag inte l\u00e5ta bli att agera, eftersom de har f\u00f6rkastat HERRENS lag och inte h\u00e5llit hans bud. De har letts vilse av de falska gudar som deras f\u00f6rf\u00e4der f\u00f6ljde."
                },
                "5": {
                    "verse_nr": "5",
                    "verse": "D\u00e4rf\u00f6r ska jag s\u00e4nda eld mot Juda, och den ska f\u00f6rt\u00e4ra Jerusalems f\u00e4stningar.\u201d"
                },
                "6": {
                    "verse_nr": "6",
                    "verse": "Guds dom \u00f6ver Israel - S\u00e5 s\u00e4ger HERREN: \u201dF\u00f6r Israels tre, ja, fyra \u00f6vertr\u00e4delsers skull kan jag inte l\u00e5ta bli att agera, eftersom de har s\u00e5lt den r\u00e4ttf\u00e4rdige f\u00f6r pengar och den fattige f\u00f6r ett par skor."
                },
                "7": {
                    "verse_nr": "7",
                    "verse": "De trampar ner de svaga i jordens stoft och v\u00e4grar de f\u00f6rtryckta deras r\u00e4tt. Far och son g\u00e5r till samma flicka och vanhelgar s\u00e5 mitt heliga namn."
                },
                "8": {
                    "verse_nr": "8",
                    "verse": "P\u00e5 kl\u00e4der som de tagit som pant l\u00e4gger de sig vid varje altare, och vin som tagits i b\u00f6ter dricker de i sina gudars hus."
                },
                "9": {
                    "verse_nr": "9",
                    "verse": "Jag f\u00f6rgjorde amor\u00e9erna f\u00f6r dem, som var st\u00e5tliga som cedrar och starka som ekar. Jag f\u00f6rgjorde dem fr\u00e5n deras frukt upptill \u00e4nda ner till r\u00f6tterna d\u00e4r nere."
                },
                "10": {
                    "verse_nr": "10",
                    "verse": "Jag f\u00f6rde ut er ur Egypten och ledde er i \u00f6knen i fyrtio \u00e5r, f\u00f6r att ni skulle ta amor\u00e9ernas land i besittning."
                },
                "11": {
                    "verse_nr": "11",
                    "verse": "Jag gjorde n\u00e5gra av era s\u00f6ner till profeter och n\u00e5gra av era unga m\u00e4n till nasirer. Var det inte s\u00e5, israeliter? s\u00e4ger HERREN."
                },
                "12": {
                    "verse_nr": "12",
                    "verse": "Men ni fick nasirerna att dricka vin, och f\u00f6rbj\u00f6d profeterna att profetera."
                },
                "13": {
                    "verse_nr": "13",
                    "verse": "Jag ska f\u00e5 er att svaja, s\u00e5 som en vagn fullastad med s\u00e4d svajar."
                },
                "14": {
                    "verse_nr": "14",
                    "verse": "Den snabbaste har ingenstans att fly, den starke kan inte utnyttja sin styrka, och hj\u00e4lten kan inte r\u00e4dda sitt liv."
                },
                "15": {
                    "verse_nr": "15",
                    "verse": "B\u00e5gskytten kan inte h\u00e5lla st\u00e5nd, den snabbfotade hinner inte fly, och ryttaren kan inte r\u00e4dda sitt liv."
                },
                "16": {
                    "verse_nr": "16",
                    "verse": "Den modigaste av krigarna ska p\u00e5 den dagen fly undan naken, s\u00e4ger HERREN.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Det utvalda och f\u00f6rkastade folket H\u00f6r vad HERREN har talat mot er, israeliter, mot hela det sl\u00e4kte som jag f\u00f6rde ut ur Egypten:"
                },
                "2": {
                    "verse_nr": "2",
                    "verse": "\u201dEndast er har jag utvalt bland alla sl\u00e4kten p\u00e5 jorden. D\u00e4rf\u00f6r ska jag straffa er f\u00f6r alla era synder.\u201d"
                },
                "3": {
                    "verse_nr": "3",
                    "verse": "Vandrar tv\u00e5 tillsammans om de inte \u00e4r \u00f6verens om det?"
                },
                "4": {
                    "verse_nr": "4",
                    "verse": "Ryter ett lejon i sn\u00e5ren om det inte har n\u00e5got byte? Morrar ett ungt lejon i sin h\u00e5la om det inte har f\u00e5ngat n\u00e5got?"
                },
                "5": {
                    "verse_nr": "5",
                    "verse": "Faller en f\u00e5gel i en snara p\u00e5 marken om ingen f\u00e4lla \u00e4r gillrad f\u00f6r den? Springer en snara upp fr\u00e5n marken om det inte finns n\u00e5got att f\u00e5nga?"
                },
                "6": {
                    "verse_nr": "6",
                    "verse": "Om man st\u00f6ter i horn i en stad, blir inte folket f\u00f6rskr\u00e4ckt? Om n\u00e5got ont h\u00e4nder i en stad, har inte HERREN orsakat det?"
                },
                "7": {
                    "verse_nr": "7",
                    "verse": "Herren, HERREN, g\u00f6r ingenting utan att avsl\u00f6ja sina planer f\u00f6r sina tj\u00e4nare profeterna."
                },
                "8": {
                    "verse_nr": "8",
                    "verse": "N\u00e4r lejonet ryter, vem blir d\u00e5 inte r\u00e4dd? N\u00e4r Herren, HERREN har talat, vem skulle inte profetera?"
                },
                "9": {
                    "verse_nr": "9",
                    "verse": "Samarias dom L\u00e5t budet g\u00e5 till f\u00e4stningarna i Ashdod och i Egypten, s\u00e4g: \u201dSamla er p\u00e5 Samarias berg, se vilket tumult som r\u00e5der d\u00e4r, och f\u00f6rtrycket mitt ibland dem!\u201d"
                },
                "10": {
                    "verse_nr": "10",
                    "verse": "\u201dDe f\u00f6rst\u00e5r inte att handla r\u00e4tt, s\u00e4ger HERREN, dessa som lagrar byten och r\u00f6vat gods i sina f\u00e4stningar."
                },
                "11": {
                    "verse_nr": "11",
                    "verse": "D\u00e4rf\u00f6r, s\u00e4ger Herren, HERREN, ska en fiende omringa landet. Han ska bryta ner dina borgar och plundra dina f\u00e4stningar.\u201d"
                },
                "12": {
                    "verse_nr": "12",
                    "verse": "S\u00e5 s\u00e4ger HERREN: \u201dSom en herde r\u00e4ddar ur lejonets gap ett par benpipor eller en bit av ett \u00f6ra, s\u00e5 ska israeliterna r\u00e4ddas, de som nu sitter i Samaria p\u00e5 s\u00e4ngkanten och i mjuka soffor."
                },
                "13": {
                    "verse_nr": "13",
                    "verse": "H\u00f6r och vittna mot Jakobs sl\u00e4kt! s\u00e4ger Herren, HERREN, h\u00e4rskarornas Gud."
                },
                "14": {
                    "verse_nr": "14",
                    "verse": "Samma dag som jag straffar Israel f\u00f6r dess synd ska jag ocks\u00e5 l\u00e5ta straffet drabba Betels altaren, och altarets horn ska huggas av och falla till marken."
                },
                "15": {
                    "verse_nr": "15",
                    "verse": "Jag ska sl\u00e5 ner b\u00e5de vinter- och sommarbost\u00e4derna. Elfenbenspalatsen ska f\u00f6rst\u00f6ras och de m\u00e5nga husen utpl\u00e5nas, s\u00e4ger HERREN.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Israel har inte \u00e5terv\u00e4nt till Herren H\u00f6r detta, ni Bashans kor som bor p\u00e5 Samarias berg, ni kvinnor som f\u00f6rtrycker de svaga och krossar de fattiga, ni som s\u00e4ger till era m\u00e4n: \u201dKom med n\u00e5got att dricka!\u201d"
                },
                "2": {
                    "verse_nr": "2",
                    "verse": "Herren, HERREN har svurit vid sin helighet: \u201dDet ska komma en tid d\u00e5 man ska driva iv\u00e4g er med oxpikar och de sista av er med metkrokar."
                },
                "3": {
                    "verse_nr": "3",
                    "verse": "D\u00e5 ska ni var och en g\u00e5 ut genom n\u00e4rmaste h\u00e5l i muren, ni ska kastas ut mot Hermon, s\u00e4ger HERREN."
                },
                "4": {
                    "verse_nr": "4",
                    "verse": "Israels f\u00f6rh\u00e4rdelse G\u00e5 till Betel och synda, till Gilgal, och beg\u00e5 \u00e4nnu mer synd! B\u00e4r fram era offer p\u00e5 morgonen och ert tionde p\u00e5 tredje dagen."
                },
                "5": {
                    "verse_nr": "5",
                    "verse": "Br\u00e4nn syrat br\u00f6d som tackoffer ropa och skryt om era frivilliga offer, f\u00f6r det \u00e4r ju vad ni, israeliter, \u00e4lskar! s\u00e4ger Herren, HERREN."
                },
                "6": {
                    "verse_nr": "6",
                    "verse": "Jag gav er tomma magar i alla era st\u00e4der, jag l\u00e4t er sakna br\u00f6d p\u00e5 alla era orter. \u00c4nd\u00e5 v\u00e4nde ni inte tillbaka till mig, s\u00e4ger HERREN."
                },
                "7": {
                    "verse_nr": "7",
                    "verse": "Jag h\u00f6ll ocks\u00e5 tillbaka regnet f\u00f6r er \u00e4nda till tre m\u00e5nader f\u00f6re sk\u00f6rdetiden. Jag l\u00e4t det regna \u00f6ver en stad men inte \u00f6ver en annan. Det regnade p\u00e5 en \u00e5ker men inte p\u00e5 en annan, som d\u00e5 torkade ut."
                },
                "8": {
                    "verse_nr": "8",
                    "verse": "Fr\u00e5n den ena staden efter den andra stapplade man bort till en enda stad f\u00f6r att h\u00e4mta dricksvatten, men det fanns aldrig tillr\u00e4ckligt. \u00c4nd\u00e5 v\u00e4nde ni inte tillbaka till mig, s\u00e4ger HERREN."
                },
                "9": {
                    "verse_nr": "9",
                    "verse": "M\u00e5nga g\u00e5nger l\u00e4t jag era sk\u00f6rdar drabbas av mj\u00f6ldagg och m\u00f6gel. Era m\u00e5nga ving\u00e5rdar och tr\u00e4dg\u00e5rdar, era fikontr\u00e4d och olivtr\u00e4d \u00e5t gr\u00e4shopporna upp. \u00c4nd\u00e5 v\u00e4nde ni inte tillbaka till mig, s\u00e4ger HERREN."
                },
                "10": {
                    "verse_nr": "10",
                    "verse": "Jag s\u00e4nde pl\u00e5gor till er som en g\u00e5ng i Egypten. Jag d\u00f6dade era unga m\u00e4n med sv\u00e4rd, och jag l\u00e4t era h\u00e4star tas som byte. Jag fyllde era n\u00e4sor med likstanken fr\u00e5n ert l\u00e4ger. \u00c4nd\u00e5 v\u00e4nde ni inte tillbaka till mig, s\u00e4ger HERREN."
                },
                "11": {
                    "verse_nr": "11",
                    "verse": "Jag l\u00e4t \u00f6del\u00e4ggelse drabba er p\u00e5 samma s\u00e4tt som Guds \u00f6del\u00e4ggelse av Sodom och Gomorra. Ni var som en brand ryckt ur elden. \u00c4nd\u00e5 v\u00e4nde ni inte tillbaka till mig, s\u00e4ger HERREN."
                },
                "12": {
                    "verse_nr": "12",
                    "verse": "D\u00e4rf\u00f6r ska jag g\u00f6ra s\u00e5 med dig, Israel. Och n\u00e4r jag nu ska g\u00f6ra s\u00e5 med dig, bered dig d\u00e4rf\u00f6r, Israel, att m\u00f6ta din Gud!"
                },
                "13": {
                    "verse_nr": "13",
                    "verse": "F\u00f6r se, han som formar bergen, skapar vinden och f\u00f6rkunnar f\u00f6r m\u00e4nniskan sina tankar, han som g\u00f6r morgonrodnaden till m\u00f6rker och g\u00e5r fram \u00f6ver jordens h\u00f6jder, HERREN, h\u00e4rskarornas Gud, \u00e4r hans namn."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Amos s\u00f6rjer \u00f6ver Israel H\u00f6r denna klagos\u00e5ng som jag sjunger om er, ni israeliter:"
                },
                "2": {
                    "verse_nr": "2",
                    "verse": "Jungfrun Israel har fallit och kan inte resa sig igen. Hon ligger \u00f6vergiven p\u00e5 sin mark, ingen vill hj\u00e4lpa henne upp."
                },
                "3": {
                    "verse_nr": "3",
                    "verse": "S\u00e5 s\u00e4ger Herren, HERREN: Den stad som t\u00e5gar ut med tusen man ska bara ha hundra kvar, och den som t\u00e5gar ut med hundra ska bara ha tio kvar f\u00f6r israeliterna."
                },
                "4": {
                    "verse_nr": "4",
                    "verse": "S\u00e5 s\u00e4ger HERREN till israeliterna: S\u00f6k mig, s\u00e5 ni f\u00e5r leva."
                },
                "5": {
                    "verse_nr": "5",
                    "verse": "Men s\u00f6k mig inte i Betel, g\u00e5 inte till Gilgal, f\u00e4rdas inte till Beer Sheva! F\u00f6r Gilgal m\u00e5ste f\u00f6ras bort i f\u00e5ngenskap, och Betel ska bli till intet."
                },
                "6": {
                    "verse_nr": "6",
                    "verse": "S\u00f6k HERREN, s\u00e5 ni f\u00e5r leva, annars ska han g\u00e5 fram som en eld \u00f6ver Josefs \u00e4tt, och den ska ingen kunna sl\u00e4cka, utan den ska f\u00f6rt\u00e4ra Betel."
                },
                "7": {
                    "verse_nr": "7",
                    "verse": "Ni f\u00f6rvandlar r\u00e4tten till mal\u00f6rt och kastar r\u00e4ttf\u00e4rdigheten till marken."
                },
                "8": {
                    "verse_nr": "8",
                    "verse": "Han som gjorde Sjustj\u00e4rnorna och Orion, han som f\u00f6rvandlar m\u00f6rkret till morgon och f\u00e5r dagen att m\u00f6rkna till natt, han som kallar p\u00e5 havets vatten och h\u00e4ller ut det \u00f6ver jordytan, HERREN \u00e4r hans namn."
                },
                "9": {
                    "verse_nr": "9",
                    "verse": "Det \u00e4r han som l\u00e5ter f\u00f6r\u00f6delse blixtra \u00f6ver f\u00e4stningen, f\u00f6r\u00f6delse \u00f6ver den bef\u00e4sta staden."
                },
                "10": {
                    "verse_nr": "10",
                    "verse": "De hatar r\u00e4ttvisa domare i porten och ser med f\u00f6rakt p\u00e5 den som talar sanning."
                },
                "11": {
                    "verse_nr": "11",
                    "verse": "D\u00e4rf\u00f6r, ni som trampar p\u00e5 den fattige och tar ifr\u00e5n honom hans s\u00e4d i skatt: Ni bygger hus av huggen sten men f\u00e5r aldrig bo i dem, ni planterar underbara ving\u00e5rdar men f\u00e5r aldrig dricka vinet fr\u00e5n dem."
                },
                "12": {
                    "verse_nr": "12",
                    "verse": "Jag vet att era \u00f6vertr\u00e4delser \u00e4r m\u00e5nga och era synder stora. Ni f\u00f6rtrycker den r\u00e4ttf\u00e4rdige, tar mutor och l\u00e5ter inte de fattiga f\u00e5 sin r\u00e4tt."
                },
                "13": {
                    "verse_nr": "13",
                    "verse": "D\u00e4rf\u00f6r tiger den f\u00f6rst\u00e5ndige i denna tid, f\u00f6r det \u00e4r en ond tid."
                },
                "14": {
                    "verse_nr": "14",
                    "verse": "S\u00f6k det goda, inte det onda, s\u00e5 f\u00e5r ni leva! D\u00e5 ska HERREN, h\u00e4rskarornas Gud, vara med er, som ni har sagt att han \u00e4r."
                },
                "15": {
                    "verse_nr": "15",
                    "verse": "Hata det onda och \u00e4lska det goda! L\u00e5t r\u00e4tten r\u00e5da n\u00e4r man d\u00f6mer i porten! D\u00e5 kanske HERREN, h\u00e4rskarornas Gud, ska vara n\u00e5dig mot det som \u00e5terst\u00e5r av Josefs \u00e4tt."
                },
                "16": {
                    "verse_nr": "16",
                    "verse": "D\u00e4rf\u00f6r s\u00e4ger HERREN, h\u00e4rskarornas Gud, Herren: D\u00f6dsklagan ska h\u00f6ras p\u00e5 alla gator och verop p\u00e5 alla torg. B\u00f6nderna kallas till att s\u00f6rja och de som kan sjunga sorges\u00e5ng till att klaga."
                },
                "17": {
                    "verse_nr": "17",
                    "verse": "I alla ving\u00e5rdar ska det bli klagan, n\u00e4r jag g\u00e5r fram bland er, s\u00e4ger HERREN."
                },
                "18": {
                    "verse_nr": "18",
                    "verse": "Herrens dag Ve er, som l\u00e4ngtar efter HERRENS dag! Varf\u00f6r l\u00e4ngtar ni efter den? HERRENS dag \u00e4r m\u00f6rker och inte ljus,"
                },
                "19": {
                    "verse_nr": "19",
                    "verse": "som n\u00e4r en man flyr f\u00f6r ett lejon och m\u00f6ter en bj\u00f6rn, kommer hem till sitt hus, st\u00f6der sin hand mot v\u00e4ggen och blir biten av en orm."
                },
                "20": {
                    "verse_nr": "20",
                    "verse": "Ja, HERRENS dag blir m\u00f6rker, inte ljus, tjockt m\u00f6rker utan en strimma av ljus."
                },
                "21": {
                    "verse_nr": "21",
                    "verse": "Jag hatar, jag avskyr era fester, jag st\u00e5r inte ut med era h\u00f6gtider."
                },
                "22": {
                    "verse_nr": "22",
                    "verse": "\u00c4ven om ni b\u00e4r fram era br\u00e4nnoffer och matoffer till mig vill jag inte ta emot dem. Jag vill inte se era gemenskapsoffer av g\u00f6dkalvar."
                },
                "23": {
                    "verse_nr": "23",
                    "verse": "Bort med larmet fr\u00e5n dina s\u00e5nger! Jag vill inte h\u00f6ra ditt harpospel."
                },
                "24": {
                    "verse_nr": "24",
                    "verse": "L\u00e5t r\u00e4tten fl\u00f6da fram som vatten och r\u00e4ttf\u00e4rdigheten som en alltid rinnande str\u00f6m."
                },
                "25": {
                    "verse_nr": "25",
                    "verse": "Frambar ni slaktoffer eller matoffer \u00e5t mig under de fyrtio \u00e5ren i \u00f6knen, ni Israels folk?"
                },
                "26": {
                    "verse_nr": "26",
                    "verse": "Ni bar v\u00e4l omkring Sackut, er kung, och Kevan, er stj\u00e4rngud, era avgudabilder som ni gjort \u00e5t er sj\u00e4lva."
                },
                "27": {
                    "verse_nr": "27",
                    "verse": "D\u00e4rf\u00f6r ska jag f\u00f6ra er bort i f\u00e5ngenskap bortom Damaskus, s\u00e4ger HERREN, vars namn \u00e4r h\u00e4rskarornas Gud.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Herren avskyr Israels h\u00f6gmod Ve er som k\u00e4nner er s\u00e4kra i Sion och trygga p\u00e5 Samarias berg, de f\u00f6rn\u00e4msta bland det fr\u00e4msta av folken, er som israeliterna tyr sig till!"
                },
                "2": {
                    "verse_nr": "2",
                    "verse": "G\u00e5 \u00f6ver till Kalne och se efter, g\u00e5 sedan d\u00e4rifr\u00e5n till Stora Hamat, forts\u00e4tt till Gat i Filisteen! \u00c4r de b\u00e4ttre \u00e4n dessa riken? Eller \u00e4r deras land st\u00f6rre \u00e4n ert?"
                },
                "3": {
                    "verse_nr": "3",
                    "verse": "Ni sl\u00e5r bort den onda dagen fr\u00e5n er men l\u00e5ter grymhetens v\u00e4lde komma allt n\u00e4rmare."
                },
                "4": {
                    "verse_nr": "4",
                    "verse": "Ni ligger p\u00e5 elfenbensb\u00e4ddar och breder ut er i era soffor, ni \u00e4ter lamm ur hjorden och g\u00f6dkalvar som f\u00f6tts upp."
                },
                "5": {
                    "verse_nr": "5",
                    "verse": "Ni skr\u00e5lar till harpospel och vill musicera som David."
                },
                "6": {
                    "verse_nr": "6",
                    "verse": "Ni dricker vin ur stora sk\u00e5lar och sm\u00f6rjer er med finaste olja, men lider inte under Josefs underg\u00e5ng."
                },
                "7": {
                    "verse_nr": "7",
                    "verse": "D\u00e4rf\u00f6r f\u00e5r ni bli bland de f\u00f6rsta som g\u00e5r till exil. D\u00e5 blir det slut p\u00e5 deras festande som nu breder ut sig d\u00e4r."
                },
                "8": {
                    "verse_nr": "8",
                    "verse": "Herren, HERREN, har svurit vid sig sj\u00e4lv, s\u00e5 s\u00e4ger HERREN, h\u00e4rskarornas Gud: \u201dJag avskyr Jakobs h\u00f6gmod och hatar dess f\u00e4stningar. Jag ska utl\u00e4mna staden och allt som finns i den.\u201d"
                },
                "9": {
                    "verse_nr": "9",
                    "verse": "Om det finns tio man kvar i ett och samma hus, s\u00e5 ska de ocks\u00e5 d\u00f6."
                },
                "10": {
                    "verse_nr": "10",
                    "verse": "Och om en sl\u00e4kting kommer som ska br\u00e4nna de d\u00f6da kropparna och vill f\u00f6ra dem ut ur huset fr\u00e5gar han den som \u00e4r d\u00e4rinne: \u201dFinns det n\u00e5gon mer med dig?\u201d N\u00e4r han f\u00e5r ett nej till svar forts\u00e4tter han: \u201dTyst, HERRENS namn f\u00e5r inte n\u00e4mnas.\u201d"
                },
                "11": {
                    "verse_nr": "11",
                    "verse": "HERREN befaller, och det stora huset sl\u00e5s i spillror och det lilla krossas till grus."
                },
                "12": {
                    "verse_nr": "12",
                    "verse": "Springer h\u00e4star p\u00e5 klippor? Pl\u00f6jer man d\u00e4r med oxar? Ni har f\u00f6rvandlat r\u00e4tten till gift och r\u00e4ttf\u00e4rdighetens frukt till mal\u00f6rt."
                },
                "13": {
                    "verse_nr": "13",
                    "verse": "Ni gl\u00e4der er \u00f6ver Lo Devar och s\u00e4ger: \u201dHar vi inte med v\u00e5r egen styrka intagit Karnajim?\u201d"
                },
                "14": {
                    "verse_nr": "14",
                    "verse": "\u201dSe, nu ska jag resa upp mot er, israeliter, s\u00e4ger HERREN, h\u00e4rskarornas Gud, ett folk som ska f\u00f6rtrycka er \u00e4nda fr\u00e5n Levo-Hamat till Aravastr\u00f6mmen.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Tre syner: gr\u00e4shoppor, eld och lod Detta \u00e4r vad Herren, HERREN, visade mig: Han h\u00f6ll p\u00e5 att samla ihop sv\u00e4rmar av gr\u00e4shoppor n\u00e4r gr\u00e4set \u00e5ter b\u00f6rjade spira efter den andra sl\u00e5ttern. Detta var gr\u00e4set efter kungens sl\u00e5tter."
                },
                "2": {
                    "verse_nr": "2",
                    "verse": "N\u00e4r de hade \u00e4tit upp all vegetation i landet sa jag: \u201dMin Herre, HERRE, f\u00f6rl\u00e5t! Hur ska Jakob kunna best\u00e5, som ju \u00e4r s\u00e5 litet!\u201d"
                },
                "3": {
                    "verse_nr": "3",
                    "verse": "D\u00e5 \u00e5ngrade sig HERREN ang\u00e5ende detta. \u201dDet ska inte ske,\u201d sa HERREN."
                },
                "4": {
                    "verse_nr": "4",
                    "verse": "Detta \u00e4r vad Herren, HERREN, visade mig: Herren, HERREN kallade p\u00e5 en dom med en eld. Den torkade upp det stora djupet och h\u00f6ll p\u00e5 att f\u00f6rt\u00e4ra marken."
                },
                "5": {
                    "verse_nr": "5",
                    "verse": "D\u00e5 sa jag: \u201dHerre, sluta, HERRE! Hur ska Jakob kunna best\u00e5, som ju \u00e4r s\u00e5 litet!\u201d"
                },
                "6": {
                    "verse_nr": "6",
                    "verse": "D\u00e5 \u00e5ngrade sig HERREN ang\u00e5ende detta. \u201dDet ska inte ske,\u201d sa HERREN."
                },
                "7": {
                    "verse_nr": "7",
                    "verse": "Detta \u00e4r vad han visade mig: Herren stod bredvid en lodr\u00e4t mur med ett lod i sin hand."
                },
                "8": {
                    "verse_nr": "8",
                    "verse": "Och HERREN fr\u00e5gade mig: \u201dVad \u00e4r det du ser, Amos?\u201d Jag svarade: \u201dEtt lod.\u201d D\u00e5 sa Herren: \u201dJag ska pr\u00f6va mitt folk med ett lod. Nu ska jag inte skona det l\u00e4ngre."
                },
                "9": {
                    "verse_nr": "9",
                    "verse": "Isaks offerplatser ska f\u00f6rst\u00f6ras, Israels helgedomar l\u00e4ggas i ruiner, och jag ska resa mig upp mot Jerobeams \u00e4tt med sv\u00e4rd.\u201d"
                },
                "10": {
                    "verse_nr": "10",
                    "verse": "Amos och pr\u00e4sten i Betel Amasja, pr\u00e4sten i Betel, s\u00e4nde bud till kung Jerobeam av Israel: \u201dAmos h\u00e5ller p\u00e5 med en konspiration mot dig mitt ibland israeliterna. Landet kan inte st\u00e5 ut med vad han s\u00e4ger."
                },
                "11": {
                    "verse_nr": "11",
                    "verse": "Han s\u00e4ger n\u00e4mligen: \u2019Jerobeam ska d\u00f6 f\u00f6r sv\u00e4rd och Israel f\u00f6ras bort i f\u00e5ngenskap fr\u00e5n sitt land.\u2019\u2006\u201d"
                },
                "12": {
                    "verse_nr": "12",
                    "verse": "Amasja sa till Amos: \u201dG\u00e5 din v\u00e4g, du siare, f\u00f6rsvinn till Juda! D\u00e4r kan du tj\u00e4na ditt levebr\u00f6d med att profetera!"
                },
                "13": {
                    "verse_nr": "13",
                    "verse": "Men i Betel f\u00e5r du inte profetera mer, f\u00f6r det \u00e4r kungens helgedom och rikets tempel.\u201d"
                },
                "14": {
                    "verse_nr": "14",
                    "verse": "Amos svarade Amasja: \u201dJag \u00e4r inte en profet, en yrkesprofet, utan en herde som plockar mullb\u00e4rsfikon."
                },
                "15": {
                    "verse_nr": "15",
                    "verse": "Men HERREN f\u00f6rde mig bort fr\u00e5n hjorden och sa till mig: G\u00e5 och profetera f\u00f6r mitt folk Israel."
                },
                "16": {
                    "verse_nr": "16",
                    "verse": "S\u00e5 h\u00f6r nu vad HERREN s\u00e4ger: Du s\u00e4ger: \u2019Profetera inte mot Israel! Predika inte mot Isaks \u00e4tt!\u2019"
                },
                "17": {
                    "verse_nr": "17",
                    "verse": "HERREN s\u00e4ger d\u00e4rf\u00f6r: \u2019Din hustru ska bli prostituerad i staden, dina s\u00f6ner och d\u00f6ttrar falla f\u00f6r sv\u00e4rd och din mark m\u00e4tas och delas upp. Du sj\u00e4lv ska d\u00f6 p\u00e5 oren mark, och Israel ska f\u00f6ras bort till exil fr\u00e5n sitt land.\u2019\u2006\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ytterligare syner och domsutsagor Detta \u00e4r vad Herren, HERREN, visade mig: en korg med mogen frukt."
                },
                "2": {
                    "verse_nr": "2",
                    "verse": "Han fr\u00e5gade: \u201dVad ser du, Amos?\u201d Jag svarade: \u201dEn korg med mogen frukt.\u201d D\u00e5 sa Herren: Tiden \u00e4r nu mogen f\u00f6r mitt folk Israel. Jag vill inte skona dem l\u00e4ngre."
                },
                "3": {
                    "verse_nr": "3",
                    "verse": "Den dagen, s\u00e4ger Herren, HERREN, ska s\u00e5ngerna i palatset f\u00f6rvandlas till klagan. D\u00f6da kroppar ska ligga utsl\u00e4ngda \u00f6verallt.\u2006\u2013\u2006Tystnad!"
                },
                "4": {
                    "verse_nr": "4",
                    "verse": "Lyssna, ni som trampar p\u00e5 de fattiga och vill utpl\u00e5na de f\u00f6rtryckta i landet!"
                },
                "5": {
                    "verse_nr": "5",
                    "verse": "Ni s\u00e4ger: \u201dN\u00e4r \u00e4r nym\u00e5nadsfesten \u00f6ver, s\u00e5 att vi kan s\u00e4lja s\u00e4d, och sabbaten, s\u00e5 att vi kan \u00f6ppna vetesmagasinet?\u201d D\u00e5 ska vi minska m\u00e5tten, h\u00f6ja priserna och fuska med vikterna,"
                },
                "6": {
                    "verse_nr": "6",
                    "verse": "k\u00f6pa de fattiga f\u00f6r silver och de hj\u00e4lpbeh\u00f6vande f\u00f6r ett par skor och s\u00e4lja spills\u00e4den som vete."
                },
                "7": {
                    "verse_nr": "7",
                    "verse": "HERREN har svurit vid Jakobs stolthet: \u201dAldrig ska jag gl\u00f6mma n\u00e5got av vad de gjort!"
                },
                "8": {
                    "verse_nr": "8",
                    "verse": "Skulle inte jorden sk\u00e4lva f\u00f6r det h\u00e4r och alla som bor d\u00e4r s\u00f6rja? Skulle inte hela jorden h\u00f6ja sig som Nilen, r\u00f6ras upp och sjunka igen, som Egyptens flod?"
                },
                "9": {
                    "verse_nr": "9",
                    "verse": "Den dagen, s\u00e4ger Herren, HERREN, ska jag l\u00e5ta solen g\u00e5 ner vid middagstid och l\u00e4gga jorden i m\u00f6rker mitt p\u00e5 dagen."
                },
                "10": {
                    "verse_nr": "10",
                    "verse": "Jag ska f\u00f6rvandla era fester till sorg och era s\u00e5nger till klagan. Jag ska kl\u00e4 allas h\u00f6fter i s\u00e4cktyg och raka allas huvuden. Jag ska l\u00e5ta det bli som sorgetiden efter den ende sonen och l\u00e5ta det sluta som en bitter dag."
                },
                "11": {
                    "verse_nr": "11",
                    "verse": "Den tid kommer, s\u00e4ger Herren, HERREN, n\u00e4r jag s\u00e4nder hungersn\u00f6d \u00f6ver landet, inte en hunger efter br\u00f6d, inte en t\u00f6rst efter vatten, utan efter att f\u00e5 h\u00f6ra HERRENS ord."
                },
                "12": {
                    "verse_nr": "12",
                    "verse": "De ska irra fr\u00e5n hav till hav, driva omkring fr\u00e5n norr till \u00f6ster och s\u00f6ka efter HERRENS ord utan att finna det."
                },
                "13": {
                    "verse_nr": "13",
                    "verse": "Den dagen ska vackra flickor och unga m\u00e4n mattas av t\u00f6rst,"
                },
                "14": {
                    "verse_nr": "14",
                    "verse": "de som sv\u00e4r vid Samariens skuld och s\u00e4ger: \u2019S\u00e5 sant din gud lever, Dan!\u2019 och: \u2019S\u00e5 sant Beer Shevas starkhet lever!\u2019 De ska falla f\u00f6r att aldrig mer resa sig.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Israels underg\u00e5ng Jag s\u00e5g HERREN st\u00e5 bredvid altaret, och han sa: \u201dSl\u00e5 till pelarhuvudena s\u00e5 att tr\u00f6sklarna skakar och allt rasar samman \u00f6ver dem som finns d\u00e4r. Dem som blir kvar ska jag d\u00f6da med sv\u00e4rd. Ingen av dem ska kunna fly, ingen komma undan."
                },
                "2": {
                    "verse_nr": "2",
                    "verse": "\u00c4ven om de s\u00e5 gr\u00e4ver sig ner \u00e4nda till d\u00f6dsriket ska jag f\u00e5 tag i dem och dra upp dem. Och om de stiger upp till himlen, ska jag st\u00f6rta ner dem igen."
                },
                "3": {
                    "verse_nr": "3",
                    "verse": "Om de g\u00f6mmer sig p\u00e5 Karmels topp ska jag s\u00f6ka upp dem och ta dem till f\u00e5nga, och om de g\u00f6mmer sig f\u00f6r mig p\u00e5 havets botten ska jag befalla sj\u00f6ormen att bita dem."
                },
                "4": {
                    "verse_nr": "4",
                    "verse": "Om de f\u00f6rs bort till f\u00e5ngenskap inf\u00f6r sina fiender ska jag befalla sv\u00e4rdet att d\u00f6da dem. Jag ska l\u00e5ta mina \u00f6gon vaka \u00f6ver dem, inte till deras lycka utan till olycka.\u201d"
                },
                "5": {
                    "verse_nr": "5",
                    "verse": "N\u00e4r Herren, h\u00e4rskarornas HERRE, r\u00f6r vid jorden, sm\u00e4lter den, och alla som bor d\u00e4r s\u00f6rjer. Hela jorden reser sig som Nilen och s\u00e4nker sig igen, som Egyptens flod."
                },
                "6": {
                    "verse_nr": "6",
                    "verse": "Han bygger sin loftg\u00e5ng i himlen, och s\u00e4tter upp sitt valv p\u00e5 jorden. Han kallar p\u00e5 havets vatten och h\u00e4ller ut det p\u00e5 jordytan. HERREN \u00e4r hans namn."
                },
                "7": {
                    "verse_nr": "7",
                    "verse": "\u201d\u00c4r ni inte i mina \u00f6gon likv\u00e4rdiga med nubierna, ni israeliter? s\u00e4ger HERREN. F\u00f6rde jag inte ut Israel ur Egypten, filist\u00e9erna fr\u00e5n Kaftor och aram\u00e9erna fr\u00e5n Kir?"
                },
                "8": {
                    "verse_nr": "8",
                    "verse": "Herren, HERREN har \u00f6gonen p\u00e5 detta syndiga rike. Jag ska utpl\u00e5na det fr\u00e5n jordens yta. Men helt och h\u00e5llet ska jag inte utpl\u00e5na Jakobs \u00e4tt, s\u00e4ger HERREN."
                },
                "9": {
                    "verse_nr": "9",
                    "verse": "Jag har befallt att Israels folk ska skakas bland alla folk som man skakar vete i ett s\u00e5ll, utan att det minsta korn faller till marken."
                },
                "10": {
                    "verse_nr": "10",
                    "verse": "Men alla syndare bland mitt folk ska d\u00f6 f\u00f6r sv\u00e4rd, dessa som s\u00e4ger: \u2019Det onda kommer inte att r\u00f6ra oss, det drabbar inte oss.\u2019"
                },
                "11": {
                    "verse_nr": "11",
                    "verse": "Israel ska byggas upp igen Den dagen ska jag \u00e5ter bygga upp Davids fallna hydda, mura igen dess sprickor, resa upp det som ligger i ruiner och bygga upp den som i g\u00e5ngna tider,"
                },
                "12": {
                    "verse_nr": "12",
                    "verse": "s\u00e5 att de kan inta det som \u00e4r kvar av Edom och alla de folk \u00f6ver vilka mitt namn har utropats. S\u00e5 s\u00e4ger HERREN som gjorde allt detta."
                },
                "13": {
                    "verse_nr": "13",
                    "verse": "Den tid kommer, s\u00e4ger HERREN, d\u00e5 pl\u00f6jaren f\u00f6ljer t\u00e4tt efter den som sk\u00f6rdar och vintramparen efter den som s\u00e5r, d\u00e5 bergen dryper av druvsaft och alla h\u00f6jder fl\u00f6dar \u00f6ver."
                },
                "14": {
                    "verse_nr": "14",
                    "verse": "Jag ska l\u00e5ta mitt folk Israel \u00e5terv\u00e4nda fr\u00e5n exilen. De ska bygga upp st\u00e4derna som legat i ruiner och bo i dem igen, och de ska plantera ving\u00e5rdar och f\u00e5 dricka vin fr\u00e5n dem, anl\u00e4gga tr\u00e4dg\u00e5rdar och njuta av deras frukt."
                },
                "15": {
                    "verse_nr": "15",
                    "verse": "Jag ska plantera dem i deras eget land, och de ska aldrig mer ryckas upp ur det land som jag har gett dem, s\u00e4ger HERREN, din Gud.\u201d"
                }
            }
        }
    }
}