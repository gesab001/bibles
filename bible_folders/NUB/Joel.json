{
    "version": "NUB",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Budskap om invadering och \u00f6del\u00e4ggelse - (1:2\u20142:17)Gr\u00e4shoppor - HERRENS ord kom till Joel, Petuels son:"
                },
                "2": {
                    "verse_nr": "2",
                    "verse": "H\u00f6r h\u00e4r, ni \u00e4ldste, lyssna, alla som bor i landet! Har n\u00e5got s\u00e5dant h\u00e4nt under hela er livstid eller under era f\u00f6rf\u00e4ders tid?"
                },
                "3": {
                    "verse_nr": "3",
                    "verse": "Ni ska ber\u00e4tta detta f\u00f6r era barn, och de ska ber\u00e4tta det f\u00f6r sina, och deras barn vidare f\u00f6r n\u00e4sta generation:"
                },
                "4": {
                    "verse_nr": "4",
                    "verse": "Det som gr\u00e4shopporna l\u00e4mnade kvar \u00e5t gr\u00e4sgnagarna upp, det som gr\u00e4sgnagarna l\u00e4mnade kvar \u00e5t gr\u00e4sbitarna upp, och det som gr\u00e4sbitarna l\u00e4mnade kvar \u00e5t gr\u00e4s\u00e4tarna upp."
                },
                "5": {
                    "verse_nr": "5",
                    "verse": "Vakna, ni berusade, och gr\u00e5t, klaga, ni drinkare! F\u00f6r det nya vinet har ryckts bort fr\u00e5n era l\u00e4ppar."
                },
                "6": {
                    "verse_nr": "6",
                    "verse": "Ett folk har invaderat mitt land, starkt och or\u00e4kneligt, med t\u00e4nder som ett lejons och kindt\u00e4nder som en lejoninnas."
                },
                "7": {
                    "verse_nr": "7",
                    "verse": "Det har f\u00f6rst\u00f6rt min ving\u00e5rd och brutit mina fikontr\u00e4d, skalat dem nakna och kastat bort barken och l\u00e4mnat grenarna vita."
                },
                "8": {
                    "verse_nr": "8",
                    "verse": "Klaga som en jungfru, kl\u00e4dd i sorgdr\u00e4kt efter sin ungdoms brudgum."
                },
                "9": {
                    "verse_nr": "9",
                    "verse": "Det \u00e4r slut med mat- och dryckesoffren i HERRENS hus. HERRENS tj\u00e4nare, pr\u00e4sterna, klagar."
                },
                "10": {
                    "verse_nr": "10",
                    "verse": "F\u00e4ltet \u00e4r f\u00f6r\u00f6tt, marken klagar. S\u00e4den \u00e4r f\u00f6rst\u00f6rd, det nya vinet f\u00f6rtorkat, och oljan sinar."
                },
                "11": {
                    "verse_nr": "11",
                    "verse": "Jordbrukarna st\u00e5r d\u00e4r med skam, vinodlarna klagar f\u00f6r vetets och kornets skull, f\u00f6r \u00e5kerns sk\u00f6rd \u00e4r f\u00f6rst\u00f6rd."
                },
                "12": {
                    "verse_nr": "12",
                    "verse": "Vinstocken \u00e4r f\u00f6rtorkad och fikontr\u00e4det vissnat. Granattr\u00e4d, palmer, \u00e4ppeltr\u00e4d, alla markens tr\u00e4d har torkat ut och m\u00e4nniskors gl\u00e4dje f\u00f6rtvinat."
                },
                "13": {
                    "verse_nr": "13",
                    "verse": "Uppmaning till klagan - Kl\u00e4 er i sorgdr\u00e4kt och klaga, ni pr\u00e4ster! J\u00e4mra er, ni som tj\u00e4nar vid altaret! Kom, vaka natten igenom i sorgdr\u00e4kt, ni min Guds tj\u00e4nare! F\u00f6r mat- och dryckesoffer finns inte l\u00e4ngre i er Guds hus."
                },
                "14": {
                    "verse_nr": "14",
                    "verse": "Utlys en helig fasta och kalla till en h\u00f6gtidssamling. Samla de \u00e4ldste och alla som bor i landet till HERRENS, er Guds hus, och ropa till HERREN."
                },
                "15": {
                    "verse_nr": "15",
                    "verse": "Ve, vilken dag! HERRENS dag \u00e4r n\u00e4ra. Den kommer som f\u00f6r\u00f6delse fr\u00e5n den V\u00e4ldige."
                },
                "16": {
                    "verse_nr": "16",
                    "verse": "Har inte levebr\u00f6det tagits bort inf\u00f6r v\u00e5ra \u00f6gon, och gl\u00e4djen och fr\u00f6jden i v\u00e5r Guds hus?"
                },
                "17": {
                    "verse_nr": "17",
                    "verse": "Uts\u00e4det ligger f\u00f6rtorkat under jordklumparna, f\u00f6rr\u00e5dshusen ligger i ruiner och s\u00e4desmagasinen i spillror, f\u00f6r s\u00e4den har torkat bort."
                },
                "18": {
                    "verse_nr": "18",
                    "verse": "Hur st\u00f6nar inte boskapen! Boskapshjordarna irrar omkring, d\u00e5 det finns inget bete f\u00f6r dem. \u00c4ven f\u00e5rhjordarna lider."
                },
                "19": {
                    "verse_nr": "19",
                    "verse": "Till dig, HERRE, ropar jag! En eld har f\u00f6rt\u00e4rt de \u00f6ppna betesmarkerna och en l\u00e5ga br\u00e4nt upp alla tr\u00e4d."
                },
                "20": {
                    "verse_nr": "20",
                    "verse": "Till och med de vilda djuren ropar till dig, f\u00f6r b\u00e4ckarna \u00e4r uttorkade, och en eld har f\u00f6rt\u00e4rt de \u00f6ppna betesmarkerna."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "St\u00f6t i horn p\u00e5 Sion! Sl\u00e5 larm p\u00e5 mitt heliga berg, s\u00e5 att alla som bor i landet darrar! F\u00f6r HERRENS dag kommer och \u00e4r n\u00e4ra,"
                },
                "2": {
                    "verse_nr": "2",
                    "verse": "en dag med m\u00f6rker och moln, en dag s\u00e5 dunkel och svart. Likt gryningen som breder ut sig \u00f6ver bergen kommer ett stort och m\u00e4ktigt folk. Dess like har aldrig tidigare funnits och kommer aldrig att finnas bland kommande generationer."
                },
                "3": {
                    "verse_nr": "3",
                    "verse": "Framf\u00f6r dem g\u00e5r en f\u00f6rt\u00e4rande eld, bakom dem en br\u00e4nnande l\u00e5ga. Framf\u00f6r dem ligger landet som Edens tr\u00e4dg\u00e5rd, men bakom dem \u00e4r \u00f6de \u00f6ken. Ingenting undkommer."
                },
                "4": {
                    "verse_nr": "4",
                    "verse": "De ser ut som h\u00e4star, de drar fram som stridsh\u00e4star."
                },
                "5": {
                    "verse_nr": "5",
                    "verse": "Med ett skrammel som av stridsvagnar drar de fram \u00f6ver bergstopparna, som en eld som d\u00e5nar i str\u00e5, som en m\u00e4ktig arm\u00e9 p\u00e5 v\u00e4g till strid."
                },
                "6": {
                    "verse_nr": "6",
                    "verse": "Folk grips av \u00e5ngest inf\u00f6r dem, allas ansikten bleknar."
                },
                "7": {
                    "verse_nr": "7",
                    "verse": "Som hj\u00e4ltar drar de fram, som krigare tar de sig uppf\u00f6r muren. Var och en marscherar rakt fram och bryter sig aldrig ur ledet."
                },
                "8": {
                    "verse_nr": "8",
                    "verse": "Ingen tr\u00e4nger en annan. Var och en g\u00e5r sin v\u00e4g rakt fram. De tar sig genom vapnen utan att n\u00e5gon kan hindra dem."
                },
                "9": {
                    "verse_nr": "9",
                    "verse": "De rusar in i staden, springer uppf\u00f6r muren, kl\u00e4ttrar in i husen och tar sig in genom f\u00f6nstren som tjuvar."
                },
                "10": {
                    "verse_nr": "10",
                    "verse": "Jorden darrar inf\u00f6r dem och himlen b\u00e4var. Solen och m\u00e5nen f\u00f6rm\u00f6rkas och stj\u00e4rnorna h\u00e5ller tillbaka sitt sken."
                },
                "11": {
                    "verse_nr": "11",
                    "verse": "HERREN l\u00e5ter sin r\u00f6st h\u00f6ras framf\u00f6r sin h\u00e4r. Mycket stor \u00e4r hans arm\u00e9, och stark \u00e4r den som f\u00f6ljer hans order. HERRENS dag \u00e4r stor och mycket fruktansv\u00e4rd. Vem kan uth\u00e4rda den?"
                },
                "12": {
                    "verse_nr": "12",
                    "verse": "V\u00e4nd om till Herren - Nu s\u00e4ger HERREN: \u201dV\u00e4nd om till mig helhj\u00e4rtat, under fasta, gr\u00e5t och klagan.\u201d"
                },
                "13": {
                    "verse_nr": "13",
                    "verse": "Riv s\u00f6nder era hj\u00e4rtan, inte era kl\u00e4der, v\u00e4nd tillbaka till HERREN, er Gud, f\u00f6r han \u00e4r n\u00e5dig och barmh\u00e4rtig, sen till vrede och rik p\u00e5 n\u00e5d, och han \u00e5ngrar det onda."
                },
                "14": {
                    "verse_nr": "14",
                    "verse": "Vem vet? Kanske v\u00e4nder han om, \u00e5ngrar sig och l\u00e4mnar efter sig en v\u00e4lsignelse, till mat- och dryckesoffer \u00e5t HERREN, er Gud."
                },
                "15": {
                    "verse_nr": "15",
                    "verse": "St\u00f6t i horn p\u00e5 Sion! Utlys en helig fasta och kalla samman en h\u00f6gtidssamling!"
                },
                "16": {
                    "verse_nr": "16",
                    "verse": "Samla folket, helga f\u00f6rsamlingen, kalla samman de gamla, samla barnen och de diande sm\u00e5barnen. L\u00e5t brudgummen komma ut ur sitt rum och bruden ut ur sin kammare."
                },
                "17": {
                    "verse_nr": "17",
                    "verse": "Mellan f\u00f6rhuset och altaret ska pr\u00e4sterna, HERRENS tj\u00e4nare, gr\u00e5ta och s\u00e4ga: \u201dHERRE, skona ditt folk! L\u00e5t inte din arvedel h\u00e5nas och bli till en visa bland folken. Varf\u00f6r skulle man bland folken f\u00e5 s\u00e4ga: \u2019Var finns deras Gud?\u2019\u2006\u201d"
                },
                "18": {
                    "verse_nr": "18",
                    "verse": "R\u00e4ddning p\u00e5 Herrens dag - (2:18\u20143:21) D\u00e5 greps HERREN av svartsjuka f\u00f6r sitt land och f\u00f6rbarmade sig \u00f6ver sitt folk."
                },
                "19": {
                    "verse_nr": "19",
                    "verse": "HERREN svarade sitt folk: \u201dJag ska ge er s\u00e4d, vin och olja s\u00e5 att ni blir m\u00e4tta. Jag ska aldrig mer l\u00e5ta er van\u00e4ras av andra folk."
                },
                "20": {
                    "verse_nr": "20",
                    "verse": "Jag ska driva fienden fr\u00e5n norr l\u00e5ngt bort fr\u00e5n dig, f\u00f6rjaga honom till ett f\u00f6rtorkat, \u00f6de land, hans f\u00f6rtrupp mot havet i \u00f6ster och hans eftertrupp mot havet i v\u00e4ster. D\u00e4r ska stanken fr\u00e5n honom stiga, en f\u00f6rruttnelsens lukt fr\u00e5n honom g\u00e5 upp.\u201d F\u00f6r han har gjort stora ting."
                },
                "21": {
                    "verse_nr": "21",
                    "verse": "Frukta inte, land. Gl\u00e4d dig och jubla, f\u00f6r HERREN har gjort stora ting."
                },
                "22": {
                    "verse_nr": "22",
                    "verse": "Frukta inte, ni markens djur, f\u00f6r de \u00f6ppna betesmarkerna gr\u00f6nskar p\u00e5 nytt. Tr\u00e4den b\u00e4r sin frukt, fikontr\u00e4det och vinstocken ger rika sk\u00f6rdar."
                },
                "23": {
                    "verse_nr": "23",
                    "verse": "Gl\u00e4d er, ni som bor p\u00e5 Sion, jubla i HERREN, er Gud! Han ger er h\u00f6stregn i r\u00e4ttf\u00e4rdighet. Han s\u00e4nder skurar till er, b\u00e5de h\u00f6stregn och v\u00e5rregn som f\u00f6rr."
                },
                "24": {
                    "verse_nr": "24",
                    "verse": "Tr\u00f6skplatserna ska fyllas av s\u00e4d, och pressarna ska fl\u00f6da \u00f6ver av vin och olja."
                },
                "25": {
                    "verse_nr": "25",
                    "verse": "\u201dJag ska gottg\u00f6ra er de \u00e5rssk\u00f6rdar som gr\u00e4shopporna, gr\u00e4sbitarna, gr\u00e4s\u00e4tarna och gr\u00e4sgnagarna \u00e5t upp, min stora h\u00e4r som jag s\u00e4nde mot er."
                },
                "26": {
                    "verse_nr": "26",
                    "verse": "Ni ska f\u00e5 \u00e4ta s\u00e5 att ni blir m\u00e4tta, och ni ska prisa HERREN, er Gud, som har utf\u00f6rt dessa under f\u00f6r er skull. Aldrig mer ska mitt folk beh\u00f6va komma p\u00e5 skam."
                },
                "27": {
                    "verse_nr": "27",
                    "verse": "D\u00e5 ska ni inse att jag \u00e4r mitt i Israel och att jag \u00e4r HERREN, er Gud, och ingen annan. Aldrig mer ska mitt folk beh\u00f6va komma p\u00e5 skam."
                },
                "28": {
                    "verse_nr": "28",
                    "verse": "Herrens dag - D\u00e4refter ska jag utgjuta min Ande \u00f6ver alla m\u00e4nniskor. Era s\u00f6ner och d\u00f6ttrar ska profetera, era gamla m\u00e4n ska ha dr\u00f6mmar, och era unga m\u00e4n se syner."
                },
                "29": {
                    "verse_nr": "29",
                    "verse": "Ocks\u00e5 \u00f6ver tj\u00e4nare och tj\u00e4narinnor ska jag p\u00e5 den tiden utgjuta min Ande."
                },
                "30": {
                    "verse_nr": "30",
                    "verse": "Jag ska l\u00e5ta tecken visa sig p\u00e5 himlen och p\u00e5 jorden: blod, eld och r\u00f6kpelare."
                },
                "31": {
                    "verse_nr": "31",
                    "verse": "Solen ska v\u00e4ndas i m\u00f6rker och m\u00e5nen i blod, innan HERRENS stora och fruktansv\u00e4rda dag kommer."
                },
                "32": {
                    "verse_nr": "32",
                    "verse": "Men var och en som \u00e5kallar HERRENS namn ska bli r\u00e4ddad. F\u00f6r p\u00e5 Sions berg och i Jerusalem ska finnas en r\u00e4ddad skara, som HERREN har sagt, bland de \u00f6verlevande som HERREN kallar."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Den kommande domen och r\u00e4ddning f\u00f6r Juda - I de dagarna, vid den tiden, n\u00e4r jag \u00e5teruppr\u00e4ttar Juda och Jerusalem,"
                },
                "2": {
                    "verse_nr": "2",
                    "verse": "ska jag samla alla folk och f\u00f6ra dem till Joshafats dal. D\u00e4r ska jag d\u00f6ma dem f\u00f6r mitt folks, min arvedel Israels skull, som de har skingrat bland folken. De har delat mitt land"
                },
                "3": {
                    "verse_nr": "3",
                    "verse": "och kastat lott om mitt folk. Unga pojkar har getts som betalning till prostituerade och flickor s\u00e5lts mot vin till deras dryckeslag."
                },
                "4": {
                    "verse_nr": "4",
                    "verse": "Tyros och Sidon, och ni, filist\u00e9ernas alla regioner, vad har ni emot mig? \u00c4r ni ute f\u00f6r att h\u00e4mnas mig n\u00e5got? Om ni vill vederg\u00e4lla mig n\u00e5got ska jag snabbt l\u00e5ta det komma tillbaka \u00f6ver era egna huvuden."
                },
                "5": {
                    "verse_nr": "5",
                    "verse": "Ni har tagit mitt silver och guld och alla mina dyrbara skatter och burit bort dem till era tempel."
                },
                "6": {
                    "verse_nr": "6",
                    "verse": "Ni har s\u00e5lt folket i Juda och Jerusalem till grekerna, f\u00f6r att f\u00f6ra dem l\u00e5ngt bort fr\u00e5n deras eget land."
                },
                "7": {
                    "verse_nr": "7",
                    "verse": "Men jag ska f\u00e5 dem att bryta upp fr\u00e5n de platser som ni s\u00e5lt dem till, och det ni har gjort ska jag l\u00e5ta komma tillbaka \u00f6ver era egna huvuden."
                },
                "8": {
                    "verse_nr": "8",
                    "verse": "Jag ska s\u00e4lja era s\u00f6ner och d\u00f6ttrar till folket i Juda, och de ska s\u00e4lja dem till sab\u00e9erna, ett folk l\u00e5ngt borta.\u201d HERREN har talat."
                },
                "9": {
                    "verse_nr": "9",
                    "verse": "Ropa ut detta bland folken: G\u00f6r er beredda p\u00e5 krig! Kom med krigarna! Mobilisera soldaterna och g\u00e5 till anfall!"
                },
                "10": {
                    "verse_nr": "10",
                    "verse": "Smid era plogbillar till sv\u00e4rd och era ving\u00e5rdsknivar till spjut! L\u00e5t den svage s\u00e4ga: \u201dJag \u00e4r stark.\u201d"
                },
                "11": {
                    "verse_nr": "11",
                    "verse": "Skynda er, kom, alla nationer runt omkring, och samlas d\u00e4r! HERRE, s\u00e4nd dina hj\u00e4ltar dit ner!"
                },
                "12": {
                    "verse_nr": "12",
                    "verse": "\u201dL\u00e5t folken resa sig och dra ut till Joshafats dal, f\u00f6r d\u00e4r ska jag sitta till doms \u00f6ver alla folken runt omkring."
                },
                "13": {
                    "verse_nr": "13",
                    "verse": "L\u00e5t lien g\u00e5, f\u00f6r sk\u00f6rden \u00e4r mogen. Kom och trampa, f\u00f6r vinpressen \u00e4r full och presskaren fl\u00f6dar \u00f6ver. S\u00e5 stor \u00e4r deras ondska!\u201d"
                },
                "14": {
                    "verse_nr": "14",
                    "verse": "Skaror och \u00e5ter skaror i Domens dal! F\u00f6r HERRENS dag \u00e4r n\u00e4ra i Domens dal."
                },
                "15": {
                    "verse_nr": "15",
                    "verse": "Solen och m\u00e5nen f\u00f6rm\u00f6rkas och stj\u00e4rnorna h\u00e5ller tillbaka sitt sken."
                },
                "16": {
                    "verse_nr": "16",
                    "verse": "HERREN ryter fr\u00e5n Sion och l\u00e5ter sin r\u00f6st h\u00f6ras fr\u00e5n Jerusalem. B\u00e5de himmel och jord b\u00e4var, men f\u00f6r sitt folk \u00e4r HERREN en tillflykt, en f\u00e4stning f\u00f6r israeliterna."
                },
                "17": {
                    "verse_nr": "17",
                    "verse": "V\u00e4lsignelser till Guds folk - \u201dD\u00e5 ska ni inse att jag \u00e4r HERREN, er Gud, som bor p\u00e5 Sion, mitt heliga berg. Jerusalem ska vara heligt och aldrig mer invaderas av fr\u00e4mlingar."
                },
                "18": {
                    "verse_nr": "18",
                    "verse": "Den dagen ska druvjuice droppa fr\u00e5n bergen och mj\u00f6lk rinna fr\u00e5n h\u00f6jderna. I alla b\u00e4ckarna i Juda ska det str\u00f6mma vatten, en k\u00e4lla ska springa fram fr\u00e5n HERRENS hus och vattna Akaciedalen."
                },
                "19": {
                    "verse_nr": "19",
                    "verse": "Men Egypten ska l\u00e4ggas \u00f6de och Edom bli en \u00f6de \u00f6ken, d\u00e4rf\u00f6r att de v\u00e5ldf\u00f6rt sig p\u00e5 Judas folk och spillt oskyldigt blod i deras land."
                },
                "20": {
                    "verse_nr": "20",
                    "verse": "Men Juda ska vara bebott i evighet och Jerusalem fr\u00e5n generation till generation."
                },
                "21": {
                    "verse_nr": "21",
                    "verse": "D\u00e5 ska jag utpl\u00e5na deras blodskuld som jag \u00e4nnu inte utpl\u00e5nat.\u201d HERREN bor p\u00e5 Sion."
                }
            }
        }
    }
}