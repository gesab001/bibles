{
    "version": "NUB",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Profetia.HERRENS ord till Israel genom Malaki."
                },
                "2": {
                    "verse_nr": "2",
                    "verse": "Herren \u00e4lskar sitt folk - \u201dJag har \u00e4lskat er, s\u00e4ger HERREN. Men ni s\u00e4ger: \u2019P\u00e5 vilket s\u00e4tt har du \u00e4lskat oss?\u2019 Var inte Jakob och Esau br\u00f6der? s\u00e4ger HERREN. Jag \u00e4lskade Jakob"
                },
                "3": {
                    "verse_nr": "3",
                    "verse": "men hatade Esau. Jag gjorde hans berg till en \u00f6demark och gav hans arv \u00e5t \u00f6knens schakaler.\u201d"
                },
                "4": {
                    "verse_nr": "4",
                    "verse": "Om Edom s\u00e4ger: \u201dVi \u00e4r krossade, men vi ska \u00e5ter bygga upp ruinerna,\u201d s\u00e5 s\u00e4ger h\u00e4rskarornas HERRE: \u201dL\u00e5t dem bygga, jag kommer \u00e4nd\u00e5 att riva ner det. Det ska kallas ondskans land och folket som HERREN vredgas p\u00e5 f\u00f6r evigt."
                },
                "5": {
                    "verse_nr": "5",
                    "verse": "Ni f\u00e5r se det med egna \u00f6gon, och d\u00e5 ska ni s\u00e4ga: \u2019HERREN \u00e4r stor, \u00e4ven bortom Israels gr\u00e4nser!\u2019"
                },
                "6": {
                    "verse_nr": "6",
                    "verse": "Israels otrohet - (1:6\u20142:16)Herren kr\u00e4ver felfria offer - En son hedrar sin far och en tj\u00e4nare sin herre. Om jag \u00e4r en far, var \u00e4r min heder? Och om jag \u00e4r en herre, var \u00e4r min respekt? Detta s\u00e4ger h\u00e4rskarornas HERRE till er pr\u00e4ster, som f\u00f6raktar mitt namn. D\u00e5 fr\u00e5gar ni: \u2019P\u00e5 vilket s\u00e4tt har vi f\u00f6raktat ditt namn?\u2019"
                },
                "7": {
                    "verse_nr": "7",
                    "verse": "Genom att ni har burit fram oren mat p\u00e5 mitt altare. Ni fr\u00e5gar: \u2019P\u00e5 vilket s\u00e4tt har vi gjort dig oren?\u2019 Genom att s\u00e4ga att HERRENS bord kan f\u00f6raktas."
                },
                "8": {
                    "verse_nr": "8",
                    "verse": "N\u00e4r ni b\u00e4r fram ett blint offerdjur, \u00e4r det inte n\u00e5got ont? N\u00e4r ni b\u00e4r fram ett halt och sjukt offerdjur, \u00e4r det inte n\u00e5got ont? F\u00f6rs\u00f6k komma med s\u00e5dana offer till din st\u00e5th\u00e5llare! Skulle han gilla dig och ta emot dig v\u00e4lvilligt? s\u00e4ger h\u00e4rskarornas HERRE."
                },
                "9": {
                    "verse_nr": "9",
                    "verse": "Nu v\u00e4djar ni till Gud att han ska vara n\u00e5dig mot oss! Skulle han, n\u00e4r ni nu har s\u00e5dant i era h\u00e4nder, vara v\u00e4lvilligt inst\u00e4lld mot er?\u201d s\u00e4ger h\u00e4rskarornas HERRE."
                },
                "10": {
                    "verse_nr": "10",
                    "verse": "\u201dOm \u00e4nd\u00e5 n\u00e5gon av er ville st\u00e4nga tempeld\u00f6rrarna och l\u00e5ta bli att i on\u00f6dan t\u00e4nda eld p\u00e5 mitt altare! Jag vill inte veta av er, s\u00e4ger h\u00e4rskarornas HERRE, och jag kan inte ta emot era offer."
                },
                "11": {
                    "verse_nr": "11",
                    "verse": "Fr\u00e5n \u00f6ster till v\u00e4ster ska mitt namn bli stort bland folken. P\u00e5 alla platser ska man b\u00e4ra fram r\u00f6kelse och rena offer \u00e5t mitt namn, f\u00f6r mitt namn \u00e4r stort bland folken, s\u00e4ger h\u00e4rskarornas HERRE."
                },
                "12": {
                    "verse_nr": "12",
                    "verse": "Ni d\u00e4remot vanhelgar det och s\u00e4ger att HERRENS bord \u00e4r orent och hans mat \u00e4r v\u00e4rd f\u00f6rakt."
                },
                "13": {
                    "verse_nr": "13",
                    "verse": "Ni s\u00e4ger: \u2019S\u00e5 besv\u00e4rligt!\u2019 och fnyser bara, s\u00e4ger h\u00e4rskarornas HERRE. Ni kommer med stulna, halta och sjuka djur f\u00f6r att offra. Skulle jag kunna ta emot s\u00e5dant av er? s\u00e4ger HERREN."
                },
                "14": {
                    "verse_nr": "14",
                    "verse": "F\u00f6rbannad \u00e4r den bedr\u00e4glige som lovar att offra ett handjur fr\u00e5n sin hjord och sedan \u00e4nd\u00e5 offrar ett missbildat djur \u00e5t Herren. F\u00f6r jag \u00e4r en stor kung, s\u00e4ger h\u00e4rskarornas HERRE, och mitt namn \u00e4r fruktat bland folken."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Herren varnar sina pr\u00e4ster - Och nu, pr\u00e4ster, finns h\u00e4r en befallning till er:"
                },
                "2": {
                    "verse_nr": "2",
                    "verse": "Om ni inte vill lyssna, om ni inte vill l\u00e4gga p\u00e5 hj\u00e4rtat att \u00e4ra mitt namn, s\u00e4ger h\u00e4rskarornas HERRE, s\u00e5 ska jag s\u00e4nda en f\u00f6rbannelse \u00f6ver er och f\u00f6rbanna era v\u00e4lsignelser. Ja, jag har faktiskt redan f\u00f6rbannat dem d\u00e4rf\u00f6r att ni inte lagt detta p\u00e5 hj\u00e4rtat."
                },
                "3": {
                    "verse_nr": "3",
                    "verse": "Jag ska g\u00e5 till r\u00e4tta med era efterkommande och kasta g\u00f6dseln fr\u00e5n era h\u00f6gtidsoffer i ansiktet p\u00e5 er, och ni ska sj\u00e4lva bli utkastade med den."
                },
                "4": {
                    "verse_nr": "4",
                    "verse": "D\u00e5 ska ni inse att jag har gett er denna befallning, f\u00f6r att mitt f\u00f6rbund med Levi ska best\u00e5, s\u00e4ger h\u00e4rskarornas HERRE."
                },
                "5": {
                    "verse_nr": "5",
                    "verse": "Mitt f\u00f6rbund med honom innebar liv och frid, som jag gav honom f\u00f6r att han skulle frukta mig och b\u00e4va f\u00f6r mitt namn."
                },
                "6": {
                    "verse_nr": "6",
                    "verse": "Sann lag var i hans mun, och p\u00e5 hans l\u00e4ppar fanns ingen or\u00e4tt. Han vandrade med mig i frid och uppriktighet och omv\u00e4nde m\u00e5nga fr\u00e5n deras synd."
                },
                "7": {
                    "verse_nr": "7",
                    "verse": "Pr\u00e4stens l\u00e4ppar ska bevara kunskapen, och lag ska h\u00e4mtas fr\u00e5n hans mun, f\u00f6r han \u00e4r h\u00e4rskarornas HERRES budb\u00e4rare."
                },
                "8": {
                    "verse_nr": "8",
                    "verse": "Men ni har vikit av fr\u00e5n v\u00e4gen. Genom er lag har m\u00e5nga kommit p\u00e5 fall. Ni har brutit Levis f\u00f6rbund, s\u00e4ger h\u00e4rskarornas HERRE."
                },
                "9": {
                    "verse_nr": "9",
                    "verse": "D\u00e4rf\u00f6r har jag gjort er f\u00f6raktade och f\u00f6r\u00f6dmjukade inf\u00f6r allt folket, f\u00f6r ni har inte f\u00f6ljt mina v\u00e4gar, och ni har varit partiska n\u00e4r det g\u00e4ller lagen.\u201d"
                },
                "10": {
                    "verse_nr": "10",
                    "verse": "Folkets trol\u00f6shet - Har vi inte alla en enda fader? Har inte en och samme Gud skapat oss? Varf\u00f6r \u00e4r vi trol\u00f6sa mot varandra och vanhelgar v\u00e5ra f\u00f6rf\u00e4ders f\u00f6rbund?"
                },
                "11": {
                    "verse_nr": "11",
                    "verse": "Juda har varit trol\u00f6st, och i Israel och i Jerusalem f\u00f6rekommer avskyv\u00e4rdheter, f\u00f6r Juda har vanhelgat HERRENS helgedom som han \u00e4lskar och gift sig med en fr\u00e4mmande guds dotter."
                },
                "12": {
                    "verse_nr": "12",
                    "verse": "HERREN ska ur Jakobs boningar utrota varje man, vem han \u00e4n \u00e4r, som har gjort n\u00e5got s\u00e5dant, \u00e4ven om han b\u00e4r fram offer till h\u00e4rskarornas HERRE."
                },
                "13": {
                    "verse_nr": "13",
                    "verse": "N\u00e5got annat ni ocks\u00e5 g\u00f6r \u00e4r att ni v\u00e4ter ner HERRENS altare med t\u00e5rar, ni gr\u00e5ter och klagar, d\u00e4rf\u00f6r att han inte l\u00e4ngre bryr sig om era offer eller vill ta emot n\u00e5got fr\u00e5n er hand."
                },
                "14": {
                    "verse_nr": "14",
                    "verse": "Ni fr\u00e5gar: \u201dVarf\u00f6r?\u201d D\u00e4rf\u00f6r att HERREN har varit vittne mellan dig och din ungdoms hustru, f\u00f6r du har varit trol\u00f6s mot henne, fast\u00e4n hon \u00e4r din livskamrat och maka som du ing\u00e5tt f\u00f6rbund med."
                },
                "15": {
                    "verse_nr": "15",
                    "verse": "Har inte han gjort dem till ett? De \u00e4r hans tillh\u00f6righet, till b\u00e5de k\u00f6tt och ande. Varf\u00f6r? Han s\u00f6ker avkomma som \u00e4r Guds. Var d\u00e4rf\u00f6r p\u00e5 er vakt! Var inte trol\u00f6s mot din ungdoms hustru."
                },
                "16": {
                    "verse_nr": "16",
                    "verse": "Jag hatar skilsm\u00e4ssa, s\u00e4ger HERREN, Israels Gud, liksom att man h\u00f6ljer sig i v\u00e5ld som kl\u00e4dnad, s\u00e4ger h\u00e4rskarornas HERRE. Var d\u00e4rf\u00f6r p\u00e5 er vakt till ert sinne, och var inte trol\u00f6sa!"
                },
                "17": {
                    "verse_nr": "17",
                    "verse": "Herren kommer f\u00f6r att d\u00f6ma - (2:17\u20144:6) Ni har tr\u00f6ttat ut HERREN med era ord. Ni undrar: \u201dTr\u00f6ttat ut? Hur?\u201d Genom att s\u00e4ga: \u201dVar och en som g\u00f6r det som \u00e4r ont \u00e4r god i HERRENS \u00f6gon\u201d, eller: \u201dVar finns r\u00e4ttvisans Gud?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u201dSe! Jag ska s\u00e4nda min budb\u00e4rare, och han ska bereda v\u00e4gen f\u00f6r mig. Herren, som ni s\u00f6ker, ska pl\u00f6tsligt komma till sitt tempel, f\u00f6rbundets budb\u00e4rare som ni l\u00e4ngtar efter. Se, han ska komma, s\u00e4ger h\u00e4rskarornas HERRE.\u201d"
                },
                "2": {
                    "verse_nr": "2",
                    "verse": "Men vem kan uth\u00e4rda dagen d\u00e5 han kommer? Vem kan best\u00e5 n\u00e4r han uppenbarar sig? Han \u00e4r som sm\u00e4ltarens eld och som tv\u00e4ttarens s\u00e5pa."
                },
                "3": {
                    "verse_nr": "3",
                    "verse": "Han ska s\u00e4tta sig ner som den som sm\u00e4lter och renar silvret. Han ska rena leviterna och f\u00f6r\u00e4dla dem som guld och silver, s\u00e5 att de kan framb\u00e4ra offer \u00e5t HERREN i r\u00e4ttf\u00e4rdighet."
                },
                "4": {
                    "verse_nr": "4",
                    "verse": "D\u00e5 ska offren fr\u00e5n Juda och Jerusalem behaga HERREN s\u00e5 som i g\u00e5ngna tider f\u00f6r l\u00e4nge sedan."
                },
                "5": {
                    "verse_nr": "5",
                    "verse": "\u201dJag ska komma till er f\u00f6r att h\u00e5lla dom. Jag ska genast g\u00e5 till r\u00e4tta med trollkarlar och \u00e4ktenskapsbrytare, med dem som sv\u00e4r falskt och dem som inte betalar ut l\u00f6n till sina anst\u00e4llda, dem som f\u00f6rtrycker \u00e4nkor och faderl\u00f6sa och ber\u00f6var utl\u00e4nningen hans r\u00e4tt, och dem som inte fruktar mig, s\u00e4ger h\u00e4rskarornas HERRE."
                },
                "6": {
                    "verse_nr": "6",
                    "verse": "F\u00f6rbundet bryts genom f\u00f6rsummade tionden - Jag, HERREN, \u00e4ndrar mig inte, och d\u00e4rf\u00f6r har ni, Jakobs \u00e4ttlingar, inte blivit utrotade."
                },
                "7": {
                    "verse_nr": "7",
                    "verse": "\u00c4nda sedan era f\u00f6rf\u00e4ders tid har ni v\u00e4nt er bort fr\u00e5n mina stadgar och inte h\u00e5llit dem. V\u00e4nd tillbaka till mig, s\u00e5 ska jag v\u00e4nda mig till er, s\u00e4ger h\u00e4rskarornas HERRE. Men ni fr\u00e5gar: \u2019Vad ska vi v\u00e4nda tillbaka f\u00f6r?\u2019"
                },
                "8": {
                    "verse_nr": "8",
                    "verse": "F\u00e5r en m\u00e4nniska stj\u00e4la fr\u00e5n Gud? \u00c4nd\u00e5 har ni stulit fr\u00e5n mig. Men ni undrar: \u2019Vad har vi stulit fr\u00e5n dig?\u2019 Tionden och offerg\u00e5vor!"
                },
                "9": {
                    "verse_nr": "9",
                    "verse": "Ni har drabbats av en f\u00f6rbannelse, ni och hela folket, f\u00f6r ni har stulit fr\u00e5n mig."
                },
                "10": {
                    "verse_nr": "10",
                    "verse": "F\u00f6r allt tionde till f\u00f6rr\u00e5dshuset, s\u00e5 att det finns mat i mitt hus. Pr\u00f6va mig i detta, s\u00e4ger h\u00e4rskarornas HERRE, s\u00e5 kommer jag att \u00f6ppna f\u00f6r er himlens f\u00f6nster och l\u00e5ta en \u00f6verfl\u00f6dande v\u00e4lsignelse komma \u00f6ver er."
                },
                "11": {
                    "verse_nr": "11",
                    "verse": "Jag ska skydda er fr\u00e5n s\u00e5dant som f\u00f6rt\u00e4r, och inget ska f\u00f6rst\u00f6ra markens frukt f\u00f6r er eller sk\u00f6rden fr\u00e5n vinodlingarna, s\u00e4ger h\u00e4rskarornas HERRE."
                },
                "12": {
                    "verse_nr": "12",
                    "verse": "Alla folk ska prisa er lyckliga, f\u00f6r ni ska ha ett h\u00e4rligt land, s\u00e4ger h\u00e4rskarornas HERRE."
                },
                "13": {
                    "verse_nr": "13",
                    "verse": "Israel talar arrogant mot Gud - Ni har anv\u00e4nt h\u00e5rda ord mot mig, s\u00e4ger HERREN. \u00c4nd\u00e5 undrar ni: \u2019Vad har vi talat mot dig?\u2019"
                },
                "14": {
                    "verse_nr": "14",
                    "verse": "Ni har sagt: \u2019Det \u00e4r meningsl\u00f6st att tj\u00e4na Gud. Vad har vi f\u00f6r nytta av att f\u00f6lja hans befallningar och g\u00e5 s\u00f6rjande inf\u00f6r h\u00e4rskarornas HERRE?"
                },
                "15": {
                    "verse_nr": "15",
                    "verse": "Nej, nu \u00e4r det de fr\u00e4cka vi ska prisa lyckliga. De som g\u00f6r det onda har framg\u00e5ng, och de som utmanar Gud slipper undan!\u2019\u2006\u201d"
                },
                "16": {
                    "verse_nr": "16",
                    "verse": "Den trogna resten - Men d\u00e5 talade de som fruktade HERREN med varandra. HERREN lyssnade, han h\u00f6rde. En minnesbok skrevs inf\u00f6r honom f\u00f6r dem som fruktar HERREN och \u00e4rar hans namn."
                },
                "17": {
                    "verse_nr": "17",
                    "verse": "\u201dDe ska vara mina, s\u00e4ger h\u00e4rskarornas HERRE, min egendom p\u00e5 den dag d\u00e5 jag griper in. Jag ska skona dem som en far skonar sin son som tj\u00e4nar honom."
                },
                "18": {
                    "verse_nr": "18",
                    "verse": "D\u00e5 ska ni \u00e5ter se skillnaden mellan den r\u00e4ttf\u00e4rdige och den gudl\u00f6se, mellan den som tj\u00e4nar Gud och den som inte g\u00f6r det."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Herrens dag - Se, dagen kommer, och den ska brinna som en ugn. Alla fr\u00e4cka och de som g\u00f6r det onda ska d\u00e5 bli till halm, och dagen som kommer ska br\u00e4nna upp dem, s\u00e4ger h\u00e4rskarornas HERRE Sebaot. Varken rot eller gren ska l\u00e4mnas kvar."
                },
                "2": {
                    "verse_nr": "2",
                    "verse": "Men f\u00f6r er som fruktar mitt namn ska r\u00e4ttf\u00e4rdighetens sol g\u00e5 upp med l\u00e4kedom under sina vingar. D\u00e5 ska ni g\u00e5 ut och hoppa som kalvar som sl\u00e4pps ut ur sitt stall."
                },
                "3": {
                    "verse_nr": "3",
                    "verse": "D\u00e5 ska ni trampa ner de onda, de ska bli som stoft under era f\u00f6tter p\u00e5 den dag d\u00e5 jag griper in, s\u00e4ger h\u00e4rskarornas HERRE."
                },
                "4": {
                    "verse_nr": "4",
                    "verse": "Kom ih\u00e5g den lag jag gav min tj\u00e4nare Mose p\u00e5 Horeb, bud och stadgar f\u00f6r hela Israel."
                },
                "5": {
                    "verse_nr": "5",
                    "verse": "Jag ska s\u00e4nda profeten Elia till er, innan HERRENS stora och fruktansv\u00e4rda dag kommer."
                },
                "6": {
                    "verse_nr": "6",
                    "verse": "Han ska v\u00e4nda f\u00e4dernas hj\u00e4rtan till barnen och barnens hj\u00e4rtan till f\u00e4derna, s\u00e5 att jag inte sl\u00e5r landet med f\u00f6rbannelse n\u00e4r jag kommer.\u201d"
                }
            }
        }
    }
}