{
    "version": "NUB",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "H\u00e4lsning - Fr\u00e5n Paulus och Timotheos, Kristus Jesus tj\u00e4nare. Till alla de heliga i Kristus Jesus i Filippi, och till ledarna och tj\u00e4narna."
                },
                "2": {
                    "verse_nr": "2",
                    "verse": "N\u00e5d och frid fr\u00e5n Gud, v\u00e5r Fader, och Herren Jesus Kristus."
                },
                "3": {
                    "verse_nr": "3",
                    "verse": "Paulus ber f\u00f6r f\u00f6rsamlingen - Jag tackar min Gud varje g\u00e5ng jag t\u00e4nker p\u00e5 er,"
                },
                "4": {
                    "verse_nr": "4",
                    "verse": "alltid, n\u00e4r jag ber f\u00f6r er alla. Jag ber f\u00f6r er med gl\u00e4dje,"
                },
                "5": {
                    "verse_nr": "5",
                    "verse": "eftersom ni har varit med i arbetet f\u00f6r evangeliet fr\u00e5n f\u00f6rsta b\u00f6rjan \u00e4nda tills nu."
                },
                "6": {
                    "verse_nr": "6",
                    "verse": "Och jag \u00e4r \u00f6vertygad om att han ska slutf\u00f6ra det goda verk han har b\u00f6rjat i er, fram till Kristus Jesus dag."
                },
                "7": {
                    "verse_nr": "7",
                    "verse": "Det \u00e4r med r\u00e4tta jag t\u00e4nker s\u00e5 om er alla, f\u00f6r ni finns i mitt hj\u00e4rta. B\u00e5de nu n\u00e4r jag sitter i f\u00e4ngelse, och n\u00e4r jag f\u00f6rsvarar och bef\u00e4ster evangeliet, delar ni alla n\u00e5den med mig."
                },
                "8": {
                    "verse_nr": "8",
                    "verse": "Gud kan intyga att jag l\u00e4ngtar efter er med en s\u00e5dan \u00f6mhet som bara Kristus Jesus kan ge."
                },
                "9": {
                    "verse_nr": "9",
                    "verse": "Och jag ber att er k\u00e4rlek ska v\u00e4xa och ge er alltmer insikt och f\u00f6rst\u00e5nd,"
                },
                "10": {
                    "verse_nr": "10",
                    "verse": "s\u00e5 att ni kan avg\u00f6ra vad som \u00e4r b\u00e4st och vara rena och klanderfria fram till Kristus dag,"
                },
                "11": {
                    "verse_nr": "11",
                    "verse": "fyllda av den r\u00e4ttf\u00e4rdighet som \u00e4r resultatet av det verk som Jesus Kristus utf\u00f6rt i er, s\u00e5 att Gud blir \u00e4rad och hyllad."
                },
                "12": {
                    "verse_nr": "12",
                    "verse": "Beredd att d\u00f6 f\u00f6r Kristus - Syskon, jag vill att ni ska veta att det som h\u00e4nt mig faktiskt har bidragit till evangeliets framg\u00e5ng."
                },
                "13": {
                    "verse_nr": "13",
                    "verse": "Alla h\u00e4r\u2006\u2013\u2006inklusive soldaterna fr\u00e5n det kejserliga gardet\u2006\u2013\u2006vet nu att jag sitter f\u00e4ngslad f\u00f6r Kristus skull."
                },
                "14": {
                    "verse_nr": "14",
                    "verse": "De flesta av de troende har ocks\u00e5 genom min f\u00e5ngenskap f\u00e5tt en \u00e4nnu starkare tro p\u00e5 Herren och sprider nu budskapet fr\u00e5n Gud utan minsta r\u00e4dsla."
                },
                "15": {
                    "verse_nr": "15",
                    "verse": "En del f\u00f6rkunnar visserligen Kristus av avundsjuka och rivalitet. Men andra har rena motiv,"
                },
                "16": {
                    "verse_nr": "16",
                    "verse": "och de g\u00f6r det av k\u00e4rlek, eftersom de vet att jag har f\u00e5tt i uppdrag att f\u00f6rsvara evangeliet."
                },
                "17": {
                    "verse_nr": "17",
                    "verse": "De f\u00f6rstn\u00e4mnda f\u00f6rkunnar Kristus av sj\u00e4lviska, orena motiv, och tror att de kan g\u00f6ra det sv\u00e5rare f\u00f6r mig h\u00e4r i f\u00e4ngelset."
                },
                "18": {
                    "verse_nr": "18",
                    "verse": "Men vad spelar det f\u00f6r roll? Vilka motiv de nu \u00e4n har\u2006\u2013\u2006falska eller sanna\u2006\u2013\u2006s\u00e5 sprids i alla fall budskapet om Kristus, och det g\u00f6r mig glad. Ja, jag t\u00e4nker forts\u00e4tta att gl\u00e4dja mig,"
                },
                "19": {
                    "verse_nr": "19",
                    "verse": "f\u00f6r jag vet att detta kommer att resultera i min r\u00e4ddning, tack vare era b\u00f6ner och hj\u00e4lpen fr\u00e5n Jesus Kristus Ande."
                },
                "20": {
                    "verse_nr": "20",
                    "verse": "Men jag f\u00f6rv\u00e4ntar mig och hoppas att jag aldrig ska beh\u00f6va komma p\u00e5 skam, utan att jag frimodigt, nu som alltid, ska \u00e4ra Kristus med min kropp, vare sig jag f\u00e5r leva eller m\u00e5ste d\u00f6."
                },
                "21": {
                    "verse_nr": "21",
                    "verse": "Livet \u00e4r ju f\u00f6r mig Kristus och d\u00f6den en vinst."
                },
                "22": {
                    "verse_nr": "22",
                    "verse": "Men om ett fortsatt liv i den h\u00e4r kroppen ger mig fler m\u00f6jligheter till ett fruktbart arbete, d\u00e5 vet jag inte vad jag f\u00f6redrar."
                },
                "23": {
                    "verse_nr": "23",
                    "verse": "Jag dras \u00e5t b\u00e5da h\u00e5llen: jag l\u00e4ngtar efter att f\u00e5 bryta upp och vara hos Kristus, vilket vore b\u00e4ttre."
                },
                "24": {
                    "verse_nr": "24",
                    "verse": "Men f\u00f6r er \u00e4r det viktigare att jag lever kvar h\u00e4r."
                },
                "25": {
                    "verse_nr": "25",
                    "verse": "Det \u00e4r jag \u00f6vertygad om, och d\u00e4rf\u00f6r vet jag ocks\u00e5 att jag ska stanna kvar hos er alla, s\u00e5 att ni kan v\u00e4xa och f\u00e5 \u00e4nnu mer gl\u00e4dje i tron."
                },
                "26": {
                    "verse_nr": "26",
                    "verse": "N\u00e4r jag sedan kommer tillbaka till er, har ni \u00e4nnu st\u00f6rre sk\u00e4l att vara stolta \u00f6ver Kristus Jesus f\u00f6r min skull."
                },
                "27": {
                    "verse_nr": "27",
                    "verse": "Lev s\u00e5 som Kristus gjorde - Lev nu bara p\u00e5 ett s\u00e4tt som \u00e4r v\u00e4rdigt evangeliet om Kristus. Antingen jag \u00e4r p\u00e5 bes\u00f6k hos er eller \u00e4r n\u00e5gon annanstans, vill jag h\u00f6ra att ni st\u00e5r fasta och \u00e4r eniga i en och samma ande, s\u00e5 att ni sida vid sida k\u00e4mpar f\u00f6r tron p\u00e5 evangeliet."
                },
                "28": {
                    "verse_nr": "28",
                    "verse": "Var aldrig n\u00e5gonsin r\u00e4dda f\u00f6r era motst\u00e5ndare. Det blir ett tecken f\u00f6r dem att de \u00e4r p\u00e5 v\u00e4g att g\u00e5 f\u00f6rlorade, medan ni ska bli r\u00e4ddade av Gud."
                },
                "29": {
                    "verse_nr": "29",
                    "verse": "Ni har ju f\u00e5tt n\u00e5den inte bara att tro p\u00e5 Kristus, utan ocks\u00e5 att lida f\u00f6r honom."
                },
                "30": {
                    "verse_nr": "30",
                    "verse": "Ni och jag har samma kamp att utk\u00e4mpa, som ni s\u00e5g att jag hade och som jag fortfarande har."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Om det finns tr\u00f6st hos Kristus, uppmuntran genom k\u00e4rlek och gemenskap i Anden, om det finns \u00f6mhet och medk\u00e4nsla,"
                },
                "2": {
                    "verse_nr": "2",
                    "verse": "g\u00f6r mig d\u00e5 verkligt glad genom att leva i harmoni med varandra. \u00c4lska varandra, var eniga i ert t\u00e4nkande och str\u00e4va mot samma m\u00e5l."
                },
                "3": {
                    "verse_nr": "3",
                    "verse": "Var inte sj\u00e4lviska och f\u00f6rs\u00f6k inte imponera p\u00e5 varandra. Var \u00f6dmjuka och s\u00e4tt andra h\u00f6gre \u00e4n er sj\u00e4lva."
                },
                "4": {
                    "verse_nr": "4",
                    "verse": "T\u00e4nk inte bara p\u00e5 vad som \u00e4r bra f\u00f6r er, utan t\u00e4nk ocks\u00e5 p\u00e5 andras behov."
                },
                "5": {
                    "verse_nr": "5",
                    "verse": "Ha samma inst\u00e4llning som Kristus Jesus hade."
                },
                "6": {
                    "verse_nr": "6",
                    "verse": "Fast\u00e4n han till sin natur var Gud, ans\u00e5g han inte sin j\u00e4mlikhet med Gud vara n\u00e5got att h\u00e5lla fast vid."
                },
                "7": {
                    "verse_nr": "7",
                    "verse": "Nej, han avstod fr\u00e5n allt, antog en tj\u00e4nares gestalt och blev lik en m\u00e4nniska. Till det yttre blev han m\u00e4nniska,"
                },
                "8": {
                    "verse_nr": "8",
                    "verse": "han gjorde sig \u00f6dmjuk och lydde \u00e4nda in i d\u00f6den, d\u00f6den p\u00e5 ett kors."
                },
                "9": {
                    "verse_nr": "9",
                    "verse": "D\u00e4rf\u00f6r har Gud upph\u00f6jt honom \u00f6ver allt annat och gett honom det namn som st\u00e5r \u00f6ver alla andra namn,"
                },
                "10": {
                    "verse_nr": "10",
                    "verse": "f\u00f6r att alla ska b\u00f6ja kn\u00e4 f\u00f6r Jesus namn, b\u00e5de i himlen och p\u00e5 jorden och under jorden,"
                },
                "11": {
                    "verse_nr": "11",
                    "verse": "och alla bek\u00e4nna att Jesus Kristus \u00e4r Herren, s\u00e5 att Gud, v\u00e5r Fader, blir \u00e4rad."
                },
                "12": {
                    "verse_nr": "12",
                    "verse": "Var ljus f\u00f6r v\u00e4rlden - D\u00e4rf\u00f6r, mina k\u00e4ra, s\u00e5 som ni alltid har varit lydiga, arbeta nu med fruktan och b\u00e4van p\u00e5 er fr\u00e4lsning, inte bara n\u00e4r jag \u00e4r hos er utan desto mer n\u00e4r jag \u00e4r borta."
                },
                "13": {
                    "verse_nr": "13",
                    "verse": "Det \u00e4r ju Gud som verkar i er, s\u00e5 att ni av vilja och i g\u00e4rning g\u00f6r det han vill."
                },
                "14": {
                    "verse_nr": "14",
                    "verse": "G\u00f6r allt detta utan att klaga och diskutera,"
                },
                "15": {
                    "verse_nr": "15",
                    "verse": "s\u00e5 att ni blir klanderfria och rena, Guds fl\u00e4ckfria barn, mitt ibland ett f\u00f6rvr\u00e4ngt och f\u00f6rd\u00e4rvat sl\u00e4kte, d\u00e4r ni lyser som himlens stj\u00e4rnor,"
                },
                "16": {
                    "verse_nr": "16",
                    "verse": "n\u00e4r ni h\u00e5ller er till livets ord. D\u00e5 kan jag vara stolt p\u00e5 Kristus dag. D\u00e5 har mitt lopp och min m\u00f6da inte varit f\u00f6rg\u00e4ves."
                },
                "17": {
                    "verse_nr": "17",
                    "verse": "Ja, \u00e4ven om mitt blod m\u00e5ste offras n\u00e4r jag b\u00e4r fram er tro som ett offer, \u00e4r jag \u00e4nd\u00e5 glad och gl\u00e4ds med er alla."
                },
                "18": {
                    "verse_nr": "18",
                    "verse": "S\u00e5 ska ni ocks\u00e5 vara glada och gl\u00e4djas tillsammans med mig."
                },
                "19": {
                    "verse_nr": "19",
                    "verse": "Timotheos kommer till Filippi - Jag hoppas att Herren Jesus snart ska l\u00e5ta mig skicka Timotheos till er, s\u00e5 att jag kan bli uppmuntrad av f\u00e4rska rapporter fr\u00e5n er."
                },
                "20": {
                    "verse_nr": "20",
                    "verse": "Det finns ingen som k\u00e4nner ett s\u00e5dant ansvar och intresse f\u00f6r er som han."
                },
                "21": {
                    "verse_nr": "21",
                    "verse": "Alla andra \u00e4gnar sig bara \u00e5t sina egna intressen, inte det som tj\u00e4nar Jesus Kristus."
                },
                "22": {
                    "verse_nr": "22",
                    "verse": "Men ni vet vad Timotheos har visat prov p\u00e5. P\u00e5 samma s\u00e4tt som en son arbetar tillsammans med sin far har han hj\u00e4lpt mig i arbetet f\u00f6r evangeliet."
                },
                "23": {
                    "verse_nr": "23",
                    "verse": "Och s\u00e5 snart jag vet hur det g\u00e5r f\u00f6r mig hoppas jag kunna skicka honom till er."
                },
                "24": {
                    "verse_nr": "24",
                    "verse": "Jag litar faktiskt p\u00e5 att Herren snart ska l\u00e5ta mig komma ocks\u00e5."
                },
                "25": {
                    "verse_nr": "25",
                    "verse": "Paulus skickar tillbaka Epafroditos - Jag tror att jag m\u00e5ste skicka tillbaka v\u00e5r bror Epafroditos till er. Ni skickade honom till mig f\u00f6r att hj\u00e4lpa mig med det jag beh\u00f6vde, och han har arbetat och k\u00e4mpat tillsammans med mig."
                },
                "26": {
                    "verse_nr": "26",
                    "verse": "Men nu l\u00e4ngtar han efter er alla och \u00e4r orolig \u00f6ver att ni har f\u00e5tt h\u00f6ra att han var sjuk."
                },
                "27": {
                    "verse_nr": "27",
                    "verse": "Och han var verkligen sv\u00e5rt sjuk, han h\u00f6ll faktiskt p\u00e5 att d\u00f6. Men Gud f\u00f6rbarmade sig \u00f6ver honom, och inte bara \u00f6ver honom, utan ocks\u00e5 \u00f6ver mig, s\u00e5 att jag slapp drabbas av \u00e4nnu en sorg i allt mitt el\u00e4nde."
                },
                "28": {
                    "verse_nr": "28",
                    "verse": "D\u00e4rf\u00f6r skickar jag honom mer \u00e4n g\u00e4rna tillbaka till er, f\u00f6r att ni ska f\u00e5 gl\u00e4djen att f\u00e5 tr\u00e4ffa honom igen. Dessutom kommer jag d\u00e5 att ha ett bekymmer mindre."
                },
                "29": {
                    "verse_nr": "29",
                    "verse": "Ta v\u00e4l emot honom i Herren med stor gl\u00e4dje, och visa uppskattning mot s\u00e5dana som han."
                },
                "30": {
                    "verse_nr": "30",
                    "verse": "Det var ju p\u00e5 grund av sitt arbete f\u00f6r Kristus som han var n\u00e4ra att d\u00f6. Han var villig att riskera livet f\u00f6r att hj\u00e4lpa mig med s\u00e5dant som ni inte kunde g\u00f6ra."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "R\u00e4ttf\u00e4rdig genom tron p\u00e5 Kristus - Och s\u00e5, mina syskon, gl\u00e4d er i Herren! Det \u00e4r inget besv\u00e4r f\u00f6r mig att \u00e5terigen skriva om samma sak, och det \u00e4r en trygghet f\u00f6r er."
                },
                "2": {
                    "verse_nr": "2",
                    "verse": "Akta er noga f\u00f6r dessa hundar, dessa med sina onda handlingar, dessa som sk\u00e4r s\u00f6nder kroppen."
                },
                "3": {
                    "verse_nr": "3",
                    "verse": "Verklig omsk\u00e4relse handlar om oss som tj\u00e4nar Gud i Anden, har v\u00e5r stolthet i Kristus Jesus och inte f\u00f6rlitar oss p\u00e5 det yttre."
                },
                "4": {
                    "verse_nr": "4",
                    "verse": "Fast om det r\u00e4ckte med att f\u00f6rlita sig p\u00e5 det yttre, d\u00e5 skulle jag sj\u00e4lv ligga mycket bra till. Om n\u00e5gon kan skryta \u00f6ver s\u00e5dant s\u00e5 \u00e4r det jag."
                },
                "5": {
                    "verse_nr": "5",
                    "verse": "Jag blev omskuren n\u00e4r jag var \u00e5tta dagar gammal, jag tillh\u00f6r Israels folk och Benjamins stam. Jag \u00e4r en hebr\u00e9, f\u00f6dd av hebr\u00e9er, vad lagen betr\u00e4ffar en faris\u00e9,"
                },
                "6": {
                    "verse_nr": "6",
                    "verse": "och i min fanatism f\u00f6rf\u00f6ljde jag f\u00f6rsamlingen. N\u00e4r det g\u00e4llde lagens r\u00e4ttf\u00e4rdighet, var jag klanderfri."
                },
                "7": {
                    "verse_nr": "7",
                    "verse": "Men allt detta, som en g\u00e5ng var en vinst f\u00f6r mig, anser jag nu vara en f\u00f6rlust f\u00f6r Kristus skull."
                },
                "8": {
                    "verse_nr": "8",
                    "verse": "Ja, allt annat \u00e4r en f\u00f6rlust, n\u00e4r man j\u00e4mf\u00f6r det med den o\u00e4ndliga rikedom det \u00e4r att f\u00e5 k\u00e4nna Kristus Jesus, min Herre. F\u00f6r hans skull har jag kastat bort allt detta som v\u00e4rdel\u00f6st skr\u00e4p, f\u00f6r att vinna Kristus"
                },
                "9": {
                    "verse_nr": "9",
                    "verse": "och leva i honom, inte genom min egen r\u00e4ttf\u00e4rdighet som kommer av lagen, utan genom den som kommer av tro p\u00e5 Kristus, den r\u00e4ttf\u00e4rdighet som Gud ger den som tror."
                },
                "10": {
                    "verse_nr": "10",
                    "verse": "Jag vill l\u00e4ra k\u00e4nna Kristus och kraften av hans uppst\u00e5ndelse, dela hans lidanden och bli lik honom i en d\u00f6d som hans."
                },
                "11": {
                    "verse_nr": "11",
                    "verse": "S\u00e5 hoppas jag n\u00e5 fram till uppst\u00e5ndelsen fr\u00e5n de d\u00f6da."
                },
                "12": {
                    "verse_nr": "12",
                    "verse": "K\u00e4mpa f\u00f6r att n\u00e5 m\u00e5let - Jag har verkligen inte n\u00e5tt detta \u00e4n, och jag \u00e4r inte f\u00e4rdig. Men jag str\u00e4var efter att gripa det, eftersom Kristus Jesus har gripit tag i mig."
                },
                "13": {
                    "verse_nr": "13",
                    "verse": "Nej, syskon, jag menar inte att jag redan har det i min hand. Men en sak \u00e4r s\u00e4ker: jag f\u00f6rs\u00f6ker gl\u00f6mma det som ligger bakom mig och str\u00e4var mot det som ligger framf\u00f6r mig."
                },
                "14": {
                    "verse_nr": "14",
                    "verse": "Jag jagar mot m\u00e5let f\u00f6r att kunna f\u00e5 det pris d\u00e4ruppe, som Gud har kallat oss till genom Kristus Jesus."
                },
                "15": {
                    "verse_nr": "15",
                    "verse": "Jag hoppas att alla ni som har en mogen tro har samma inst\u00e4llning. Men om ni har en annan uppfattning p\u00e5 n\u00e5gon punkt, s\u00e5 ska Gud upplysa er \u00e4ven p\u00e5 det omr\u00e5det."
                },
                "16": {
                    "verse_nr": "16",
                    "verse": "L\u00e5t oss bara praktisera det vi redan har uppn\u00e5tt."
                },
                "17": {
                    "verse_nr": "17",
                    "verse": "Syskon, ta mig till f\u00f6red\u00f6me, och l\u00e4r er av dem som lever efter det exempel vi har gett er."
                },
                "18": {
                    "verse_nr": "18",
                    "verse": "Jag har ju ofta sagt er, och jag s\u00e4ger det igen med stor sorg, att det finns m\u00e5nga som \u00e4r fiender till Kristus kors."
                },
                "19": {
                    "verse_nr": "19",
                    "verse": "De \u00e4r p\u00e5 v\u00e4g att g\u00e5 f\u00f6rlorade, f\u00f6r aptiten \u00e4r deras gud, de s\u00e4tter sin \u00e4ra i s\u00e5dant som \u00e4r deras skam, och de \u00e4r helt inriktade p\u00e5 det jordiska."
                },
                "20": {
                    "verse_nr": "20",
                    "verse": "Men v\u00e5rt hemland \u00e4r i himlen, och d\u00e4rifr\u00e5n v\u00e4ntar vi ocks\u00e5 honom som ska r\u00e4dda oss, Herren Jesus Kristus."
                },
                "21": {
                    "verse_nr": "21",
                    "verse": "Han ska genom sin kraft f\u00f6rvandla v\u00e5r f\u00f6rnedrade kropp, s\u00e5 att den blir lik den kropp han har i sin h\u00e4rlighet, f\u00f6r han har makt att l\u00e4gga allt under sig."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "F\u00f6rmaningar - D\u00e4rf\u00f6r, mina k\u00e4ra syskon, ska ni st\u00e5 fasta i Herren, ni som jag \u00e4lskar och l\u00e4ngtar efter, ni som \u00e4r min gl\u00e4dje och min segerkrans."
                },
                "2": {
                    "verse_nr": "2",
                    "verse": "S\u00e5 vill jag be Euodia och Syntyche att vara eniga i Herren."
                },
                "3": {
                    "verse_nr": "3",
                    "verse": "Och jag ber dig, min trogna medarbetare, att hj\u00e4lpa dessa kvinnor, f\u00f6r de har k\u00e4mpat f\u00f6r evangeliet tillsammans med mig, liksom Clemens och mina \u00f6vriga medarbetare som har sina namn skrivna i livets bok."
                },
                "4": {
                    "verse_nr": "4",
                    "verse": "Gl\u00e4d er alltid i Herren! Jag s\u00e4ger om igen: Gl\u00e4d er!"
                },
                "5": {
                    "verse_nr": "5",
                    "verse": "L\u00e5t alla se hur v\u00e4nliga ni \u00e4r mot alla m\u00e4nniskor. Herren \u00e4r n\u00e4ra."
                },
                "6": {
                    "verse_nr": "6",
                    "verse": "Oroa er inte f\u00f6r n\u00e5gonting, utan be och v\u00e4dja alltid till Gud, tacka honom och l\u00e5t honom veta vad ni beh\u00f6ver."
                },
                "7": {
                    "verse_nr": "7",
                    "verse": "D\u00e5 ska Guds frid, som \u00e4r djupare \u00e4n vi n\u00e5gonsin kan f\u00f6rst\u00e5, skydda era hj\u00e4rtan och era tankar i Kristus Jesus."
                },
                "8": {
                    "verse_nr": "8",
                    "verse": "Och nu, syskon, det som \u00e4r sant, det som \u00e4r v\u00e4rt respekt och det som \u00e4r r\u00e4tt, rent, v\u00e4rt att \u00e4lska och tala v\u00e4l om, allt som \u00e4r f\u00f6rtj\u00e4nstfullt och v\u00e4rt ber\u00f6m, h\u00e5ll det i era tankar."
                },
                "9": {
                    "verse_nr": "9",
                    "verse": "Forts\u00e4tt att leva enligt den undervisning ni har f\u00e5tt av mig, det som ni har h\u00f6rt eller sett hos mig, och handla p\u00e5 samma s\u00e4tt. D\u00e5 ska fridens Gud vara med er."
                },
                "10": {
                    "verse_nr": "10",
                    "verse": "Paulus tackar f\u00f6r g\u00e5van - Jag \u00e4r s\u00e5 glad i Herren \u00f6ver att ni nu \u00e4ntligen p\u00e5 nytt f\u00e5tt tillf\u00e4lle att visa att ni vill hj\u00e4lpa mig. Det ville ni tidigare ocks\u00e5 men hade inte m\u00f6jlighet."
                },
                "11": {
                    "verse_nr": "11",
                    "verse": "Det betyder inte att jag tidigare led n\u00e5gon n\u00f6d, f\u00f6r jag har l\u00e4rt mig att vara n\u00f6jd med det jag har."
                },
                "12": {
                    "verse_nr": "12",
                    "verse": "Jag klarar b\u00e5de fattigdom och \u00f6verfl\u00f6d, f\u00f6r jag har erfarenhet av b\u00e5da. Jag vet hur det \u00e4r att vara m\u00e4tt, och jag vet hur det \u00e4r att vara hungrig. Ibland har jag haft f\u00f6r mycket och ibland har jag haft f\u00f6r lite."
                },
                "13": {
                    "verse_nr": "13",
                    "verse": "Allt klarar jag av tack vare honom som ger mig kraft."
                },
                "14": {
                    "verse_nr": "14",
                    "verse": "Men jag \u00e4r \u00e4nd\u00e5 v\u00e4ldigt tacksam f\u00f6r att ni ville hj\u00e4lpa mig i min sv\u00e5ra situation."
                },
                "15": {
                    "verse_nr": "15",
                    "verse": "Ni filipper vet ju ocks\u00e5 sj\u00e4lva hur det var n\u00e4r ni just hade tagit emot evangeliet, efter att jag l\u00e4mnade Makedonien. Ni var den enda f\u00f6rsamling som delade med sig till mig, s\u00e5 att b\u00e5de det givna och det mottagna kunde bokf\u00f6ras."
                },
                "16": {
                    "verse_nr": "16",
                    "verse": "Redan n\u00e4r jag var i Thessalonike, skickade ni mig hj\u00e4lp mer \u00e4n en g\u00e5ng."
                },
                "17": {
                    "verse_nr": "17",
                    "verse": "Men det \u00e4r inte era g\u00e5vor jag \u00e4r ute efter, utan att ni sj\u00e4lva ska f\u00e5 ut allt mer av det."
                },
                "18": {
                    "verse_nr": "18",
                    "verse": "Nu har jag f\u00e5tt allt jag beh\u00f6ver, och mer \u00e4n s\u00e5. Jag saknar inget sedan jag fick det ni skickade med Epafroditos, en doftande r\u00f6kelse, ett offer som gl\u00e4der och tillfredsst\u00e4ller Gud."
                },
                "19": {
                    "verse_nr": "19",
                    "verse": "Min Gud ska i sin rikedom och h\u00e4rlighet i Kristus Jesus ge er allt vad ni beh\u00f6ver."
                },
                "20": {
                    "verse_nr": "20",
                    "verse": "\u00c4ran tillh\u00f6r v\u00e5r Gud och Fader i all evighet, amen."
                },
                "21": {
                    "verse_nr": "21",
                    "verse": "Sluth\u00e4lsningar - H\u00e4lsa alla de heliga i Kristus Jesus. De troende br\u00f6der som \u00e4r hos mig h\u00e4lsar till er."
                },
                "22": {
                    "verse_nr": "22",
                    "verse": "Alla de troende h\u00e4r h\u00e4lsar till er, s\u00e4rskilt de som arbetar vid kejsarens hov."
                },
                "23": {
                    "verse_nr": "23",
                    "verse": "N\u00e5d fr\u00e5n Herren Jesus Kristus \u00e5t er ande."
                }
            }
        }
    }
}