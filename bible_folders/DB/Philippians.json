{
    "version": "DB",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus en Timoteus, twee mense wat Christus Jesus dien met alles wat hulle het, het hierdie brief geskryf.\nDie brief is bedoel vir al die mense in Filippi wat God s\u2019n is omdat hulle Christus Jesus ken. Dit is ook bedoel vir die gemeente se leiers en di\u00e9 wat aangewys is om die gemeente te help versorg."
                },
                "2": {
                    "verse_nr": "2",
                    "verse": "Ons groet julle met die wens dat God ons Vader en die Here Jesus Christus vir julle baie goed sal wees; mag julle die vrede beleef wat net God kan gee."
                },
                "3": {
                    "verse_nr": "3",
                    "verse": "Elke keer wanneer ek aan julle dink en met God oor julle praat, s\u00ea ek vir Hom baie dankie vir gelowiges soos julle."
                },
                "4": {
                    "verse_nr": "4",
                    "verse": "In geen gebed slaan ek oor om spesifiek aan julle te dink nie, en dit is ook baie lekker vir my om vir julle te bid."
                },
                "5": {
                    "verse_nr": "5",
                    "verse": "Julle staan mos soos een man saam agter God se goeie boodskap met nog presies dieselfde vuur en oortuiging as aan die begin."
                },
                "6": {
                    "verse_nr": "6",
                    "verse": "Van een ding is ek seker: dit is God wat al hierdie goeie dinge met julle laat gebeur. Hy sal dit vir julle bly doen tot op die dag wanneer Christus Jesus weer kom. Hy sal julle nooit in die steek laat nie, daarvan kan julle seker wees."
                },
                "7": {
                    "verse_nr": "7",
                    "verse": "Ek het rede om so oor julle almal te voel. Ek het nog altyd \u2019n baie besondere plekkie vir julle gehad. Julle was mos van die begin af aan my kant, soos nou nog steeds. Dit het vir julle nie saak gemaak of ek in die tronk gegooi is of soos \u2019n misdadiger in die hof moes veg en beledig is omdat ek vir mense van Jesus vertel het nie. God was egter deur dit alles goed vir my, en dit het julle die hele tyd saam met my ervaar."
                },
                "8": {
                    "verse_nr": "8",
                    "verse": "Ek verlang baie na julle, gaan vra maar vir God self; Hy sal julle kan s\u00ea hoe baie ek verlang. Julle weet hoe baie Christus vir julle omgee. Nou ja, ek gee net soveel vir julle om."
                },
                "9": {
                    "verse_nr": "9",
                    "verse": "Weet julle waarvoor bid ek? Ek bid dat julle al hoe nader aan Jesus sal leef. Dit is moontlik as julle bereid is om uit julle geestelike ervaring te leer."
                },
                "10": {
                    "verse_nr": "10",
                    "verse": "Dan sal julle altyd die beste keuses kan maak. Dit sal sorg dat wanneer Jesus weer kom, niemand \u2019n vinger na julle sal kan wys en julle van swakhede beskuldig nie. In alles wat julle doen, sal mense kan sien dat julle verhouding met God reg is."
                },
                "11": {
                    "verse_nr": "11",
                    "verse": "Jesus Christus sal julle help om reg te lewe. So sal mense aan julle kan sien hoe wonderlik God is.\nDan sal hulle met opgewondenheid oor sy grootheid praat."
                },
                "12": {
                    "verse_nr": "12",
                    "verse": "My liewe vriende, ek wil julle graag iets vertel. Al die dinge wat so met my gebeur, lyk of dit sleg is, maar eintlik is dit goed. Hoekom is dit goed? Dit help die verkondiging van die evangelie aan."
                },
                "13": {
                    "verse_nr": "13",
                    "verse": "Nie net al die wagte in die paleis nie, maar ook al die ander mense sien duidelik dat ek hier in die tronk is net omdat ek \u2019n Christen is."
                },
                "14": {
                    "verse_nr": "14",
                    "verse": "Dit het bowendien \u2019n goeie invloed op die meeste ander mense wat ook die Here dien. Hulle sien dat daar selfs iets goeds van kan kom om in die tronk te sit. Dit laat hulle moed skep. Hulle is nie meer bang om oor Jesus te praat nie. Waar hulle vroe\u00ebr maar stilgebly het omdat hulle te bang was, begin hulle nou al hoe meer oor Hom praat."
                },
                "15": {
                    "verse_nr": "15",
                    "verse": "Onder julle is daar party mense wat ook graag op die kansel klim. Hulle is egter jaloers op my en wil wys dat hulle beter as ek is. Hulle probeer dit vir my moeilik maak terwyl ek hier in die tronk is. Hulle wil net graag aandag trek en stel nie regtig in ander mense belang nie. Maar daar is gelukkig ook mense wat baie goed met my oor die weg kom. Hulle is lojaal teenoor my en het my lief. Hulle weet mos dat ek in die tronk is omdat die verspreiding van God se goeie nuus vir my baie, baie belangrik is."
                },
                "16": {
                    "verse_nr": "16",
                    "verse": "Onder julle is daar party mense wat ook graag op die kansel klim. Hulle is egter jaloers op my en wil wys dat hulle beter as ek is. Hulle probeer dit vir my moeilik maak terwyl ek hier in die tronk is. Hulle wil net graag aandag trek en stel nie regtig in ander mense belang nie. Maar daar is gelukkig ook mense wat baie goed met my oor die weg kom. Hulle is lojaal teenoor my en het my lief. Hulle weet mos dat ek in die tronk is omdat die verspreiding van God se goeie nuus vir my baie, baie belangrik is."
                },
                "17": {
                    "verse_nr": "17",
                    "verse": "Onder julle is daar party mense wat ook graag op die kansel klim. Hulle is egter jaloers op my en wil wys dat hulle beter as ek is. Hulle probeer dit vir my moeilik maak terwyl ek hier in die tronk is. Hulle wil net graag aandag trek en stel nie regtig in ander mense belang nie. Maar daar is gelukkig ook mense wat baie goed met my oor die weg kom. Hulle is lojaal teenoor my en het my lief. Hulle weet mos dat ek in die tronk is omdat die verspreiding van God se goeie nuus vir my baie, baie belangrik is."
                },
                "18": {
                    "verse_nr": "18",
                    "verse": "Maar wat maak dit nou alles saak? Vir my is die belangrikste dat mense van Christus moet hoor. Dit maak eintlik nie soveel saak of mense met skoon bedoelings ander mense van Jesus vertel of nie. Solank dit net gedoen word, maak dit my hart al klaar bly.\nEn dit is nie al wat my bly maak nie."
                },
                "19": {
                    "verse_nr": "19",
                    "verse": "Ek weet dat julle vir my bid en dat die Gees van Jesus Christus vir my gee wat ek nodig het. Daarom het ek geen twyfel dat alles uiteindelik vir my goed sal afloop nie."
                },
                "20": {
                    "verse_nr": "20",
                    "verse": "Ek is seker dat ek nie skaam sal wees oor wat ek gedoen het nie. Ek maak Christus mos groot deur wat ek inderdaad doen, en ek doen niks skelms nie. Wat ek in die verlede gedoen het, bly ek steeds doen, maak nie saak of ek daarvoor moet sterf en of ek moet bly lewe nie."
                },
                "21": {
                    "verse_nr": "21",
                    "verse": "Om te lewe beteken vir my om vir Christus te lewe. Ek kan nog soveel goeie dinge vir Hom doen. Maar om te sterf sal aan die ander kant ook nie vir my sleg wees nie."
                },
                "22": {
                    "verse_nr": "22",
                    "verse": "Ek moet regtig erken, as ek tussen lewe en dood moet kies, weet ek nie watter een ek sou kies nie."
                },
                "23": {
                    "verse_nr": "23",
                    "verse": "Ek voel soos iemand wat in twee verdeel is. Aan die een kant wil ek graag by Christus wees. Wat kan nou beter en lekkerder wees as dit?"
                },
                "24": {
                    "verse_nr": "24",
                    "verse": "Maar aan die ander kant is dit vir julle beter en selfs nodig dat ek eers nog \u2019n rukkie bly lewe."
                },
                "25": {
                    "verse_nr": "25",
                    "verse": "Inderwaarheid is ek seker dat ek nie nou al sal doodgaan nie. Ek sal nog \u2019n ruk lank vir julle gespaar bly. Ek moet julle eers verder op die pad van die geloof help sodat julle net al hoe blyer kan word omdat julle Christene is."
                },
                "26": {
                    "verse_nr": "26",
                    "verse": "Ek weet mos, as ek binnekort weer daar by julle aangestap kom, sal julle net nie uitgepraat kan raak oor wat Christus Jesus alles vir my gedoen het nie."
                },
                "27": {
                    "verse_nr": "27",
                    "verse": "Gedra julle altyd so dat julle \u2019n advertensie vir Christus is. Daarmee moet julle regtig moeite doen. Ek wil net goeie dinge van julle hoor, of ek nou na julle toe kom of nie. Ek wil hoor dat julle soos een man saamstaan en alles doen om ander mense te oortuig dat die goeie boodskap regtig goed is."
                },
                "28": {
                    "verse_nr": "28",
                    "verse": "Moenie dat die ander wat van julle verskil, julle senuagtig of bang maak nie. Die feit dat julle nie sommer weghardloop nie, sal vir hulle wys dat hulle op die verkeerde pad en julle op die regte pad is. Julle pad loop na God toe. Hy is die Een wat julle red omdat julle in Christus glo. Ons het dit nie verdien nie, maar God het dit ter wille van Christus vir ons gedoen."
                },
                "29": {
                    "verse_nr": "29",
                    "verse": "Daarom is dit nie te veel gevra om ter wille van Christus ook swaar te kry nie. Kyk maar na my. Ek is nie al een wat ter wille van Jesus swaarkry nie."
                },
                "30": {
                    "verse_nr": "30",
                    "verse": "Ek en julle stap sy aan sy as Christene, en daarom l\u00ea daar soms ook vir julle \u2019n moeilike, opdraande pad voor."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "As julle Christenskap vir julle enigiets beteken; as julle liefde vir mekaar julle deur moeilike tye gedra het; as die teenwoordigheid van die Gees enige verskil in julle lewe gemaak het; as julle weet wat dit beteken om iets vir mekaar te voel, ja, om vir mekaar om te gee, wil ek julle \u2019n groot guns vra."
                },
                "2": {
                    "verse_nr": "2",
                    "verse": "Moenie gedurig met mekaar stry en baklei nie. Konsentreer liewer op die dinge waaroor julle saamstem. Wees lojaal teenoor mekaar. Voel saam, streef saam, doen saam. As julle dit doen, sal julle my regtig baie bly maak."
                },
                "3": {
                    "verse_nr": "3",
                    "verse": "Moenie net aan julleself dink of heeltyd aandag soek nie. Wees liewer maar die minste sodat ander die meeste kan wees."
                },
                "4": {
                    "verse_nr": "4",
                    "verse": "Niemand moet net aan homself dink nie. Elkeen moet ook aan die ander om hom dink."
                },
                "5": {
                    "verse_nr": "5",
                    "verse": "Julle moet Christus Jesus se voorbeeld volg. Soos Hy oor dinge gedink en gevoel het, so moet julle ook daaroor dink en voel. Laat ek verduidelik wat ek bedoel."
                },
                "6": {
                    "verse_nr": "6",
                    "verse": "Jesus staan in status op gelyke voet met God. Hy was egter nie so vol van Homself dat Hy tot elke prys aan di\u00e9 status wou vasklou nie."
                },
                "7": {
                    "verse_nr": "7",
                    "verse": "Toe die tyd ryp was, het Hy die status en eer wat Hy gehad het eenkant toe geskuif. Hy het \u2019n mens tussen mense geword. Asof dit nie genoeg was nie, het Hy sommer \u2019n gewone mens geword wat op die oog af nie uitsonderlik gelyk het nie, ja, iemand van wie baie ander mense niks gedink het nie."
                },
                "8": {
                    "verse_nr": "8",
                    "verse": "As mens onder mense het Hy die pad van vernedering nog verder geloop. Dit sou Hom uiteindelik by die dood aan die kruis uitbring. Wat \u2019n vernedering! God het dit egter van Hom gevra en Hy het die pad van vernedering gehoorsaam enduit geloop."
                },
                "9": {
                    "verse_nr": "9",
                    "verse": "Maar God het Hom uit die diepte van vernedering gehaal en Hom die hoogste eer gegee wat God iemand kan gee. Nou is niks en niemand belangriker as Hy nie en niks en niemand kan ook belangriker as Hy wees nie. God self het so besluit."
                },
                "10": {
                    "verse_nr": "10",
                    "verse": "Net mooi almal sal voor die grote Christus moet buig, maak nie saak wie hulle is of waar hulle vandaan kom nie. Selfs di\u00e9 wat lankal dood is, sal voor Jesus moet buig."
                },
                "11": {
                    "verse_nr": "11",
                    "verse": "Hulle almal sal met oortuiging vir mekaar s\u00ea: \u201cJesus Christus is die Here.\u201d So sal almal ook besef hoe groot en belangrik God die Vader is."
                },
                "12": {
                    "verse_nr": "12",
                    "verse": "My liewe broers en susters, dit wat ek nou net ges\u00ea het, is belangrik. Toe ek by julle was, het julle altyd gedoen wat ek gevra het. Hoeveel te meer moet julle dit doen noudat ek nie meer daar by julle is nie! Onthou, God hou julle dop.\nDoen daarom alles wat julle kan om te lewe soos mense wat aan God behoort. God self is by julle lewe betrokke."
                },
                "13": {
                    "verse_nr": "13",
                    "verse": "Hy is met julle besig as julle voel julle wil iets doen wat Hom gelukkig sal maak, en as julle dit uiteindelik doen, is Hy steeds by julle. Ja, dit is Hy wat so in julle werk."
                },
                "14": {
                    "verse_nr": "14",
                    "verse": "Doen alles sonder om te kla of te stry."
                },
                "15": {
                    "verse_nr": "15",
                    "verse": "Dan sal niemand julle kan beskuldig van agterbaksheid of verkeerde motiewe nie. Niemand sal oor julle as kinders van God kan kla nie - al bly julle tussen mense wat korrup en sonder gewete is."
                },
                "16": {
                    "verse_nr": "16",
                    "verse": "Juis tussen hulle moet julle soos helder ligte in \u2019n donker w\u00eareld skyn. Vir hierdie mense in die geestelike donker moet julle van Christus vertel sodat hulle ook die ware lewe kan kry. Hoe trots sal ek dan nie op julle wees wanneer Christus weer kom nie! Dit sal wys dat ek nie alles verniet gedoen en my tyd gemors het nie."
                },
                "17": {
                    "verse_nr": "17",
                    "verse": "Selfs al word ek nou doodgemaak, sal dit my ook nie pla nie, want ek het dan iets om vir God te gee. My dood kan s\u00f3 selfs vir julle help om God nog beter te dien."
                },
                "18": {
                    "verse_nr": "18",
                    "verse": "Dit sal my baie bly maak, soos ook vir julle. Julle moet bly wees saam met my. Ja, my vreugde moet julle s\u2019n wees en julle s\u2019n myne."
                },
                "19": {
                    "verse_nr": "19",
                    "verse": "Ek hoop om Timoteus gou na julle toe te stuur, want dit is wat die Here Jesus wil h\u00ea."
                },
                "20": {
                    "verse_nr": "20",
                    "verse": "Ek kan aan niemand anders dink wat soveel vir julle omgee as hy nie."
                },
                "21": {
                    "verse_nr": "21",
                    "verse": "Al die ander is so besig met hulle eie dinge dat wat Jesus Christus wil h\u00ea vir hulle van minder belang is."
                },
                "22": {
                    "verse_nr": "22",
                    "verse": "Boonop ken julle Timoteus en weet wat daar in hom steek. Hy het die toets mos deeglik deurstaan. Soos \u2019n seun skouer aan skouer saam met sy pa werk, so het hy hom afgesloof om saam met my die mense van Jesus Christus te vertel. Ek moet erken dat ek ook baie bly sal wees om te hoor hoe dit met julle gaan."
                },
                "23": {
                    "verse_nr": "23",
                    "verse": "Nou ja, sodra die dinge hier afgehandel is en ek weet wat die toekoms vir my inhou, beplan ek om hom na julle toe te stuur."
                },
                "24": {
                    "verse_nr": "24",
                    "verse": "En ek hoop en bid dat die Here my sal toelaat om sommer kort op sy hakke na julle toe te kom."
                },
                "25": {
                    "verse_nr": "25",
                    "verse": "Ek dink ook die tyd het gekom om Epafroditos na julle toe terug te stuur. Hy het saam met my geswoeg en gesweet. Julle het hom mos na my toe gestuur om my te help. Nou stuur ek hom na julle toe terug."
                },
                "26": {
                    "verse_nr": "26",
                    "verse": "Hy verlang baie na julle."
                },
                "27": {
                    "verse_nr": "27",
                    "verse": "Dit het hom ook gepla dat julle van sy siekte gehoor het. Glo my, hy was baie siek. Hy het by die dood omgedraai. Maar God het nie van hom vergeet nie en hom gesond gemaak. God was nie net vir hom goed nie, maar ook vir my. As hy gesterf het, sou die hartseer vir my byna te veel gewees het."
                },
                "28": {
                    "verse_nr": "28",
                    "verse": "Ek sal hom so gou moontlik na julle toe terugstuur. Ek kan my nogal voorstel hoe bly julle gaan wees wanneer julle hom weer in lewende lywe sien. Vir my sal dit ook goed wees, want dan hoef ek my nie meer oor hom te bekommer nie."
                },
                "29": {
                    "verse_nr": "29",
                    "verse": "Gee hom \u2019n verwelkoming wat hy nie sommer sal vergeet nie, soos net ons Christene dit kan doen. Mense soos hy verdien dit."
                },
                "30": {
                    "verse_nr": "30",
                    "verse": "Hy was nie bang om selfs sy lewe te waag om alles vir Jesus te doen wat hy kon nie. Hy was amper dood, en dit om vir my te doen wat julle nie kon nie omdat julle so ver is."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Liewe broers en susters, voor ek klaar is, is daar nog iets belangriks wat ek vir julle wil s\u00ea: moenie dat enigiets julle onderkry nie. Wees altyd oortuigend en opgeruimd. Julle is mos Christene wat die Here ken.\nDit pla my nie om dieselfde dinge weer \u2019n keer aan julle te skryf nie. Dit kan mos nie kwaad doen nie, maar so sal julle net sekerder van julle saak word."
                },
                "2": {
                    "verse_nr": "2",
                    "verse": "Wees baie versigtig vir daardie skelms wat maak asof hulle vir Jesus werk, maar eintlik net die teenoorgestelde doen. Kyk hoe sleg tree hulle op. Dit wys mos vir julle wat hulle ware gedaante is. Oppas, al waarin daardie mense belangstel, is om julle te dwing om Joodse gebruike na te kom, soos om julle te laat besny. Moenie julle daaraan steur nie."
                },
                "3": {
                    "verse_nr": "3",
                    "verse": "Ons, die Christene, weet mos wat regtig saak maak. Dit hang nie af van wat mense aan jou doen nie, maar wat God aan jou doen. God self (en nie mense nie) het sy hand op ons gel\u00ea. Dit is nie sommer net iets fisieks wat met ons gebeur (soos met die Joodse gebruike) nie, maar God se Gees verander ons hart. Wanneer ons met God praat en Hom dien, weet ons dat dit sy Gees is wat ons help. Moenie my misverstaan nie. Ek s\u00ea nie dit is ons wat so goed is nie. Nee, ek s\u00ea dit omdat Jesus dit vir ons moontlik gemaak het.\nAs dit wat God aan jou doen iets is wat regtig saak maak, staan ek nie \u2019n duim vir die ander terug nie."
                },
                "4": {
                    "verse_nr": "4",
                    "verse": "Op menslike vlak kan ek \u2019n lang lys dinge opstel wat julle baie sal be\u00efndruk. Luister net. Ek is deur en deur \u2019n Israeliet. Soos van elke goeie, gelowige Israeliet verwag word"
                },
                "5": {
                    "verse_nr": "5",
                    "verse": "is ek op die agtste dag besny. Dan is ek ook nog deel van die room van die Israeliete: ek is \u2019n Benjaminiet. Ek is vlot in die Hebreeus wat in die godsdienstige byeenkomste van die Jode gebruik word, en nie elkeen kan dit s\u00ea nie. Ek was ook \u2019n lid van die party van die Farise\u00ebrs, \u2019n groep wat die Joodse wet stiptelik nakom."
                },
                "6": {
                    "verse_nr": "6",
                    "verse": "In daardie tyd was ek so ernstig oor my Joodse godsdiens dat ek al wat Christen was, ywerig vervolg het. Ja-nee, volgens die Joodse wet het ek nie \u2019n voet verkeerd gesit nie."
                },
                "7": {
                    "verse_nr": "7",
                    "verse": "Al di\u00e9 dinge was eers vir my ook baie belangrik. Maar Christus het my o\u00eb laat oopgaan. Dit het glad geen waarde meer vir my nie. Ek het besef hoe dit \u2019n mens se aandag kan aftrek van wat regtig belangrik is, en dit is dat ek Christus Jesus as my Here leer ken het."
                },
                "8": {
                    "verse_nr": "8",
                    "verse": "Dit het my laat besef dat al hierdie ander dinge eintlik niks in vergelyking daarmee is nie. Vandat my pad Jesus s\u2019n gekruis het, het die hele manier waarop ek na dinge kyk, verander.\nAl daardie dinge wat eers vir my so belangrik was, is nou vir my minder as niks werd, want Jesus het vir my alles geword. Hy is nou vir my belangriker as alle ander dinge tesame.\nDaarom het ek alles gelos vir Hom. Wanneer God na my kyk, moet Hy sien dat ek in \u2019n intieme verhouding met Jesus staan. Jesus het mos my saak met God reggemaak. Dit was nie omdat ek so mooi na die wet geluister het nie"
                },
                "9": {
                    "verse_nr": "9",
                    "verse": "maar omdat ek Jesus vertrou. Vrede en goeie verhoudings tussen God en mens word ervaar deur almal wat in Jesus glo. God sorg daarvoor."
                },
                "10": {
                    "verse_nr": "10",
                    "verse": "Een ding wil ek nou regtig graag h\u00ea, en dit is om Jesus te ken. Daardie krag wat Jesus lewend uit die graf laat uitstap het, wil ek ook h\u00ea. Ek wil nie weghardloop vir lyding soos Jesus s\u2019n nie, al beteken dit ook dat ek soos Hy moet sterf."
                },
                "11": {
                    "verse_nr": "11",
                    "verse": "Ek weet tog dat ek soos Hy eendag lewendig uit die kloue van die dood sal stap."
                },
                "12": {
                    "verse_nr": "12",
                    "verse": "Ek wil nie voorgee dat ek geestelik al alles het of al geestelik by die wenpaal verby is nie. Ek span nou eers alles in my in om daardie doel te bereik, juis omdat Jesus sy hand na my uitgesteek en my vasgegryp het."
                },
                "13": {
                    "verse_nr": "13",
                    "verse": "Broers en susters, moenie my verkeerd verstaan nie. Ek wil nie maak asof ek die een is wat volmaak is nie. Allesbehalwe dit; maar ek gee alles om so te probeer wees. Daarom steur ek my nie meer aan my verlede en al die dinge wat toe skeefgeloop het nie."
                },
                "14": {
                    "verse_nr": "14",
                    "verse": "Soos \u2019n atleet wat sy o\u00eb net op die wenpaal hou, so span ek alles in my in: ek w\u00edl die prys aan die einde kry. God self sal die prys uitdeel en my dan na Hom toe roep omdat ek aan Jesus behoort."
                },
                "15": {
                    "verse_nr": "15",
                    "verse": "So behoort volwasse Christene oor dinge te dink. As party van julle op sekere punte van my verskil, laat God vir julle wys wat julle regtig moet dink."
                },
                "16": {
                    "verse_nr": "16",
                    "verse": "Hoe ook al, laat ons nie nou die verkeerde pad vat nie. Laat ons op die regte pad bly."
                },
                "17": {
                    "verse_nr": "17",
                    "verse": "My broers en susters, doen wat ek gedoen het. Wees my navolgers. Terwyl ek nie daar is nie, moet julle die mense se voorbeeld volg wat die wedloop net soos ek hardloop. Dit is belangrik dat julle die regte mense volg."
                },
                "18": {
                    "verse_nr": "18",
                    "verse": "Ek het dit al baie vir julle ges\u00ea en dit maak my eintlik seer om dit weer te moet s\u00ea: daar is baie mense wat niks van Jesus hou en van wat Hy alles vir ons gedoen het nie."
                },
                "19": {
                    "verse_nr": "19",
                    "verse": "Mense wat agter daardie klomp aanloop, gaan saam met hulle die afgrond afstort waar hulle vir ewig van God af weg sal wees. Hulle stel mos meer belang daarin om hulleself en hulle eie begeertes te dien as vir God. Hulle spog oor dinge waaroor \u2019n mens jou eintlik bloedrooi behoort te skaam. Aan God dink hulle nie eens nie, want al wat vir hulle waarde het, is aardse dinge."
                },
                "20": {
                    "verse_nr": "20",
                    "verse": "Hoe anders is ons nie! Wat vir ons saak maak, is die hemelse dinge. Daar l\u00ea ons ware vaderland. Uit daardie vaderland sal ons Redder kom.\nUit die hemel verwag ons ons Here, Jesus Christus. Hy gaan ons swak menslike liggaam verander."
                },
                "21": {
                    "verse_nr": "21",
                    "verse": "Hy gaan ons liggaam nuut maak soos sy liggaam is na sy opstanding, verhewe en heerlik. Hy sal dit doen omdat Hy baie sterk is, want sy krag oortref alle ander krag. Wat Hy wil, dit kan Hy doen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ai, broers en susters, ek verlang so na julle, want ek het julle lief. Julle maak my bly en laat my soos \u2019n koning voel.\nDaarom, my goeie vriende, is dit vir my so belangrik dat julle getrou op die pad sal bly wat die Here vir ons gewys het."
                },
                "2": {
                    "verse_nr": "2",
                    "verse": "Euodia en Sintige, ek vra julle baie mooi: los julle geskille op. Julle behoort mos al twee aan die Here."
                },
                "3": {
                    "verse_nr": "3",
                    "verse": "En ek vra by name vir jou, getroue vriend wat so lekker met my saamwerk, om hierdie twee vroue te help. Hulle het baie saam met my gedoen en verduur om vir mense van die goeie boodskap te vertel. Hulle kan in een asem genoem word met Klemens en van die ander wat saam met my gewerk het. Hulle name staan opgeteken in die boek waarin almal se name opgeskryf is wat vir ewig saam met God sal lewe."
                },
                "4": {
                    "verse_nr": "4",
                    "verse": "Julle hart behoort oor te loop van blydskap omdat julle aan die Here behoort. Ek s\u00ea weer, julle moet baie bly wees."
                },
                "5": {
                    "verse_nr": "5",
                    "verse": "Moenie vergeet om almal mooi te behandel nie. Die Here kom mos binnekort terug."
                },
                "6": {
                    "verse_nr": "6",
                    "verse": "Moenie oor dinge sit en tob of jou bekommer nie. Gaan praat met God daaroor. Bespreek dit met Hom. Vertel Hom hoe jy daaroor voel. S\u00ea dan vir Hom dankie dat jy met Hom daaroor kan praat en dat Hy die beste weet. Jy sal dan verlig en tevrede voel.\nJy sal hierdie verligte gevoel nie altyd kan verklaar of wetenskaplik kan uitl\u00ea nie. Omdat jy egter weet dat jy aan Jesus behoort, sal jy nie meer omgekrap voel nie."
                },
                "7": {
                    "verse_nr": "7",
                    "verse": "Hierdie wete dat Jesus by jou is, sal keer dat die bekommernisse weer met jou emosies weghardloop of dat jy jou weer van voor af begin bekommer."
                },
                "8": {
                    "verse_nr": "8",
                    "verse": "Weet julle waaraan julle moet dink in plaas daarvan om julle te sit en bekommer? Dink aan dit wat vir God saak maak, dinge wat ordentlik en reg is, dinge waaraan God sal dink en waarvan Hy sal hou, dinge wat God sal s\u00ea goed is. Moenie julle tyd mors om aan allerhande nuttelose dinge te sit en dink nie. Hou julle besig met dinge wat die moeite werd is en wat God in \u2019n goeie lig stel."
                },
                "9": {
                    "verse_nr": "9",
                    "verse": "Ek stel mos vir julle \u2019n goeie voorbeeld. Ek het baie dinge vir julle vertel. Julle het baie by my geleer. Wat julle my gesien doen en gehoor s\u00ea het, moet julle net so doen en s\u00ea. God sal julle nie los nie. Hy sal by julle bly. By Hom sal julle veilig en gelukkig voel."
                },
                "10": {
                    "verse_nr": "10",
                    "verse": "Ek kan julle nie s\u00ea hoe bly ek is dat julle my nie vergeet het nie. Ek is saam met die Here daaroor bly. Vir \u2019n lang tyd het julle nie kans gehad om dit te wys nie. Maar ek weet dit het nie beteken dat julle nie vir my omgee nie. Daar was net nie vir julle \u2019n kans om iets te doen nie."
                },
                "11": {
                    "verse_nr": "11",
                    "verse": "Moet my nie verkeerd verstaan nie. Dit is nie omdat dit met my so swaar gaan dat ek nie sonder julle hulp kon klaarkom nie. Die lewe het my al geleer om klaar te kom met wat ek het, maak nie saak wat gebeur nie."
                },
                "12": {
                    "verse_nr": "12",
                    "verse": "Ek weet hoe dit voel om arm, nee, brandarm te wees, maar ek weet ook hoe dit voel om genoeg of selfs te veel geld te h\u00ea. Maar ek laat nie toe dat sulke dinge my onderkry of met my weghardloop nie. Ek is en bly altyd tevrede, wat my ook al tref. Dit maak nie saak of ek sonder \u2019n krieseltjie kos gaan slaap of soveel kos het dat ek dit nie alles kan opeet nie. Of ek net die klere aan my lyf het en of ek \u2019n huis vol goed op my naam het, vir my is dit eintlik maar om\u2019t ewe."
                },
                "13": {
                    "verse_nr": "13",
                    "verse": "Vir alles in die lewe, die goeie of die slegte, sien ek kans omdat Jesus my bron van krag is."
                },
                "14": {
                    "verse_nr": "14",
                    "verse": "Moet my asseblief nie misverstaan nie. Dit was baie mooi van julle om my te help toe dit maar sleg met my gegaan het."
                },
                "15": {
                    "verse_nr": "15",
                    "verse": "My liewe mede-Christene in Filippi, julle onthou mos nog hoe dit in die begin gegaan het. Ek het die goeie boodskap oor Jesus daar in die noordelike deel van Griekeland versprei. Nie \u2019n enkele gemeente wou my toe help nie. Maar julle was daar! Julle was bereid om te help."
                },
                "16": {
                    "verse_nr": "16",
                    "verse": "Ek was al in Tessalonika toe het julle my nog steeds gehelp. Sommer \u2019n paar maal het julle vir my iets gestuur toe ek dit regtig nodig gehad het."
                },
                "17": {
                    "verse_nr": "17",
                    "verse": "Tog is die geld wat julle vir my gestuur het nie die belangrikste nie. Wat belangriker is, is dat God vir julle ook wonderlike dinge gaan teruggee omdat julle so goed vir my was."
                },
                "18": {
                    "verse_nr": "18",
                    "verse": "Epafroditos het vir my alles gegee wat julle gestuur het. Nou het ek oorgenoeg, alles wat ek nodig het. God hou baie daarvan. Vir Hom is dit soos \u2019n wonderlike offer wat baie lekker ruik. Niemand is en kan ooit so ryk en belangrik wees soos God nie."
                },
                "19": {
                    "verse_nr": "19",
                    "verse": "Hy sal vir julle sorg deur vir julle te gee wat julle nodig het. Dit sal Hy doen omdat julle aan Jesus behoort."
                },
                "20": {
                    "verse_nr": "20",
                    "verse": "Al die eer en respek en belangrikheid in hierdie w\u00eareld is God s\u2019n, vir ewig en altyd. So is dit en so sal dit wees."
                },
                "21": {
                    "verse_nr": "21",
                    "verse": "S\u00ea asseblief groete namens my aan al die Christene daar by julle."
                },
                "22": {
                    "verse_nr": "22",
                    "verse": "Die Christene hier stuur ook groete. Die Christene wat op die keiser se personeel is, s\u00ea spesiaal groete."
                },
                "23": {
                    "verse_nr": "23",
                    "verse": "Mag ons Here Jesus Christus baie goed vir julle wees, ver meer as wat julle verdien. Mag julle hierdie goedheid diep in julle binneste ervaar."
                }
            }
        }
    }
}