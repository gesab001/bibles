{
    "version": "DB",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hierdie is \u2019n boodskap vir Israel deur Maleagi uit die hart van die Here uit."
                },
                "2": {
                    "verse_nr": "2",
                    "verse": "Ek het julle baie lief, s\u00ea die Here, maar julle s\u00ea heel verbaas: Regtig? Waar is die bewys dat U ons liefhet? Kom Ek antwoord julle so: Ek het my liefde vir julle bewys deur Jakob lief te h\u00ea."
                },
                "3": {
                    "verse_nr": "3",
                    "verse": "Esau het Ek aan homself oorgelaat, al was hy Jakob se broer. Daarom is sy bergland vandag soos \u2019n kaal vlakte en is dit nie sy kinders wat daar bly nie, maar net \u2019n klomp woestynjakkalse."
                },
                "4": {
                    "verse_nr": "4",
                    "verse": "Sy kinders daar in Edom sou natuurlik kon s\u00ea: \u201cAl lyk dit nou sleg, ons sal weer voor begin!\u201d Vir hulle s\u00ea Ek, die God vir wie niks onmoontlik is nie, julle kan soveel huise bou as wat julle wil, dit sal nooit \u2019n stad word nie. Om die waarheid te s\u00ea, julle sal eerder op \u2019n bynaam genoem word: die goddelose dorp en mense vir wie die Here vir altyd kwaad is."
                },
                "5": {
                    "verse_nr": "5",
                    "verse": "Julle sal dit met julle eie o\u00eb sien en dan sal julle nie anders kan nie as om te s\u00ea: \u201cMaar die Here is in beheer selfs tot anderkant Israel se grense.\u201d"
                },
                "6": {
                    "verse_nr": "6",
                    "verse": "\u2019n Kind respekteer tog sy pa en \u2019n werknemer sy hoof. Julle noem My julle Vader en julle Here, maar waar is die eer en respek wat Ek dan moet kry? Dit wil Ek, wat die Grootkoning is, by julle weet, priesters, want julle maak My belaglik voor die mense. En tog vra julle ewe onskuldig: \u201cWanneer het ons U ooit belaglik gemaak?\u201d"
                },
                "7": {
                    "verse_nr": "7",
                    "verse": "Kyk \u2019n bietjie na die soort offers wat julle vir My bring. Julle gee nie om hoe hierdie offers lyk nie. En dan vra julle nog: \u201cWanneer het ons U nie gerespekteer nie?\u201d Deur nie te bring wat Ek wil h\u00ea nie, is net so goed as om jou neus vir My op te trek en te s\u00ea: \u201cVat wat jy kry.\u201d"
                },
                "8": {
                    "verse_nr": "8",
                    "verse": "Is daar niks mee verkeerd as julle \u2019n blinde of \u2019n lam of \u2019n siek dier vir My kom offer nie? Probeer \u2019n bietjie so iets met julle goewerneur en kyk hoe baie hy daarvan gaan hou."
                },
                "9": {
                    "verse_nr": "9",
                    "verse": "Tog hou julle aan vra dat Ek, die Here, vir julle goed moet wees, maar solank julle so aangaan, sal Ek nie julle gebede verhoor nie, en dis net julle eie skuld."
                },
                "10": {
                    "verse_nr": "10",
                    "verse": "Ek wens iemand wil liewer die tempel se deur toesluit. Dan kon julle ten minste nie al hierdie nuttelose offers vir My bring nie. Ek is nie be\u00efndruk met wat julle doen nie. Moenie dink dat Ek maar met enigiets tevrede moet wees nie. Onthou, Ek is die Here, die enigste God."
                },
                "11": {
                    "verse_nr": "11",
                    "verse": "Mense oor die hele w\u00eareld eer My. Die offers wat hulle vir My bring, is aanvaarbaar, want hulle bedoel dit uit die hart uit. Op hierdie manier bewys hulle dat hulle respek het vir My as die Here aan wie alles behoort."
                },
                "12": {
                    "verse_nr": "12",
                    "verse": "Julle optrede is sonder respek. Julle nooi My as \u2019n gas, maar dit waarmee julle die tafel vir My dek, is goed wat julle self nie eens wil h\u00ea nie."
                },
                "13": {
                    "verse_nr": "13",
                    "verse": "En dan trek julle nogal die neus vir My op en sug oor hoe moeilik dit is om die Here tevrede te stel. Gaan kyk \u2019n bietjie wat bring julle vir My as offers: gesteelde, lam en siek diere; dis mos nie aanvaarbaar nie."
                },
                "14": {
                    "verse_nr": "14",
                    "verse": "As iemand belowe het om vir My die beste te gee wat hy het en hy kom dan later daar aan met iets minderwaardigs, moet hy weet dit sal baie swaar met hom gaan. Want Ek laat My nie bedrieg nie. Ek is die Grootkoning, die Here aan wie alles behoort. Die volke van die w\u00eareld het respek vir My."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Die volgende stukkie advies van die Here, die Grootkoning, is vir julle bedoel, priesters."
                },
                "2": {
                    "verse_nr": "2",
                    "verse": "Julle optrede moet bewys dat julle My eer en respekteer. As julle nie wil luister nie, gaan Ek dit baie moeilik maak vir julle. Ek gaan al julle voordele wegvat wat vir julle so belangrik is. As julle mooi gaan kyk, sal julle agterkom dat Ek dit alreeds begin doen het omdat julle nie luister na wat Ek vir julle s\u00ea nie."
                },
                "3": {
                    "verse_nr": "3",
                    "verse": "Julle sal nie kinders h\u00ea wat julle naam kan laat voortleef nie. Ek sal julle nog verder in die verleentheid bring deur die mis van die offers in julle gesigte te laat spat. In plaas daarvan dat julle met respek behandel word, sal die mense hulle neuse vir julle optrek asof julle soos vuilgoed op die ashoop ruik."
                },
                "4": {
                    "verse_nr": "4",
                    "verse": "Dan sal julle dalk verstaan dat dit Ek is, die God wat nooit op sy woord teruggaan nie, wat vir julle hierdie waarskuwing gestuur het sodat die ooreenkoms wat Ek met Levi gemaak het, kan voortgaan."
                },
                "5": {
                    "verse_nr": "5",
                    "verse": "In hierdie ooreenkoms het Ek belowe dat Ek hom lank sal laat lewe en dat Ek elke dag sal toesien dat hy versorg is en niks nodig het nie sodat hy sy werk vir My rustig en sonder bekommernis kan doen. Van my kant af het Ek die ooreenkoms nagekom en hy het respek en eer aan My bewys."
                },
                "6": {
                    "verse_nr": "6",
                    "verse": "Wat hy die mense geleer het, was die waarheid, want hy het dit by My gehoor. Omdat hy nie bang was om die waarheid reguit te praat nie, het dit baie mense laat besluit om My te dien en nie meer sonde te doen nie."
                },
                "7": {
                    "verse_nr": "7",
                    "verse": "\u2019n Priester moet die mense kan leer wie en wat God is, dis sy werk. Hy moet \u2019n voorbeeld wees van hoe my kinders My moet dien, want hy is die verteenwoordiger van die Here, die Grootkoning."
                },
                "8": {
                    "verse_nr": "8",
                    "verse": "Ongelukkig, priesters, kon dit nie van julle ges\u00ea word nie. Julle het baie mense mislei omdat julle hulle verkeerd geleer het. So het julle \u2019n streep deur my ooreenkoms met Levi getrek."
                },
                "9": {
                    "verse_nr": "9",
                    "verse": "Daarom gaan Ek julle voor julle eie mense in die verleentheid bring en sonder eer los. Die rede daarvoor is in die eerste plek omdat julle nie na My wou luister nie, maar julle eie kop gevolg het. En in die tweede plek het julle nie almal gelyk behandel nie, maar julle het kant gekies vir di\u00e9 wat agteraf vir julle omkoopgeskenke gegee het."
                },
                "10": {
                    "verse_nr": "10",
                    "verse": "Is ons nie almal een Pa se kinders nie? Het dieselfde God ons nie gemaak nie? Hoekom breek julle God se ooreenkoms met ons voorouers deur mekaar so te belieg en te bedrieg?"
                },
                "11": {
                    "verse_nr": "11",
                    "verse": "Dit wat in Juda en Israel en in Jerusalem gebeur, is skandelik. Die mans van Juda trou met buitelandse vroue wat God glad nie dien nie, en dan kom hulle na die Here se heilige tempel toe om te kom offer asof daar niks mee verkeerd is nie."
                },
                "12": {
                    "verse_nr": "12",
                    "verse": "Mag die Here hierdie losbandige mense uit die gemeenskap wegvat en hulle nooit weer toelaat om deel van die gemeente van die Here te word nie."
                },
                "13": {
                    "verse_nr": "13",
                    "verse": "Daar is nog iets wat julle doen. Julle kerm en kreun en huil omdat die Here volgens julle nie julle offers wil aanvaar nie."
                },
                "14": {
                    "verse_nr": "14",
                    "verse": "Maar daar is \u2019n rede daarvoor. Dis omdat die Here weet dat jy ontrou geword het aan die vrou met wie jy getrou het toe jy jonk was. Sy was nog altyd jou maat wat daar was vir jou in goeie en moeilike tye. Maar jy het al jou troubeloftes teenoor haar gebreek."
                },
                "15": {
                    "verse_nr": "15",
                    "verse": "Niemand wat nog \u2019n bietjie verstand het, maak s\u00f3 nie. Wat dink jy was God se doel toe Hy julle in die huwelik soos een mens gemaak het? Was dit nie juis dat julle kinders sou h\u00ea wat God sou ken en dien nie? Maar as jy so maak, gaan dit nie gebeur nie. Moenie toelaat dat jou emosies so met jou weghardloop dat jy die kosbaarste besitting wat jy het deur swak besluite verloor nie."
                },
                "16": {
                    "verse_nr": "16",
                    "verse": "\u201cEk haat egskeiding!\u201d s\u00ea die Here, die God van Israel. Ek kan dit nie verdra as iemand so gevoelloos teenoor sy vrou optree nie. Dink mooi na oor wat jy doen en moenie jou belofte om aan jou vrou getrou te wees sommer net breek nie."
                },
                "17": {
                    "verse_nr": "17",
                    "verse": "Al julle gepraat maak die Here moeg. En weereens s\u00ea julle julle kan dit nie verstaan nie. Maar tog hou julle aan s\u00ea: \u201cGod hou so baie van die slegte mense dat Hy hulle nie eens straf oor wat hulle verkeerd doen nie.\u201d\nEn julle wat mekaar om elke hoek en draai loop en bedrieg, wil heel verwaand weet: \u201cWaar is die God wat veronderstel is om reg te doen?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ek is die Here wat altyd reg optree; daarom stuur Ek solank my boodskapper voor My uit om alles reg te kry vir di\u00e9 dag wanneer Ek na julle toe kom om hieroor met julle te praat. En as alles reg is, kom Ek gouer as wat julle kan dink om in die tempel hierdie saak met julle uit te maak. Ek weet julle is opgewonde oor die dag waarop my boodskapper julle sal kom besoek en met julle oor my ooreenkoms met julle gaan praat. En ja, di\u00e9 dag is vinniger op pad as wat julle dink."
                },
                "2": {
                    "verse_nr": "2",
                    "verse": "Ek is net nie so seker dat julle weet wat op julle wag nie. Want wanneer di\u00e9 dag kom, gaan dit \u2019n verskriklike dag wees. Hy sal julle laat dink aan \u2019n witwarm vuuroond waarin hulle yster smelt of aan die sterkste seep waarmee jy baie vuil klere moet was."
                },
                "3": {
                    "verse_nr": "3",
                    "verse": "Iemand wat silwer smelt, weet daar is vuilgoed in die silwer. As hy dit warm genoeg maak, dryf die vuilgoed naderhand bo-op. Al wat hy dan hoef te doen om die silwer skoon te kry, is om die vuilgoed af te skep en weg te gooi. Dit is wat hy met die priesters gaan kom doen. Hy gaan die verkeerde goed wat hulle doen, skoonmaak sodat hulle weer die regte soort offers vir die Here kan bring."
                },
                "4": {
                    "verse_nr": "4",
                    "verse": "Dan sal die Here weer die mense van Juda en Jerusalem se offers aanvaar soos Hy dit voorheen gedoen het."
                },
                "5": {
                    "verse_nr": "5",
                    "verse": "Ek gaan na julle toe kom soos \u2019n regter wat moet uitspraak lewer en \u2019n getuie wat nie bang is om die waarheid te praat nie, s\u00ea die Here wat reg doen. Die mense wat Ek gaan aankla, is: mense wat hulle met slegte dinge besig hou en almal bangmaak met hulle sondes; mense wat hulle eie huwelik en di\u00e9 van ander opbreek omdat hulle ontrou is; mense wat leuens vertel; oneerlike werkgewers wat nie die mense wat vir hulle werk, betaal wat hulle werd is nie; mense wat misbruik maak van ander wat nie vir hulleself kan sorg nie, soos weduwees en kinders wat nie ouers het om na hulle te kyk nie; mense wat voordeel trek uit ander mense wat vreemd is in hulle dorp en nie weet hoe alles werk nie; en almal wat nie respek het vir My as die Here wat altyd reg doen nie."
                },
                "6": {
                    "verse_nr": "6",
                    "verse": "Ek is die Here. Daarom het Ek nog nooit verander soos julle beweer nie. Maar julle het ook nog nooit verander nie. Julle bly nog steeds Jakob se kinders wat net soos hy altyd loop en bedrieg. Ten spyte daarvan het Ek julle nog nooit aan julleself oorgelaat nie."
                },
                "7": {
                    "verse_nr": "7",
                    "verse": "Julle is net soos julle voorouers. Hulle het ook die rug vir My gedraai en nie gedoen wat Ek van hulle gevra het nie. Wil julle nie omdraai en weer terugkom na My toe nie? Ek wil graag weer my hande na julle toe uitsteek en julle terugvat.\nMaar nou vra julle: \u201cHoekom moet ons terugkom as ons nog nooit weg was nie?\u201d"
                },
                "8": {
                    "verse_nr": "8",
                    "verse": "S\u00ea nou vir My: Is dit reg om van God te steel? Natuurlik nie, maar tog steel julle van My! Moet nou nie so verbaas lyk en vra: \u201cWanneer het ons van U gesteel?\u201d nie. Waar is die tiendes en die dankoffers wat julle moet bring sodat die gemeente die mense wat dit nodig het, daarmee kan versorg?"
                },
                "9": {
                    "verse_nr": "9",
                    "verse": "Dit is die rede waarom dit so swaar gaan met julle, want die hele volk is besig om van My te steel."
                },
                "10": {
                    "verse_nr": "10",
                    "verse": "Bring julle volle tiende na die tempel se stoorkamers toe sodat daar genoeg kan wees om di\u00e9 wat nie vir hulleself kan sorg nie te help. Probeer dit en kyk wat gebeur. As julle dit doen, sal julle sien dat julle my hande wat agter my rug vasgemaak was, losgemaak het, en dan sal Ek weer vir julle kan sorg na die beste van my vermo\u00eb."
                },
                "11": {
                    "verse_nr": "11",
                    "verse": "Ek sal sorg dat julle lande weer goeie oeste het en julle wingerde se druiwe volop sal wees, s\u00ea die Here van die oorvloed."
                },
                "12": {
                    "verse_nr": "12",
                    "verse": "Julle land sal so \u2019n wonderlike plek wees dat die mense van die ander lande sal s\u00ea: \u201cKyk hoe se\u00ebn die Here hulle.\u201d"
                },
                "13": {
                    "verse_nr": "13",
                    "verse": "Julle s\u00ea lelike goed oor My wat My baie seermaak, s\u00ea die Here.\nEn nou wil julle weet: \u201cWat het ons ges\u00ea wat so verkeerd is?\u201d"
                },
                "14": {
                    "verse_nr": "14",
                    "verse": "Kom Ek herhaal julle woorde vir julle: \u201cDit hou nie vir ons enige voordeel in om die Here te dien nie. Wat help dit om te probeer doen wat Hy s\u00ea en met \u2019n lang gesig te loop om te wys ons is jammer oor wat ons verkeerd gedoen het?"
                },
                "15": {
                    "verse_nr": "15",
                    "verse": "Wat ons betref, is die gelukkigste mense di\u00e9 wat selfsugtig is. Kyk hoe goed gaan dit met die slegte mense. Asof dit nie genoeg is nie, doen hulle net wat hulle wil en God doen niks aan hulle nie.\u201d"
                },
                "16": {
                    "verse_nr": "16",
                    "verse": "Toe het die mense wat die Here baie liefhet, met mekaar oor die Here begin praat. Die Here het baie mooi na hulle geluister. Dit het sy hart geraak. Hy het seker gemaak dat hulle name in sy persoonlike dagboek opgeteken word sodat Hy nooit van hulle vergeet nie."
                },
                "17": {
                    "verse_nr": "17",
                    "verse": "Daarom s\u00ea die Here, die Grootkoning: Hulle is my kinders vir wie Ek omgee. Op die dag wanneer Ek rekenskap kom vra, sal hulle vir My soos \u2019n baie kosbare besitting wees.\nEk sal hulle teen my bors vasdruk soos \u2019n pa met \u2019n kind maak vir wie hy baie lief is."
                },
                "18": {
                    "verse_nr": "18",
                    "verse": "Dan sal julle die verskil sien tussen wat met onverskillige, slegte mense aan die een kant gebeur en hoe Ek die mense wat My liefhet aan die ander kant versorg; die verskil tussen hulle wat vir My luister en di\u00e9 wat dink hulle weet alles."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Onthou, die dag van afrekening kom. \u2019n Mens sou dit kon vergelyk met \u2019n verskriklike warm vuur. Op daardie dag sal die selftevrede, beterweterige mense wat gedink het God is iemand met wie jy speletjies kan speel, soos fyn houtjies in \u2019n vuur wees. Die vlamme sal nog skaars aan hulle raak, dan is hulle klaar tot as verbrand. Daar sal niks van hulle oorbly nie, s\u00ea die Here, die Grootkoning."
                },
                "2": {
                    "verse_nr": "2",
                    "verse": "Maar vir di\u00e9 van julle wat My liefhet en aan My gehoorsaam is, sal my verlossing soos die son wees. Wanneer dit opkom, jaag dit die donker weg en gee lig. Daar waar die son se strale op \u2019n seerplek skyn, word dit vinnig gesond. So sal Ek die nuwe lewe oor julle laat kom. Dan sal julle soos opgewonde kinders wees wat \u2019n nuwe geskenk kry. Julle sal nie kan wag om vir almal daarvan te vertel nie."
                },
                "3": {
                    "verse_nr": "3",
                    "verse": "Op daardie dag sal die onverskillige mense agterkom dat hulle niks is nie, maar julle sal sien dat die Here sy beloftes hou teenoor die mense wat Hom liefhet en na Hom luister."
                },
                "4": {
                    "verse_nr": "4",
                    "verse": "Nadat Ek Moses op Sinai ontmoet het en hom vertel het wie Ek is, het hy julle geleer hoe om My lief te h\u00ea. Gaan leef dit elke dag uit, want dit is wat Ek van my kinders verwag."
                },
                "5": {
                    "verse_nr": "5",
                    "verse": "Voordat die dag van afrekening kom, sal Ek die profeet Elia as \u2019n boodskapper vir julle stuur."
                },
                "6": {
                    "verse_nr": "6",
                    "verse": "Deur sy preke sal verhoudings tussen mense weer regkom. Veral die verhouding tussen ouers en hulle kinders sal weer herstel word sodat dit nie vir My nodig sal wees om die land te kom verwoes omdat die mense mekaar nie liefhet soos Ek hulle liefhet nie.\nNuwe Testament"
                }
            }
        }
    }
}