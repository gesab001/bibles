{
    "version": "DB",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Amos het die Here se boodskap gebring toe Ussia die koning van Juda in die suide was. Joas se seun Jerobeam was toe koning van Israel in die noorde. Amos het by Tekoa met skape geboer. Twee jaar voor die groot aardbewing het die Here hom \u2019n gesig oor die Noordryk van Israel laat sien. Hy het so daaroor gepraat"
                },
                "2": {
                    "verse_nr": "2",
                    "verse": "\u201cDie Here brul soos \u2019n leeu in Sion. Sy stem weergalm deur Jerusalem. Die weivelde vir die diere verdroog. Die gras bo-op Karmel gaan dood.\u201d"
                },
                "3": {
                    "verse_nr": "3",
                    "verse": "Die Here s\u00ea: \u201cVan al die oortredings van Damaskus is daar spesifiek een ding wat hy gedoen het waarvoor Ek hom nie kan vergewe nie. Hy het die mense van Gilead uitgewis. Soos \u2019n mens met \u2019n ysterslee graan platsleep, het hy hulle van die aarde af weggevee."
                },
                "4": {
                    "verse_nr": "4",
                    "verse": "My straf sal wees soos vuur wat kom, en die huis van koning Hasael tot op die grond afbrand. Ben-Hadad sit en regeer in sy paleis. Ek sal dit stopsit. Hy sal nie langer koning wees nie."
                },
                "5": {
                    "verse_nr": "5",
                    "verse": "Ek sal die slotte oopbreek waarmee die inwoners van Damaskus die hekke van hulle stad gesluit het. Ek sal almal van Siri\u00eb uitroei wat in die laagte van Bikat-Awen bly. Ek sal die leiers van Bet-Eden gryp. Almal wat in Siri\u00eb bly, sal gevang en teen hulle sin na Kir toe gevat word.\u201d Dis wat die Here oor Damaskus s\u00ea."
                },
                "6": {
                    "verse_nr": "6",
                    "verse": "Die Here s\u00ea: \u201cVan al die baie oortredings van Gasa is daar een spesifiek waarvoor Ek hom nie kan vergewe nie. Hy het al die mense wat op een plek bly, gaan vang en hulle almal aan Edom uitgelewer."
                },
                "7": {
                    "verse_nr": "7",
                    "verse": "Ek sal die huise waarin die mense in Gasa wegkruip tot op die grond laat afbrand."
                },
                "8": {
                    "verse_nr": "8",
                    "verse": "Ek sal almal doodmaak wat in Asdod bly. Ek sal die koning van Askelon uitwis. Ek sal op Ekron toesak. Al die Filistyne wat nog daar oor is, sal doodgaan.\u201d Dit is wat die Here oor die Filistyne s\u00ea."
                },
                "9": {
                    "verse_nr": "9",
                    "verse": "So s\u00ea die Here: \u201cVan al die oortredings van Tirus is daar die een waarvoor Ek hom nie kan vergewe nie. Hy het ook \u2019n hele dorp se mense gevang en hulle almal aan Edom gaan uitlewer. Hy het die ooreenkoms wat hy met hulle gemaak het om altyd hulle vriend te wees, in die wind geslaan asof hy dit nooit gemaak het nie."
                },
                "10": {
                    "verse_nr": "10",
                    "verse": "Ek sal ook die huise waarin die mense van Tirus wegkruip tot op die grond laat afbrand.\u201d"
                },
                "11": {
                    "verse_nr": "11",
                    "verse": "So s\u00ea die Here: \u201cEdom het al baie foute gemaak. Daar is een ding wat hy gedoen het waarvoor Ek hom nooit sal vergewe nie: hy het sy broersvolk Israel met wapens bly agtervolg sonder om hom te spaar. Hy het \u2019n vreeslike haat vir Israel wat net nie wil ophou nie."
                },
                "12": {
                    "verse_nr": "12",
                    "verse": "Ek sal \u2019n vuur in Teman aan die gang sit. Dit sal die skuilplekke van Bosra verwoes.\u201d"
                },
                "13": {
                    "verse_nr": "13",
                    "verse": "So s\u00ea die Here oor Ammon: \u201cVan alles wat die Ammoniete verkeerd gedoen het, is die ergste een waarvoor Ek hulle net nie kan vergewe nie, dat hulle baklei het om meer grond in die hande te kry. Hulle het nie eens twee maal gedink voor hulle in Gilead vroue wat babas verwag het met swaarde oopgesny het nie."
                },
                "14": {
                    "verse_nr": "14",
                    "verse": "Ek sal \u2019n vuur in Rabba aan die brand steek. Dit sal hulle huise afbrand. Die dag wanneer die vyand hulle aanval, sal daar oorlogskrete wees. Dit sal wees soos wanneer die stormwind van \u2019n orkaan jou tref."
                },
                "15": {
                    "verse_nr": "15",
                    "verse": "Die koning van Rabba en sy raadgewers sal gevang en na \u2019n vreemde land toe weggevat word.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Die Here s\u00ea: \u201cVan al die baie sondes wat Moab al gedoen het, is daar een wat Ek altyd teen hom sal hou. Hy het die koning van Edom se eer vernietig. Hy het sy geraamte gevat en dit tot as gaan verbrand."
                },
                "2": {
                    "verse_nr": "2",
                    "verse": "Ek sal oorlog teen Moab laat uitbreek. Sy skuilplekke in Kerijot sal tot op die grond afgebrand word. Moab se mense sal in die oorlog omkom. Hulle sal inmekaarstort wanneer die trompet geblaas word wat die oorlog laat begin."
                },
                "3": {
                    "verse_nr": "3",
                    "verse": "Ek sal Moab se koning uitwis. Ek sal al sy leiers saam met hom laat doodmaak.\u201d So s\u00ea die Here oor Moab."
                },
                "4": {
                    "verse_nr": "4",
                    "verse": "Die Here s\u00ea: \u201cVan al Juda se baie oortredings is daar een spesifiek wat Ek nooit sal oorsien nie. Hulle het die wet van die Here verwerp. Hulle steur hulle glad nie aan die re\u00ebls van die Here nie. Dieselfde gode van leuens en bedrog waaragter hulle voorouers aangeloop het, het hulle laat ontspoor."
                },
                "5": {
                    "verse_nr": "5",
                    "verse": "Ek sal \u2019n vuur wat alles verteer teen Juda aan die brand steek. Dit sal die skuilplekke in Jerusalem verwoes.\u201d"
                },
                "6": {
                    "verse_nr": "6",
                    "verse": "Die Here s\u00ea: \u201cDie spesifieke oortreding waarvoor Ek Israel nooit sal vergewe nie, is dat hulle eerlike mense vir geld verkoop. Hulle verkoop die arm mense wat nie hulle skuld kan betaal nie vir so min as die prys van \u2019n paar sandale."
                },
                "7": {
                    "verse_nr": "7",
                    "verse": "Hulle trap di\u00e9 wat hulpeloos is, nog verder in die grond in. Hulle is onregverdig met di\u00e9 wat alreeds swaarkry. Hulle bring my groot Naam in die skande. Pa en seun slaap by dieselfde meisie."
                },
                "8": {
                    "verse_nr": "8",
                    "verse": "Hulle l\u00ea by die altaar waar daar geoffer word op klere wat hulle van arm mense gevat het. By die Here se tempel drink hulle die wyn waarmee ander mense hulle boete moes betaal."
                },
                "9": {
                    "verse_nr": "9",
                    "verse": "\u201cDit was Ek wat die Amoriete uit die land uitgewis het voordat my volk hiernatoe gekom het. Die Amoriete was lank en regop soos sederbome. Hulle was so sterk soos akkerbome. Maar Ek het hulle met wortel en tak uitgeroei."
                },
                "10": {
                    "verse_nr": "10",
                    "verse": "\u201cDit was Ek wat julle uit Egipteland laat wegtrek het. Ek het julle 40 jaar lank in die woestyn laat rondtrek. Ek het vir julle die land van die Amoriete gegee."
                },
                "11": {
                    "verse_nr": "11",
                    "verse": "\u201cEk het julle seuns geroep om my boodskap te bring. Ek het jongmans geroep om hulle hele lewe as nasire\u00ebrs aan my te wy. Julle, Israeliete, moet nou vir my s\u00ea as dit nie so is nie. Julle moet s\u00ea as dit nie is wat Ek alles vir julle gedoen het nie,\u201d s\u00ea die Here."
                },
                "12": {
                    "verse_nr": "12",
                    "verse": "\u201cMaar julle het die nasire\u00ebrs wat hulle lewe aan my gewy het, gedwing om hulle belofte te breek. Julle het hulle gedwing om teen hulle belofte in wyn te drink. Julle het my boodskappers se mond toegedruk. Julle het hulle belet om God se boodskap vir julle te bring."
                },
                "13": {
                    "verse_nr": "13",
                    "verse": "\u201cKyk, Ek sal julle laat vasdraai. Julle sal vasval soos \u2019n wa in die sand vasval omdat dit te swaar gelaai is."
                },
                "14": {
                    "verse_nr": "14",
                    "verse": "Die vinnigstes onder julle sal nie eens kan wegkom nie. Die krag van die sterkes sal hulle niks help nie. Die dapper helde sal nie eens hulleself kan red nie."
                },
                "15": {
                    "verse_nr": "15",
                    "verse": "Die manne wat met die boog skiet, sal nie teen die aanval kan standhou nie. Die vinnige hardlopers sal nie eens kan wegkom nie. Die soldate op die perde sal niks kan red nie, selfs nie eens hulleself nie."
                },
                "16": {
                    "verse_nr": "16",
                    "verse": "Op daardie dag sal selfs die dapperste vegters hulle wapens neergooi en hardloop vir hulle lewe.\u201d Dit is wat die Here oor Israel s\u00ea."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Luister wat s\u00ea die Here oor julle, Israel. Hoor wat Hy s\u00ea van die volk wat Hy uit Egipte laat wegtrek het"
                },
                "2": {
                    "verse_nr": "2",
                    "verse": "\u201cUit al die nasies wat daar op die aarde is, het Ek julle gekies en My net aan julle verbind. Julle sal vir My moet kom verduidelik hoekom julle dan soveel sonde teen My doen.\u201d"
                },
                "3": {
                    "verse_nr": "3",
                    "verse": "Sal twee mense saam die pad vat as hulle dit nie voor die tyd met mekaar so afgespreek het nie?"
                },
                "4": {
                    "verse_nr": "4",
                    "verse": "Sal \u2019n leeu in die bos brul as daar niks is om te vang nie? Sal \u2019n jong leeu grom as daar nie eens \u2019n prooi vir hom is nie?"
                },
                "5": {
                    "verse_nr": "5",
                    "verse": "Sal \u2019n vo\u00ebl ooit teen die grond neerslaan as dit nie \u2019n wip is wat hom gevang het nie? Sal \u2019n vangstrik toeklap as daar nie iets is wat dit afgetrap het nie?"
                },
                "6": {
                    "verse_nr": "6",
                    "verse": "Wanneer die oorlogstrompet blaas, is dit vanselfsprekend dat mense sal skrik. Wanneer \u2019n ramp \u2019n stad tref, is dit vanselfsprekend dat dit van die Here kom."
                },
                "7": {
                    "verse_nr": "7",
                    "verse": "Die Here laat niks gebeur as Hy dit nie eers voor die tyd vir sy boodskappers ges\u00ea het nie."
                },
                "8": {
                    "verse_nr": "8",
                    "verse": "Die leeu het gebrul. Wie is daar wat nie nou bang is nie? My Heer, die Here, het gepraat. Watter profeet sal nie vinnig die boodskap bring nie?"
                },
                "9": {
                    "verse_nr": "9",
                    "verse": "Gaan nooi die mense in die paleise van Assiri\u00eb uit. Gaan roep die mense in die paleise van Egipte. Vra hulle om op die heuwels rondom Samaria te kom staan. S\u00ea vir hulle om te kom kyk hoe deurmekaar alles in die stad is, hoe mense daar verdruk word."
                },
                "10": {
                    "verse_nr": "10",
                    "verse": "\u201cDie mense wat in die stad bly, weet lankal nie meer wat dit beteken om eerlik te wees nie,\u201d s\u00ea die Here. \u201cAlles wat hulle met geweld afgeneem en by ander gesteel het, b\u00eare hulle in hulle luukse huise."
                },
                "11": {
                    "verse_nr": "11",
                    "verse": "Daarom,\u201d s\u00ea die Here, \u201csal \u2019n vyand kom en die land van alle kante af aanval. Hulle sal die mure van die stad afbreek. Hulle sal julle pragtige huise in die stad kom kaalstroop.\u201d"
                },
                "12": {
                    "verse_nr": "12",
                    "verse": "Die Here s\u00ea: \u201cAl wat iemand wat skape oppas, nog kan red as \u2019n leeu die skaap gevang het, is sy twee pote of \u2019n stukkie van sy oor. Net so sal al wat van die mense van Samaria oorbly, die pote van \u2019n bed wees of \u2019n stukkie materiaal wat oor \u2019n bank gegooi word."
                },
                "13": {
                    "verse_nr": "13",
                    "verse": "\u201cLuister nou na My en gaan waarsku Jakob se nageslag,\u201d s\u00ea die Here wat met krag regeer."
                },
                "14": {
                    "verse_nr": "14",
                    "verse": "\u201cDie dag wanneer Ek Israel vir sy oortredings straf, sal Ek die altare van Bet-El afbreek. Die horings op die vier hoeke van die altaar sal nutteloos op die grond val."
                },
                "15": {
                    "verse_nr": "15",
                    "verse": "Ek sal die huise waarin hulle in die somer bly, laat afbreek. Ek sal ook hulle winterhuise verwoes. Daar sal niks oorbly van hulle pragtige huise wat met ivoor versier is nie. Hulle groot woonhuise sal heeltemal verdwyn.\u201d So s\u00ea die Here oor Israel."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Julle ryk vroue wat in Samaria bly, loop oor van die voorspoed soos die vet koeie wat in Basan wei. Julle buit die armes uit. Julle mishandel die behoeftige mense. Julle s\u00ea vir julle mans: \u201cKom, bring die drank dat ons kan drink.\u201d"
                },
                "2": {
                    "verse_nr": "2",
                    "verse": "Die Here het by Homself gesweer dat daar \u2019n dag sal kom dat julle soos beeste met \u2019n ring deur die neus, soos visse aan vishoeke hier weggevat sal word."
                },
                "3": {
                    "verse_nr": "3",
                    "verse": "Julle sal nie by die stad se hek hoef uit te gaan nie. Die vyand sal die stad se mure afbreek. Julle sal sommer deur die gate in die mure uit die stad kan gaan. Die vyand sal julle wegvat na die berg Hermon toe. Dis wat die Here oor julle s\u00ea."
                },
                "4": {
                    "verse_nr": "4",
                    "verse": "\u201cKom na die plek van aanbidding by Bet-El dat julle daar \u2019n bietjie sonde kan doen! Kom na die altaar by Gilgal dat julle nog meer verkeerde dinge kan doen! Kom offer elke m\u00f4re julle offers! Moenie vergeet om elke derde dag julle tiendes vir God te bring nie!"
                },
                "5": {
                    "verse_nr": "5",
                    "verse": "\u201cKom bring maar verkeerde offers wat suurdeeg in het. Spog maar oor die offers wat julle uit julle eie vir die Here bring. Julle Israeliete is mos lief daarvoor om so met julle godsdiens te spog,\u201d s\u00ea die Here."
                },
                "6": {
                    "verse_nr": "6",
                    "verse": "\u201cIn al julle dorpe het Ek gemaak dat daar nie kos is om te eet nie. Ek het gesorg dat daar in al julle blyplekke niks brood is om te eet nie. Maar nogtans het julle nie daaraan gedink om terug te kom en by My kos te kom vra nie,\u201d s\u00ea die Here."
                },
                "7": {
                    "verse_nr": "7",
                    "verse": "\u201cDrie maande voor die oes het Ek die re\u00ebn laat wegbly. Ek het dit by die een dorp laat re\u00ebn en glad nie by die volgende dorp nie. Die een stuk grond het mooi re\u00ebn gekry. Die ander een het uitgedroog, omdat dit glad nie daar gere\u00ebn het nie."
                },
                "8": {
                    "verse_nr": "8",
                    "verse": "Twee-twee en drie-drie het mense van dorp tot dorp gekruip om water te kry. Daar was nie water vir hulle dors nie. Hulle het dors gebly. En al het dit alles gebeur, het julle nie daaraan gedink om na My toe terug te kom en by My water te vra nie,\u201d s\u00ea die Here."
                },
                "9": {
                    "verse_nr": "9",
                    "verse": "\u201cEk het \u2019n verskriklike warm wind oor julle tuine laat waai. Ek het siektes in julle druiwe laat kom. Sprinkane het julle vyebome en olyfbome kaalgevreet. Ten spyte van dit alles het julle nie na My toe gekom en My gevra om julle te help nie,\u201d s\u00ea die Here."
                },
                "10": {
                    "verse_nr": "10",
                    "verse": "\u201cEk het rampe oor julle laat kom soos daar destyds in Egipte rampe gekom het. Ek het julle jong soldate wat op perde veg, in die oorlog laat omkom. Daar in die kamp het die stank van die goed wat dood was, dit vir julle ondraaglik gemaak. Maar julle het nie eens daaraan gedink om na My toe terug te kom nie,\u201d s\u00ea die Here."
                },
                "11": {
                    "verse_nr": "11",
                    "verse": "\u201cEk het julle dorpe verwoes, soos Ek Sodom en Gomorra van die aarde afgevee het. Party kon nog betyds wegkom, soos \u2019n stuk hout wat jy betyds uit die vuur uitruk voordat dit heeltemal verbrand.\n\u201cEn al het dit alles gebeur, het julle nie \u2019n oomblik daaraan gedink om My te kom vra om julle te help nie,\u201d s\u00ea die Here."
                },
                "12": {
                    "verse_nr": "12",
                    "verse": "\u201cOmdat jy jou nie aan My wou steur nie, Israel, moet jy jou regmaak om te hoor wat God oor jou besluit het."
                },
                "13": {
                    "verse_nr": "13",
                    "verse": "Die Here het die berge en die wind gemaak. Hy kan vir mense s\u00ea wat Hy wil h\u00ea. Hy kan die vroe\u00eb lig van die m\u00f4re net so in donker verander. Hy kan groot tre\u00eb gee bo-oor die bergtoppe van die w\u00eareld. Sy Naam is: \u2018Die Here, die God wat sterker is as enigiets of enigiemand.\u2019\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Luister na die woorde van die lied wat op julle begrafnis gesing gaan word, Israel"
                },
                "2": {
                    "verse_nr": "2",
                    "verse": "\u201cIsrael was \u2019n jongmeisie. Sy het so diep in die sonde weggesak dat sy nooit weer daar kan uitkom nie. Sy het so diep in die moeras van verkeerde dinge weggesak dat niemand haar ooit weer daaruit kan trek nie.\u201d"
                },
                "3": {
                    "verse_nr": "3",
                    "verse": "Die Here s\u00ea oor Israel: \u201cVan die stad waarvan daar 1 000 soldate weggegaan het om in die oorlog te gaan veg, het daar net 100 teruggekom wat nog lewe.\n\u201cVan die dorp waaruit 100 man gaan veg het, het 10 by die huis teruggekom.\u201d"
                },
                "4": {
                    "verse_nr": "4",
                    "verse": "Dit is wat die Here vir Israel s\u00ea: \u201cKom terug na My toe, dan sal julle bly lewe."
                },
                "5": {
                    "verse_nr": "5",
                    "verse": "Moenie My gaan soek by die plek van aanbidding by Bet-El nie. Moenie na die altaar by Gilgal toe gaan nie. Moenie aftrek na Berseba om daar te gaan bid nie. Die pad waarlangs die vyand julle uit julle land sal wegvat, begin by Gilgal. Bet-El is die plek waar \u2019n ramp julle gaan tref."
                },
                "6": {
                    "verse_nr": "6",
                    "verse": "Soek na die Here self, dat julle kan bly leef. As julle nie by Hom uitkom nie, sal Hy soos \u2019n vuur wees wat Josef se nageslag gaan wegbrand. Dit sal Israel heeltemal laat verdwyn. By Bet-El sal dit so erg brand dat niks dit sal kan keer nie.\u201d"
                },
                "7": {
                    "verse_nr": "7",
                    "verse": "\u201cJulle verdraai die wet en die dinge wat reg is, s\u00f3 dat alles eintlik bitter onregverdigheid word. Julle trap die dinge wat regverdig is, in die grond in weg.\u201d"
                },
                "8": {
                    "verse_nr": "8",
                    "verse": "\u201cHy wat tussen die sterre in die lug die Sewester en die Orion gemaak het, wat donker nag weer lig kan laat word in die oggend, die dag kan omdraai dat dit donker nag kan word, wat die waters van die see in \u2019n bondel bymekaarmaak in wolke wat re\u00ebn uitgooi oor die aarde, sy Naam is \u2018Die Here\u2019."
                },
                "9": {
                    "verse_nr": "9",
                    "verse": "\u201cHy kan geweldige sterk mense in \u2019n oomblik op hulle knie\u00eb bring, Hy kan sterk vestingmure in \u2019n oomblik inmekaar laat stort.\u201d"
                },
                "10": {
                    "verse_nr": "10",
                    "verse": "\u201cJulle haat mos mense wat regverdig wil wees. Julle is mos hatig op mense wat die waarheid praat in die hof."
                },
                "11": {
                    "verse_nr": "11",
                    "verse": "Omdat julle die armes onderdruk en hulle afpers, sal julle nooit self bly in die mooi huise wat julle vir julle van klip gebou het nie, en sal julle nooit die wyn drink wat uit die wingerde kom wat julle aangeplant het nie."
                },
                "12": {
                    "verse_nr": "12",
                    "verse": "Ek weet van alles wat julle verkeerd gedoen het. Ek weet van al die baie sondes wat julle doen. Julle vat omkoopgeld. Julle jaag die man weg wat reg is. In die hof kies julle kant teen die arm mense."
                },
                "13": {
                    "verse_nr": "13",
                    "verse": "In hierdie tyd met al sy onregverdige dinge is dit die verstandigste om maar liewer stil te bly.\u201d"
                },
                "14": {
                    "verse_nr": "14",
                    "verse": "\u201cProbeer om eerder goed te doen as kwaad. Julle sal dan voorspoedig lewe. Dit sal dan regtig gebeur soos julle gehoop het. Die Here, die God wat baie sterk is, sal by julle bly."
                },
                "15": {
                    "verse_nr": "15",
                    "verse": "Verwerp alles wat lelik is. Slaan julle arms om alles wat goed is en druk dit teen julle vas. Sorg dat die uitsprake in julle hof altyd regverdig is. Miskien sal die Here, die God wat baie sterk is, goed wees vir di\u00e9 wat nog van Josef se nageslag oorgebly het.\u201d"
                },
                "16": {
                    "verse_nr": "16",
                    "verse": "\u201cOmdat dit gebeur het,\u201d s\u00ea die Here, die God wat so sterk is, \u201csal daar gehuil word op die oop plekke in die stad waar die mense bymekaarkom. In die strate daarbuite sal hulle loop en roep: \u2018Ai tog, ai tog!\u2019 Hulle sal die boer van sy lande af roep en die mense wat betaal word om op begrafnisse te kom huil sodat hulle ook saam kan kom huil."
                },
                "17": {
                    "verse_nr": "17",
                    "verse": "Ek sal deur julle land gaan om julle te straf. By elke plek waar Ek kom, selfs in die wingerde waar die druiwe groei, sal daar gehuil word,\u201d s\u00ea die Here."
                },
                "18": {
                    "verse_nr": "18",
                    "verse": "\u201cDaar wag \u2019n verskriklike teleurstelling vir die mense wat nie meer kan wag dat die dag van die Here moet kom nie. Wat dink julle gaan op daardie dag met julle gebeur? Daardie dag gaan vir julle nag wees. Vergeet daarvan dat dit vir julle \u2019n dag gaan wees waarop julle gered sal word."
                },
                "19": {
                    "verse_nr": "19",
                    "verse": "Dit sal op daardie dag wees soos iemand wat weghardloop vir \u2019n leeu en hom dan vashardloop in \u2019n beer. As hy hardloop om in sy huis te gaan wegkruip en hy druk met sy hand teen die muur, pik \u2019n slang hom wat tussen die klippe van die muur bly."
                },
                "20": {
                    "verse_nr": "20",
                    "verse": "\u201cDie dag van die Here bring nie vir julle enige uitkoms nie. Dis \u2019n donker dag van vrees. Daar sal nie enigiets op daardie dag gebeur waarop julle kan hoop nie.\u201d"
                },
                "21": {
                    "verse_nr": "21",
                    "verse": "\u201cEk hou glad nie van hierdie feeste wat julle vir My hou nie. Ek het hoegenaamd geen plesier daarin wanneer julle bymekaarkom om tot My te bid nie."
                },
                "22": {
                    "verse_nr": "22",
                    "verse": "\u201cEk het niks daaraan wanneer julle vir My offers op die altaar brand of graan vir My kom aanbied nie. Ek sien dit nie eens raak wanneer julle offers bring wat julle saam met My wil eet nie. Dit roer My nie eens as julle diere kom offer wat julle vir My vetgemaak het nie."
                },
                "23": {
                    "verse_nr": "23",
                    "verse": "Spaar My die lawaai wat julle maak as julle vir My sing. Ek wil nie luister na die harpmusiek wat julle vir My maak nie."
                },
                "24": {
                    "verse_nr": "24",
                    "verse": "\u201cWees eerder regverdig. Laat dit aangerol kom soos branders by die see. Laat eerder alles wat regverdig is deur julle lewe vloei soos \u2019n rivier wat nooit gaan staan nie."
                },
                "25": {
                    "verse_nr": "25",
                    "verse": "\u201cHet julle toe julle 40 jaar lank in die woestyn was, vir My offers gebring van diere wat julle geslag het of offers waarvan julle julle deel saam met My ge\u00ebet het daar by my tent, Israel?"
                },
                "26": {
                    "verse_nr": "26",
                    "verse": "Was dit nie eerder die stergod koning Sikkut en julle afgodsbeeld Kijun wat julle in julle hart saamgedra het nie?"
                },
                "27": {
                    "verse_nr": "27",
                    "verse": "\u201cEk gaan julle vyand laat kom en julle wegvat uit julle land tot ver anderkant Damaskus verby,\u201d s\u00ea die Here. \u201cEk is God. Ek is verskriklik sterk.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Daar wag te\u00ebspoed vir di\u00e9 wat so houtgerus in Jerusalem bly. Di\u00e9 wat so sonder bekommernis in Samaria woon, gaan \u2019n groot verrassing kry. Julle is beroemd. Die belangrikes onder Israel hou van julle."
                },
                "2": {
                    "verse_nr": "2",
                    "verse": "Gaan \u2019n bietjie na Kalne toe en kyk wat het daar gebeur. Gaan van daar af na die groot stad Hamat toe. Gaan af na Gat van die Filistyne. Is julle enigsins beter as daardie stede dat daar nie dieselfde met julle sal gebeur nie? Het julle \u2019n sterker en groter land as hulle? Sal dit maak dat niks met julle gebeur en julle niks oorkom nie?"
                },
                "3": {
                    "verse_nr": "3",
                    "verse": "Julle probeer by die dag van te\u00ebspoed verbykom. Intussen bring julle met alles wat julle doen, daardie dag van straf net al nader aan julle."
                },
                "4": {
                    "verse_nr": "4",
                    "verse": "Julle slaap op beddens wat met ivoor mooi gemaak is. Julle l\u00ea en eet op rusbanke. Julle is lekkerbekkig en eet net sagte lam- en kalfsvleis."
                },
                "5": {
                    "verse_nr": "5",
                    "verse": "Julle maak allerhande liedjies om op die harp te speel. Soos Dawid maak julle vir julleself musiekinstrumente."
                },
                "6": {
                    "verse_nr": "6",
                    "verse": "Julle drink wyn uit die bekers wat vir die offers gebruik word. Julle smeer julleself met lekkerruikolie. Maar julle bekommer julle nie \u2019n oomblik oor die einde van Josef se nasate nie."
                },
                "7": {
                    "verse_nr": "7",
                    "verse": "Daarom sal julle die eerstes wees wat die vyand gaan vang om julle weg te vat na \u2019n ander land toe. Julle lawaaierige partytjies gaan dan verby wees."
                },
                "8": {
                    "verse_nr": "8",
                    "verse": "Die Here het vir Homself \u2019n belofte gemaak. Die Here, die God wat sterk is, het vir Homself ges\u00ea: \u201cDit is vir My baie lelik dat Jakob se nageslag so selfvoldaan is. Ek vererg My oor hulle mooi huise. Ek gaan hierdie stad met alles daarbinne vir hulle vyand gee."
                },
                "9": {
                    "verse_nr": "9",
                    "verse": "Selfs al bly daar net tien mans oor van een familie wanneer die vyand hulle aanval, sal hulle ook doodgemaak word."
                },
                "10": {
                    "verse_nr": "10",
                    "verse": "Wanneer iemand van hulle familie die lyk kom haal om dit te gaan verbrand en hy vra vir iemand wat agter in die huis wegkruip of daar nog enigiemand anders in die huis oor is, sal di\u00e9 persoon s\u00ea: \u2018Nee, ek is die laaste.\u2019 Hy sal vir die man wat die lyk kom haal het, waarsku. Hy sal s\u00ea: \u2018Saggies! Die Here moenie hoor hier is nog iemand oor nie.\u2019"
                },
                "11": {
                    "verse_nr": "11",
                    "verse": "Die Here sal opdrag gee dat elke huis, van die grootste tot die kleinste, platgeslaan word. Daar sal net murasies oorbly.\u201d"
                },
                "12": {
                    "verse_nr": "12",
                    "verse": "Kan perde oor rowwe rotse galop? Kan \u2019n mens die see met osse omploeg? Natuurlik nie! Maar julle het reggekry wat ander mense nie kan doen nie. Julle het van dit wat goed en reg is iets giftigs gaan maak. Wat regverdig was, het julle iets gemaak wat verkeerd is."
                },
                "13": {
                    "verse_nr": "13",
                    "verse": "Julle is bly oor \u2019n plekkie soos Lo-Dabar, wat eintlik niks beteken nie. Julle spog dat julle met julle horings en julle eie krag Karnajim (wat \u201chorings\u201d beteken) ingeneem het."
                },
                "14": {
                    "verse_nr": "14",
                    "verse": "\u201cMaar kyk wat gaan gebeur wanneer Ek \u2019n ander volk bring om oor julle te heers, Israel,\u201d s\u00ea die Here, die God wat so sterk is, \u201chulle gaan julle onderdruk van Lebo-Hamat in die noorde af tot by Arabaspruit in die suide.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Die Here het my in \u2019n gesig \u2019n swerm sprinkane laat sien. Die gras vir die koning se perde was net mooi afgesny en die eerste grassies het weer begin uitspruit. Die swerm sprinkane het op die gras toegesak."
                },
                "2": {
                    "verse_nr": "2",
                    "verse": "Toe ek sien dat hulle al die nuwe gras gaan wegvreet, het ek ges\u00ea: \u201cHere, moet asseblief nie so hard wees nie. Jakob is mos maar klein en swak. Hoe sal hulle na so iets nog kan bly leef?\u201d"
                },
                "3": {
                    "verse_nr": "3",
                    "verse": "Die Here het hulle toe jammer gekry. Hy het ges\u00ea: \u201cEk sal dit nie met hulle laat gebeur nie.\u201d"
                },
                "4": {
                    "verse_nr": "4",
                    "verse": "Die Here het my in \u2019n gesig laat sien hoe Hy \u2019n skroeiende vuur gebruik om sy volk mee te straf. Dit het eers die onderaardse water laat opdroog. Toe dit ook die grond begin wegbrand"
                },
                "5": {
                    "verse_nr": "5",
                    "verse": "het ek by die Here gepleit: \u201cHou asseblief tog op. Hoe sal die swak en nietige Jakob na so iets nog kan bly leef?\u201d"
                },
                "6": {
                    "verse_nr": "6",
                    "verse": "Die Here het toe sy plan verander. Hy het ges\u00ea: \u201cEk sal dit nie laat gebeur nie.\u201d"
                },
                "7": {
                    "verse_nr": "7",
                    "verse": "Die Here het my in \u2019n gesig laat sien waar Hy by \u2019n muur staan. Hy het \u2019n maatband in sy hand gehou."
                },
                "8": {
                    "verse_nr": "8",
                    "verse": "Die Here vra toe vir my: \u201cAmos, wat sien jy, wat het Ek hier in my hand?\u201d\nEk antwoord toe: \u201c\u2019n Maatband waarmee \u2019n mens meet of alles volgens die planne gebou is.\u201d\nDie Here s\u00ea toe: \u201cEk gaan hierdie maatband gebruik om my volk Israel te meet. Ek gaan dit nie verder verdra dat hulle so verkeerd leef nie."
                },
                "9": {
                    "verse_nr": "9",
                    "verse": "Die plekke wat Isak gebou het om op te offer, gaan afgebreek word. Van die aanbiddingsplekke wat Israel vir my gebou het, gaan daar net murasies oorbly. Ek gaan oorlog laat uitbreek teen die huis van koning Jerobeam.\u201d"
                },
                "10": {
                    "verse_nr": "10",
                    "verse": "Toe Amasia, die priester van die plek van aanbidding by Bet-El, hoor wat Amos s\u00ea, het hy vir Jerobeam, die koning van Israel, \u2019n boodskap gestuur: \u201cAmos is besig om \u2019n opstand teen u in Israel te organiseer. Die land kan nie sulke dinge laat gebeur nie."
                },
                "11": {
                    "verse_nr": "11",
                    "verse": "Amos loop vir die hele w\u00eareld en vertel dat Jerobeam doodgemaak gaan word en die volk van Israel dan uit die land weggevat gaan word na \u2019n ander land toe.\u201d"
                },
                "12": {
                    "verse_nr": "12",
                    "verse": "Amasia het na Amos toe gegaan en in sy gesig vir hom ges\u00ea: \u201cHier is nie plek by ons vir mense wat allerhande goed sien nie. Gee pad! Gaan terug na Juda toe! Gaan s\u00ea vir hulle wat jy alles sien, dat hulle jou daarvoor kan betaal."
                },
                "13": {
                    "verse_nr": "13",
                    "verse": "Hierdie plek van aanbidding by Bet-El is \u2019n koning se plek. Dit behoort aan die regering van Israel. Jy kan nie aangaan om jou boodskappe hier te bring nie.\u201d"
                },
                "14": {
                    "verse_nr": "14",
                    "verse": "Amos het Amasia teruggeantwoord: \u201cEk bring nie die Here se boodskap vir geld nie. Dit is ook nie my werk nie. My pa was ook nie \u2019n boodskapper vir God dat ek dit by hom geleer het nie. Ek boer met skape en vye."
                },
                "15": {
                    "verse_nr": "15",
                    "verse": "Die Here het my kom haal daar waar ek met my skape besig was. Hy het vir my ges\u00ea: \u2018Gaan bring my boodskap vir my volk Israel.\u2019"
                },
                "16": {
                    "verse_nr": "16",
                    "verse": "\u201cHoor wat s\u00ea die Here vir jou, Amasia. Jy probeer keer dat ek die Here se woord vir Israel bring. Jy wil nie h\u00ea ek moet vir Isak se nageslag s\u00ea wat die Here vir my oor hulle gewys het nie."
                },
                "17": {
                    "verse_nr": "17",
                    "verse": "Die Here het besluit dat jou vrou \u2019n prostituut gaan word wat op die strate rondl\u00ea. Jou kinders sal in die oorlog doodgemaak word. Jou land sal in stukke verdeel word. Jy self sal uiteindelik in \u2019n vreemde land aan jou einde kom. Israel sal sonder twyfel uit sy land weggevat word na \u2019n ander land toe.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Die Here het my \u2019n mandjie vol vrugte laat sien."
                },
                "2": {
                    "verse_nr": "2",
                    "verse": "Toe die Here my vra: \u201cWat sien jy daar, Amos?\u201d het ek geantwoord: \u201c\u2019n Mandjie vol ryp vrugte.\u201d\nDie Here s\u00ea toe vir my: \u201cMy volk Israel is net so ryp om gepluk te word vir sy vonnis. Ek gaan nie toelaat dat dinge so verder aangaan nie."
                },
                "3": {
                    "verse_nr": "3",
                    "verse": "Op die dag van te\u00ebspoed,\u201d s\u00ea die Here, \u201csal daar begrafnisliedere in die paleis gesing word. Lyke sal oral in die koning se huis op die grond l\u00ea. Bly liewer stil.\u201d"
                },
                "4": {
                    "verse_nr": "4",
                    "verse": "Luister \u2019n bietjie wat die Here vir Homself beloof het, julle wat op die arm mense trap. Julle wat van die behoeftiges in julle land probeer ontslae raak."
                },
                "5": {
                    "verse_nr": "5",
                    "verse": "Julle kan nie wag dat die fees van die nuwemaan verby is sodat julle weer julle deure kan oopmaak en kan aangaan om graan te verkoop nie. Julle wens die Here se rusdag om sodat julle weer julle winkels waar julle koring verkoop, kan oopmaak vir besigheid. Julle is daarop uit om met weegskale waaraan daar gepeuter is, al minder goed vir al meer geld te verkoop."
                },
                "6": {
                    "verse_nr": "6",
                    "verse": "Julle verkoop koring wat met nuttelose kaf gemeng is. Julle verkoop arm mense wat nie hulle skuld kan betaal nie. Julle is bereid om hulle vir so min te verkoop as die geld wat \u2019n mens kry vir \u2019n paar sandale."
                },
                "7": {
                    "verse_nr": "7",
                    "verse": "Die Here het gesweer: \u201cEk sal in der ewigheid nie vergeet wat Israel alles aangevang het nie.\u201d"
                },
                "8": {
                    "verse_nr": "8",
                    "verse": "Is dit nie iets wat die w\u00eareld moet ontstel nie? Moet die bewoners van die aarde nie huil as hulle hoor wat julle doen nie? Moet die aarde nie bewe soos alles sidder voor die Nyl wat met geweld afkom en daarna weer terugsak, wanneer hulle hoor hoe die Here julle gaan straf nie?"
                },
                "9": {
                    "verse_nr": "9",
                    "verse": "\u201cOp daardie dag,\u201d s\u00ea die Here, \u201csal Ek die son laat ondergaan in die middel van die dag. Ek sal dit laat donker word oor die aarde terwyl dit nog helder daglig is."
                },
                "10": {
                    "verse_nr": "10",
                    "verse": "\u201cEk sal julle vrolike feeste in begrafnisse verander. Julle juigliedjies sal slepende klaagliedere word. Ek sal julle begrafnisklere laat aantrek. Julle sal \u2019n kaal kol voor op julle kop skeer soos iemand wat rou omdat sy enigste kind dood is. Daardie dag sal in bitterheid eindig.\u201d"
                },
                "11": {
                    "verse_nr": "11",
                    "verse": "\u201cDaar is \u2019n tyd wat gaan kom,\u201d s\u00ea die Here, \u201cdat daar \u2019n hongerte in die land gaan kom. Mense gaan nie honger wees vir iets om te eet of dors vir iets om te drink nie. Hulle gaan honger wees om te hoor wat die Here s\u00ea."
                },
                "12": {
                    "verse_nr": "12",
                    "verse": "Hulle sal hoog en laag soek na die woord van die Here. Hulle sal trek van die Middellandse See tot by die Dooie See. Hulle sal oral soek, van die noorde tot in die ooste. Maar hulle sal niks kry nie."
                },
                "13": {
                    "verse_nr": "13",
                    "verse": "Op daardie dag sal die mooi jongmeisies en die sterk jongmans flou word van die dors vir die Here se woord."
                },
                "14": {
                    "verse_nr": "14",
                    "verse": "Di\u00e9 wat hoog en laag gesweer het by die sonde van Samaria, wat graag ges\u00ea het: \u2018So waar as die god van Dan lewe,\u2019 of graag ges\u00ea het: \u2018So waar as daar \u2019n pad is vir mense wat na Berseba gaan om daar te bid,\u2019 hulle almal sal op daardie dag op die grond neerval. Hulle sal nooit weer opstaan nie.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ek het die Here by die altaar sien staan. Hy het ges\u00ea: \u201cSlaan die bokante van die pilare stukkend sodat die hele gebou tot in sy fondamente inmekaarstort. Laat die gebou instort op al die mense wat binne-in die tempel is. Di\u00e9 wat bly leef, sal Ek in die oorlog laat doodmaak. Nie een sal kan wegvlug nie. Daar sal nie een vrykom nie."
                },
                "2": {
                    "verse_nr": "2",
                    "verse": "Al grawe hulle \u2019n gat tot onder waar die dooies bly om daar weg te kruip, sal hulle nie kan wegkom nie. Ek sal hulle met my eie hand daar gaan uithaal. Al kry hulle dit reg om tot bo in die hemel te klim, sal Ek hulle daar gaan uithaal."
                },
                "3": {
                    "verse_nr": "3",
                    "verse": "Al gaan kruip hulle weg op die top van die Karmelberg, sal Ek hulle daar gaan haal en hulle dwing om af te kom. Al probeer hulle hulleself vir my wegsteek onder in die see, sal Ek die seeslang stuur om hulle daar te gaan pik."
                },
                "4": {
                    "verse_nr": "4",
                    "verse": "Selfs al gaan hulle weg na \u2019n ander land, selfs al vat die vyand hulle baie ver weg, sal hulle nie van My af kan wegkom nie. Selfs daar sal Ek hulle laat doodmaak. Ek hou hulle dop om met hulle af te reken. Hulle kan nie van My af wegkom nie.\u201d"
                },
                "5": {
                    "verse_nr": "5",
                    "verse": "Wanneer die Here, die God wat baie sterk is, selfs net saggies aan die aarde raak, skud die hele aarde. Almal wat daarop woon, begin treur. Alles kom aan die beweeg soos wanneer die Nyl met geweld afkom en \u2019n spoor van verwoesting agterlaat wanneer dit weer terugsak na waar dit vroe\u00ebr was."
                },
                "6": {
                    "verse_nr": "6",
                    "verse": "Die Here bou vir Hom \u2019n solder bo in die hemel. Hy maak sy kelder onder op die aarde. Hy roep die see bymekaar en Hy giet re\u00ebn uit oor die aarde. Sy Naam is \u201cDie Here\u201d."
                },
                "7": {
                    "verse_nr": "7",
                    "verse": "\u201cDink die Israeliete dat hulle vir My belangriker is as die Etiopi\u00ebrs?\u201d vra die Here. \u201cEk het wel Israel uit Egipte laat wegtrek. Maar Ek het net so die Filistyne uit Kreta laat kom en die Siri\u00ebrs uit Kir.\u201d"
                },
                "8": {
                    "verse_nr": "8",
                    "verse": "My Heer, die Here, hou die koninkryk dop wat so in die sonde verval het. \u201cEk sal hom laat wegraak,\u201d s\u00ea die Here, \u201cmaar Ek is glad nie van plan om die nageslag van Jakob heeltemal uit te wis nie."
                },
                "9": {
                    "verse_nr": "9",
                    "verse": "Ek het ges\u00ea dat die Israeliete tussen die nasies ingegooi moet word. Hulle moet onder die nasies rondgeskud word soos koring in \u2019n sif geskud word. Maar daar mag nie een enkele korreltjie uit die sif val en op die grond beland nie."
                },
                "10": {
                    "verse_nr": "10",
                    "verse": "Maar almal uit my volk wat sonde doen, sal met die swaard doodgemaak word, almal wat s\u00ea: \u2018Die onheil sal ons nie tref nie.\u2019\u201d"
                },
                "11": {
                    "verse_nr": "11",
                    "verse": "\u201cDie dag sal kom waarop Ek die huis van Dawid heel sal maak. Soos \u2019n mens \u2019n murasie herstel om dit weer \u2019n huis te maak om in te woon, sal Ek die gate in die muur toestop. Ek sal die mure weer opbou. Ek sal dit herstel om weer te lyk soos dit vroe\u00ebr gelyk het."
                },
                "12": {
                    "verse_nr": "12",
                    "verse": "Ek gaan Israel oor Edom aanstel. Hy sal in beheer wees van al die nasies waaroor Ek regeer,\u201d s\u00ea die Here wat dit gaan laat gebeur."
                },
                "13": {
                    "verse_nr": "13",
                    "verse": "\u201cDaar kom \u2019n tyd van voorspoed,\u201d s\u00ea die Here. \u201cWanneer die oes skaars bymekaar-gemaak is, sal dit al weer tyd wees om te begin ploeg om die saad in die grond te kry. Die saaityd sal nog aan die gang wees, dan sal dit al weer tyd wees om druiwe te pluk om te pars. Daar sal so baie druiwe wees om uit te trap dat die druiwesap teen die berge sal afstroom. Die heuwels sal oorvloei word met nuwe wyn."
                },
                "14": {
                    "verse_nr": "14",
                    "verse": "\u201cEk sal my volk Israel se omstandighede verander. Hulle sal terugkom uit die lande waarheen hulle weggevat is. Hulle sal teruggaan na die dorpe waar hulle gewoon het. Hulle sal woon in die stede wat hulle opgebou het. Hulle sal weer wingerde aanplant en druiwe vir wyn kan pluk. Hulle sal weer tuine h\u00ea wat vir hulle groente gee."
                },
                "15": {
                    "verse_nr": "15",
                    "verse": "Ek sal hulle terugplant in die grond wat Ek vir hulle gegee het. Hulle sal nooit weer uit daardie grond uitgetrek kan word nie,\u201d s\u00ea die Here jou God."
                }
            }
        }
    }
}