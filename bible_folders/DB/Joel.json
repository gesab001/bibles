{
    "version": "DB",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hier volg die Here se boodskap aan sy volk deur Jo\u00ebl, die seun van Petuel."
                },
                "2": {
                    "verse_nr": "2",
                    "verse": "Luister hierna, leiers van die volk! Maak oop julle ore, inwoners van die land! Het julle al ooit so iets in julle geskiedenis beleef?"
                },
                "3": {
                    "verse_nr": "3",
                    "verse": "In die jare wat kom, moet julle dit vir julle kinders vertel. Hierdie aaklige verhaal moet van geslag tot geslag oorvertel word."
                },
                "4": {
                    "verse_nr": "4",
                    "verse": "Die een swerm sprinkane na die ander het in julle oeste ingevaar. Wat die een swerm gelos het, het die volgende een verwoes. Hulle het aangehou om in julle oeste in te vlieg totdat hulle alles opgevreet het."
                },
                "5": {
                    "verse_nr": "5",
                    "verse": "Word wakker en huil, julle klomp dronklappe! Al die druiwe waarmee julle nuwe wyn wou maak, is verwoes. Huil oor die wyn wat julle nie meer sal drink nie, julle spul wynsuipers!"
                },
                "6": {
                    "verse_nr": "6",
                    "verse": "\u2019n Groot sprinkaanplaag het ons land getref; hulle is verskriklik sterk, te veel om te tel. Hulle tande is vlymskerp soos di\u00e9 van \u2019n leeu."
                },
                "7": {
                    "verse_nr": "7",
                    "verse": "Hulle het ons wingerde verwoes en al ons vyebome opgevreet. Hulle het selfs die bas van die jong lote afgevreet. Net die kaal, wit stamme het oorgebly."
                },
                "8": {
                    "verse_nr": "8",
                    "verse": "Huil van hartseer soos \u2019n jongmeisie wat rou oor haar verloofde wat dood is voordat hulle kon trou."
                },
                "9": {
                    "verse_nr": "9",
                    "verse": "Luister hoe huil die priesters omdat daar nie koring of wyn is om by die tempel aan die Here te offer nie."
                },
                "10": {
                    "verse_nr": "10",
                    "verse": "Die weiding is weggevreet en die lande verwoes. Van die koringoes, die druiweoes en die olyfoes het daar net mooi niks gekom nie."
                },
                "11": {
                    "verse_nr": "11",
                    "verse": "Begin huil, saaiboere, want die koring en die gars, ja, al die oeste is daarmee heen. Huil, vrugteboere"
                },
                "12": {
                    "verse_nr": "12",
                    "verse": "want die wingerde en die vyeboorde het almal van droogte doodgegaan; al die granaat-, dadel- en appelbome, ja, al die bome in julle boorde het verdroog en is besig om dood te gaan. Boonop het die mense se vreugde heeltemal opgedroog."
                },
                "13": {
                    "verse_nr": "13",
                    "verse": "Trek vir julle rouklere aan en treur, priesters, julle wat die offers op die altaar moet bring. Huil die hele nag deur daar waar julle God dien, want daar is niks meer koring of wyn oor om in die huis van julle God aan Hom te offer nie."
                },
                "14": {
                    "verse_nr": "14",
                    "verse": "Roep nou dadelik \u2019n vasdag uit. Almal moet uit berou oor hulle sondes ophou eet. Bel\u00ea \u2019n gemeentevergadering. Kry die leiers en die hele volk in die woonplek van die Here julle God bymekaar. Pleit by die Here om weer goed te wees vir julle."
                },
                "15": {
                    "verse_nr": "15",
                    "verse": "Die dag van die Here is bitter naby, die dag van die Almagtige is \u2019n dag waarop al die slegte mense vernietig gaan word! Hoe verskriklik gaan hierdie dag nie wees nie!"
                },
                "16": {
                    "verse_nr": "16",
                    "verse": "Ons staan en kyk hoe ons kos voor ons o\u00eb verdwyn. Ons het niks meer om oor bly te wees wanneer ons in die woonplek van ons God bymekaarkom nie."
                },
                "17": {
                    "verse_nr": "17",
                    "verse": "Die saad gaan dood op ons lande. Ons gaan geen oeste h\u00ea nie. Daarom staan die skure leeg, want daar is nie koring om daarin te b\u00eare nie."
                },
                "18": {
                    "verse_nr": "18",
                    "verse": "Die vee bulk en bl\u00ear van die honger. Die beeste dwaal oral rond op soek na iets om te vreet, want daar is nie meer kos nie. Tot die kleinvee kry al swaar."
                },
                "19": {
                    "verse_nr": "19",
                    "verse": "Help ons, Here! Ons weivelde en ons bome is verdroog. Dit is of \u2019n vuur alles rondom ons weggebrand het."
                },
                "20": {
                    "verse_nr": "20",
                    "verse": "Selfs die wilde diere van die veld wag dat U moet ingryp, want al die spruite het opgedroog. Daar is niks vir hulle om te eet of te drink nie. Die son het alles doodgebrand."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Blaas op trompette in Sion om die mense te waarsku, maak \u2019n groot geraas op die berg daar in Jerusalem waar my tempel staan!\nBewe, mense van Juda, want die dag waarop die Here na ons toe kom, is naby!"
                },
                "2": {
                    "verse_nr": "2",
                    "verse": "Dit sal \u2019n donker, mistroostige dag wees. Swaar onweerswolke sal in die lug hang. Soos die dagbreek oor die berge verskyn, so skielik sal \u2019n groot swerm sprinkane verskyn. Hulle sal soos \u2019n le\u00ebr soldate lyk. So iets vreesaanjaends is nog nooit voorheen gesien nie, en sal ook nooit weer gesien word nie."
                },
                "3": {
                    "verse_nr": "3",
                    "verse": "Dit is of hulle soos \u2019n vuur alles voor en agter hulle sal verbrand. Voor hulle lyk die land soos die tuin van Eden, maar wanneer hulle daardeur getrek het, lyk dit net soos \u2019n woestyn sonder enige lewe. Niks of niemand kan voor hulle wegvlug nie."
                },
                "4": {
                    "verse_nr": "4",
                    "verse": "Hulle lyk soos oorlogsperde wanneer hulle aankom en hulle hardloop ook net so vinnig."
                },
                "5": {
                    "verse_nr": "5",
                    "verse": "Hulle klink soos strydwaens wat op pad is na die slagveld toe wanneer hulle oor die bergtoppe beweeg. Hulle knetter soos dro\u00eb gras in \u2019n veldbrand. Hulle lyk net soos \u2019n magtige le\u00ebr wat besig is om saam te trek voor die groot geveg."
                },
                "6": {
                    "verse_nr": "6",
                    "verse": "Nasies bewe voor hulle van angs. Almal word bleek van benoudheid!"
                },
                "7": {
                    "verse_nr": "7",
                    "verse": "Hulle val aan soos sterk soldate en klim oor die stadsmure soos opgeleide troepe. Hulle ken net een pad en dit is reguit vorentoe. Nie een van hulle verander van koers"
                },
                "8": {
                    "verse_nr": "8",
                    "verse": "of kom in die ander een se pad nie. Hulle weet presies wat om te doen. Hulle breek deur elke verdediging asof dit nie bestaan nie. Daar is niks wat hulle kan keer nie."
                },
                "9": {
                    "verse_nr": "9",
                    "verse": "Hulle loop die stad plat en hardloop oor al die mure; hulle klouter soos diewe deur die vensters."
                },
                "10": {
                    "verse_nr": "10",
                    "verse": "Die aarde bewe van skrik wanneer hulle aankom en die hemel sidder; dit word pikdonker rondom hulle; dit lyk of die son en die maan nie meer skyn nie en of die sterre al hulle glans verloor het."
                },
                "11": {
                    "verse_nr": "11",
                    "verse": "Die Here voer sy le\u00ebr aan met \u2019n oorlogskreet. Hy roep hulle op om te veg. Dit is \u2019n reusele\u00ebr wat presies doen wat die Here s\u00ea. Die dag van die Here is \u2019n verskriklike dag. Wie sal dit kan oorleef?"
                },
                "12": {
                    "verse_nr": "12",
                    "verse": "Die Here s\u00ea: Verander julle manier van leef, nou dadelik! Draai terug na My toe. Hou op om te eet omdat julle huil en treur oor al julle sonde."
                },
                "13": {
                    "verse_nr": "13",
                    "verse": "Moenie julle klere skeur om te wys julle is jammer oor julle sondes nie. Julle berou moet uit julle binneste uit kom; julle manier van leef moet verander. Kom terug na die Here julle God toe.\nHy is vol goedheid en Hy kry mense gou-gou jammer.\nHy is nie haastig om te straf nie, Hy is vol liefde vir mense.\nHy is bereid om sy straf terug te trek en mense te vergewe."
                },
                "14": {
                    "verse_nr": "14",
                    "verse": "Wie weet of die Here nie dalk van plan sal verander en sal ophou om vir julle kwaad te wees nie! Dalk gee Hy weer vir julle groot oeste. Dan kan julle weer vir die Here julle God offers van koring en wyn bring om Hom te eer."
                },
                "15": {
                    "verse_nr": "15",
                    "verse": "Blaas op trompette in Sion! Roep \u2019n vasdag uit waar almal sonder kos klaarkom om te wys hulle is regtig jammer oor hulle sonde. Roep die gemeente op vir \u2019n vergadering."
                },
                "16": {
                    "verse_nr": "16",
                    "verse": "Kry almal bymekaar. Maak hulle gereed vir \u2019n spesiale byeenkoms. Bring die oumense, die kinders en die babas. Selfs pasgetroude paartjies wat op wittebrood is, moet hierdie vergadering bywoon."
                },
                "17": {
                    "verse_nr": "17",
                    "verse": "Die priesters wat in diens van die Here is, moet tussen die ingang van die tempel en die altaar, daar waar die offers gebring word, gaan staan en huil. Hulle moet ernstig bid: \u201cHere, kry u mense jammer. Moenie toelaat dat ander volke spot met ons wat aan U behoort en vermakerig vir ons vra: \u2018Waar is Israel se God?\u2019 nie.\u201d"
                },
                "18": {
                    "verse_nr": "18",
                    "verse": "Toe het die Here sy mense en sy land jammer gekry."
                },
                "19": {
                    "verse_nr": "19",
                    "verse": "Hy s\u00ea toe: Ek sal sorg dat julle binnekort te veel koring, wyn en olyfolie sal h\u00ea. Dan sal die ander nasies wat My nie ken nie, julle nie langer kan spot nie."
                },
                "20": {
                    "verse_nr": "20",
                    "verse": "Ek sal die sprinkane wat as julle vyand uit die noorde gekom het, van julle af wegjaag die woestyn in. Hulle voorpunt sal Ek in die Dooie See laat verdrink en hulle agterhoede in die Middellandse See. Hulle het te veel van hulleself gedink; daarom sal die slegte reuk van dooie liggame oral in die lug bly hang."
                },
                "21": {
                    "verse_nr": "21",
                    "verse": "Hou dadelik op om bang te wees, ploeglande. Wees baie bly en juig, want die Here het \u2019n groot wonderwerk gedoen."
                },
                "22": {
                    "verse_nr": "22",
                    "verse": "Ook julle, diere van die veld, hou dadelik op om bang te wees, want die weivelde is nou weer groen en daar is vrugte aan die bome. Die vyebome en die wingerde is oortrek van die vrugte."
                },
                "23": {
                    "verse_nr": "23",
                    "verse": "Wees bly, inwoners van Sion, juig tot eer van die Here julle God! Die re\u00ebn wat van Hom af kom, is \u2019n teken dat Hy regtig vir julle omgee. Dit is Hy wat die winterre\u00ebn laat kom het en die lentere\u00ebn weer laat val het, presies soos voorheen."
                },
                "24": {
                    "verse_nr": "24",
                    "verse": "Daar sal hope koring langs die dorsvloer l\u00ea. Die wyn- en olyfperse sal oorloop van die wyn en olie."
                },
                "25": {
                    "verse_nr": "25",
                    "verse": "Ek sal opmaak vir dit wat julle verloor het toe Ek al daardie sprinkane gestuur het om julle oeste te verwoes."
                },
                "26": {
                    "verse_nr": "26",
                    "verse": "Julle sal weer genoeg h\u00ea om te eet. Dan sal julle die Naam van die Here julle God grootmaak en loof vir die wonderlike dinge wat Hy vir julle gedoen het. My volk sal nooit weer so verneder word nie."
                },
                "27": {
                    "verse_nr": "27",
                    "verse": "Dan, Israel, sal julle weet dat Ek regtig by julle is en dat net Ek, die Here, julle God is, niemand anders nie. My volk sal nooit weer so verneder word nie."
                },
                "28": {
                    "verse_nr": "28",
                    "verse": "Nadat al hierdie dinge gebeur het, sal Ek my Gees oor almal laat re\u00ebn. Julle seuns en julle dogters sal my boodskap bekendmaak, presies net soos die profete dit gedoen het. Julle oumense sal drome droom wat van My af kom, en julle jongmense sal bonatuurlike visioene sien waarin Ek met hulle praat."
                },
                "29": {
                    "verse_nr": "29",
                    "verse": "In daardie tyd sal Ek selfs my Gees laat kom op mense wat glad nie belangrik is nie."
                },
                "30": {
                    "verse_nr": "30",
                    "verse": "Ek sal ook buitengewone tekens in die hemelruim en op die aarde laat gebeur. Op die aarde sal daar bloedvergieting, vuur en rookwolke wees."
                },
                "31": {
                    "verse_nr": "31",
                    "verse": "In die hemelruim sal die son en die maan pikdonker word. Dan sal die groot en vreeslike dag van die Here kom."
                },
                "32": {
                    "verse_nr": "32",
                    "verse": "Almal wat die Here ernstig smeek om hulle te help, sal op daardie dag gered word. Presies net soos die Here beloof het, sal Hy daar op die berg Sion en in Jerusalem ingryp om al sy mense te help. Almal wat deur die Here geroep is om aan Hom te behoort, sal definitief deel uitmaak van die mense wat gered word."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "In daardie tyd sal Ek baie goed wees vir al my mense in Juda en Jerusalem, s\u00ea die Here. Maar Ek sal al die ongelowige volke in die vallei van Josafat bymekaarmaak. Daar sal Ek hulle terugkry omdat hulle my volk, Israel, uit hulle eie land verdryf het en my land vir hulleself gevat het."
                },
                "2": {
                    "verse_nr": "2",
                    "verse": "In daardie tyd sal Ek baie goed wees vir al my mense in Juda en Jerusalem, s\u00ea die Here. Maar Ek sal al die ongelowige volke in die vallei van Josafat bymekaarmaak. Daar sal Ek hulle terugkry omdat hulle my volk, Israel, uit hulle eie land verdryf het en my land vir hulleself gevat het."
                },
                "3": {
                    "verse_nr": "3",
                    "verse": "Daardie slegte spul het mos lootjies getrek om te sien wie van hulle my volk sou kry om as slawe vir hulle te kom werk. Hulle het jong seuns en dogters as slawe verkoop om prostitute en drank in die hande te kry."
                },
                "4": {
                    "verse_nr": "4",
                    "verse": "En julle, Tirus en Sidon, en al die woonplekke van die Filistyne, wat probeer julle aan My doen? Dink julle miskien dat julle My kan terugkry oor iets wat Ek gedoen het? Wel, dan wag daar \u2019n groot verrassing op julle! Pas op, want voor julle julle o\u00eb kan uitvee, gaan Ek julle onderstebo loop. Ek sal al julle slegte planne teen julle gebruik!"
                },
                "5": {
                    "verse_nr": "5",
                    "verse": "Julle het al die silwer en goud en kosbare skatte wat aan My behoort, weggevat en in julle heidense tempels gaan sit."
                },
                "6": {
                    "verse_nr": "6",
                    "verse": "Julle het die mense van Juda en Jerusalem ver uit hulle land weggevat en hulle aan die Grieke verkoop."
                },
                "7": {
                    "verse_nr": "7",
                    "verse": "Maar Ek sal hulle laat terugkom van al daardie plekke af waarheen julle hulle as slawe verkoop het. En dan gaan Ek presies dieselfde met julle doen as wat julle met hulle gedoen het."
                },
                "8": {
                    "verse_nr": "8",
                    "verse": "Ek sal julle seuns en dogters aan die mense van Juda verkoop. Hulle sal julle kinders weer aan die mense van Skeba verkoop, wat ver van hier af bly. Dit beloof Ek, die Here!"
                },
                "9": {
                    "verse_nr": "9",
                    "verse": "Gee die volgende boodskap vir al die volke wat nie in My glo nie: Maak julle reg vir oorlog! Roep al julle dapper manne. Kry julle soldate gereed om aan te val!"
                },
                "10": {
                    "verse_nr": "10",
                    "verse": "Verander julle ploe\u00eb in swaarde en julle snoeisk\u00eare in spiese. Selfs die swakstes onder julle moet opgelei word om soos dapper soldate te veg."
                },
                "11": {
                    "verse_nr": "11",
                    "verse": "Julle moet gou maak. Maak al die volke uit die omgewing bymekaar en bring hulle af na die vallei toe.\nEn nou, Here, stuur u magtige le\u00ebr om al daardie mense aan te val!"
                },
                "12": {
                    "verse_nr": "12",
                    "verse": "Ek, die Here, s\u00ea: Al die ongelowige volke moet hulle soldate bymekaarmaak en aftrek na die vallei van Josafat toe. Daar sal Ek as Regter optree om hulle almal te straf."
                },
                "13": {
                    "verse_nr": "13",
                    "verse": "Hulle sondes is so verskriklik. Hulle moet afgesny word soos ryp koring met \u2019n sekel afgesny word. Hulle moet fyngetrap word soos \u2019n mens druiwe in \u2019n parskuip trap totdat die wyn oor al die kante stroom."
                },
                "14": {
                    "verse_nr": "14",
                    "verse": "Hordes mense wag nou daar op die plek waar die Here se vyande bymekaar is. Binnekort sal die groot dag van die Here aanbreek wanneer Hy eens en vir altyd met hulle sal afreken."
                },
                "15": {
                    "verse_nr": "15",
                    "verse": "Die son en die maan sal pikdonker word en die sterre sal ophou skyn."
                },
                "16": {
                    "verse_nr": "16",
                    "verse": "Dan sal die Here se stem soos die gebrul van \u2019n leeu uit Sion opklink. Sy magtige stem daar uit Jerusalem sal die hemel en aarde van vrees laat bewe. Maar vir sy eie mense sal die Here soos \u2019n wegkruipplek wees waar hulle veilig is teen gevaar. Die Here sal vir hulle wees soos \u2019n stad met ho\u00eb, bre\u00eb mure wat hulle beskerm teen al hulle vyande."
                },
                "17": {
                    "verse_nr": "17",
                    "verse": "In daardie tyd sal julle besef dat Ek, die Here julle God, daar van my berg Sion af heers. Dan sal Jerusalem se mense volledig aan My behoort en doen wat Ek s\u00ea. Geen volk wat My verwerp, sal dit ooit weer inneem nie."
                },
                "18": {
                    "verse_nr": "18",
                    "verse": "In daardie tyd sal die berge vol wingerde wees en daar sal beeste op al die heuwels loop. Al die stroompies in Juda sal vol water wees. In die Here se woonplek sal daar \u2019n fontein opborrel. Die water sal van daar af afloop na die dro\u00eb vallei van Sittim toe wat te min water het."
                },
                "19": {
                    "verse_nr": "19",
                    "verse": "Egipte sal dan \u2019n dro\u00eb wildernis word en Edom \u2019n verlate woestyn, want hulle het Juda se inwoners aangeval en onskuldige mense doodgemaak."
                },
                "20": {
                    "verse_nr": "20",
                    "verse": "Maar Juda en Jerusalem sal altyd vol mense wees."
                },
                "21": {
                    "verse_nr": "21",
                    "verse": "Ek sal al my mense se sondes vergewe. Selfs daardie sondes wat Ek nou nog teen hulle hou, sal Ek afskryf en nie weer daaraan dink nie. In daardie tyd sal Ek, die Here, op Sion bly en my krag van daar af bekendmaak."
                }
            }
        }
    }
}