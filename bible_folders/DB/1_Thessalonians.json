{
    "version": "DB",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Van Paulus en Silvanus en Timoteus.\nOns groet julle almal daar in die kerk in Tessalonika. Julle ken God as Vader en julle glo in die Here Jesus Christus.\nMag julle elke dag God se goedheid beleef. En mag julle ook sy vrede in julle lewe ervaar."
                },
                "2": {
                    "verse_nr": "2",
                    "verse": "Elke keer wanneer ek met God oor julle elkeen praat, is daar net een woord op my lippe: Dankie!"
                },
                "3": {
                    "verse_nr": "3",
                    "verse": "Ek vertel oor en oor vir God ons Vader hoe julle julle geloof uitleef in alles wat julle doen. Julle liefde vir ander mense vra baie groot opofferings van julle. En julle hou ook onverskrokke vas aan ons Here Jesus Christus se beloftes dat Hy terugkom."
                },
                "4": {
                    "verse_nr": "4",
                    "verse": "My broers en susters, julle doen al di\u00e9 wonderlike dinge omdat God julle baie liefhet. Hy het julle uitgekies om sy kinders te wees."
                },
                "5": {
                    "verse_nr": "5",
                    "verse": "Die goeie nuus oor Christus wat ons daar by julle gepreek het, was nie maar net \u2019n klompie mooi woorde nie. Nee, die Heilige Gees het ons prediking kragtig in julle lewens gebruik. Hyself het julle oortuig om in Christus te glo.\nJulle onthou nog baie goed hoe ons daar by julle opgetree het. Julle weet mos dit het net oor julle redding gegaan, oor niks anders nie!"
                },
                "6": {
                    "verse_nr": "6",
                    "verse": "Julle het gou-gou ons voorbeeld begin volg. Daarom is julle nou, net soos ons, volgelinge van die Here.\nEk weet dit was glad nie vir julle maklik om Christene te word nie. Onder baie moeilike omstandighede het julle begin glo. Tog het julle die goeie nuus met groot blydskap aanvaar. Dit is net die Heilige Gees wat sulke blydskap in \u2019n mens se lewe kan bring."
                },
                "7": {
                    "verse_nr": "7",
                    "verse": "Julle is \u2019n voorbeeld vir al die ander Christene in die Romeinse provinsies Masedoni\u00eb en Agaje"
                },
                "8": {
                    "verse_nr": "8",
                    "verse": "want van julle af is die woord van die Here oral in di\u00e9 twee provinsies versprei. Ja, nie net daar nie, maar sommer op baie ander plekke het ander mense gehoor van julle geloof in God. Ek het nie genoeg woorde om vir julle te s\u00ea hoe bly ek hieroor is nie!"
                },
                "9": {
                    "verse_nr": "9",
                    "verse": "Oral waar ek kom, praat die mense oor hoe hartlik julle ons ontvang het. Hulle vertel vir ons dat julle al julle dooie afgode laat staan het om die lewende en enigste ware God te dien."
                },
                "10": {
                    "verse_nr": "10",
                    "verse": "Die mense vertel ook dat julle baie uitsien na die dag dat Jesus uit die hemel na ons toe sal terugkeer.\nJesus is God se eie Seun. God self het Hom uit die dood laat opstaan. Net Jesus kan ons red van die oordeel van God op die laaste dag."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "My liewe broers en susters, julle weet self dat my besoek daar by julle goed afgeloop het. Baie mense het tot bekering gekom toe hulle die goeie nuus gehoor het."
                },
                "2": {
                    "verse_nr": "2",
                    "verse": "Net voor ek en my helpers daar na julle toe gekom het, was ons eers in die stad Filippi. Ongelowige mense het ons daar verskriklik slegges\u00ea en mishandel, maar dit het ons glad nie ondergekry nie. God het ons geloof sterk gemaak. Daarom was ons nie bang om na julle toe te gaan nie. Tog was dit nie so maklik om die goeie nuus in julle stad te preek nie. Die mense het ons baie swaar laat leef."
                },
                "3": {
                    "verse_nr": "3",
                    "verse": "Ons het aanhou preek en vir die mense ges\u00ea om te glo. Ons het nie ons prediking skielik afgewater of verdraai om onsself te pas nie. Ons het nie geheime agendas nie."
                },
                "4": {
                    "verse_nr": "4",
                    "verse": "Nee, God self het ons uitgesoek vir hierdie wonderlike roeping. Hy het die evangelie in ons hande toevertrou. Ons s\u00ea daarom net wat Hy vir ons s\u00ea. Ons probeer nie om in mense se goeie boekies te wees nie. Ons doen net wat God van ons verwag. Hy weet wat die diepste motiewe van ons hart is."
                },
                "5": {
                    "verse_nr": "5",
                    "verse": "Ons sal nooit dinge s\u00ea om by mense gewild te probeer wees nie. Julle weet dit al teen di\u00e9 tyd. Ons probeer ook nie op skelm maniere geld maak uit die evangelie nie. God is ons getuie. Hy ken ons harte."
                },
                "6": {
                    "verse_nr": "6",
                    "verse": "Ook soek ons nie na die erkenning van mense nie, nie julle s\u2019n nie en ook nie ander mense s\u2019n nie."
                },
                "7": {
                    "verse_nr": "7",
                    "verse": "Natuurlik kon ek my gesag daar by julle misbruik het as ek regtig wou. Ek is immers deur Christus self as sy apostel aangestel. Maar ek was glad nie kwaai met julle nie. Allesbehalwe. Ek het julle vertroetel en mooi versorg, net soos \u2019n liefdevolle mamma wat haar kindertjies borsvoed."
                },
                "8": {
                    "verse_nr": "8",
                    "verse": "Ek gee ontsettend baie om vir julle almal. Daarom was dit vir my \u2019n groot voorreg om die goeie nuus wat direk van God af kom, met julle elkeen te deel. Weet julle, ek sou selfs my eie lewe vir julle opgeoffer het omdat ek julle met my hele hart liefhet."
                },
                "9": {
                    "verse_nr": "9",
                    "verse": "Julle onthou seker nog hoe hard ek daar by julle geswoeg en gesweet het. Tussen al my preke deur het ek my eie inkomste verdien. Ek het dit gedoen omdat ek nie \u2019n finansi\u00eble las op julle skouers wou laai terwyl ek die goeie nuus oor God aan julle bekendmaak nie."
                },
                "10": {
                    "verse_nr": "10",
                    "verse": "Julle weet dat nie ek of een van my helpers \u2019n voet verkeerd gesit het daar by julle nie. God weet dit ook. Ons het alles gedoen wat Hy van ons verwag."
                },
                "11": {
                    "verse_nr": "11",
                    "verse": "Ons het nie een van julle sleg behandel nie. Soos \u2019n pa wat mooi met sy kinders praat en hulle aanmoedig om die regte dinge te doen, het ons mooi met julle almal gepraat. Ons het by julle gepleit om God te verheerlik deur alles wat julle doen en s\u00ea. Hy self het julle uitgesoek om deel te wees van sy hemelse koninkryk en om te deel in sy heerlikheid."
                },
                "12": {
                    "verse_nr": "12",
                    "verse": "Ons het nie een van julle sleg behandel nie. Soos \u2019n pa wat mooi met sy kinders praat en hulle aanmoedig om die regte dinge te doen, het ons mooi met julle almal gepraat. Ons het by julle gepleit om God te verheerlik deur alles wat julle doen en s\u00ea. Hy self het julle uitgesoek om deel te wees van sy hemelse koninkryk en om te deel in sy heerlikheid."
                },
                "13": {
                    "verse_nr": "13",
                    "verse": "Ek kan nie ophou om vir God dankie te s\u00ea oor julle nie. Toe julle begin glo het wat ons vir julle oor God vertel het, het julle nie slegs \u2019n paar menslike opinies oor God aanvaar nie. Nee, julle het die lewende God se woord aangeneem. En julle is reg, want dit is regtig die woord van God. Hy self werk nou in julle almal wat glo."
                },
                "14": {
                    "verse_nr": "14",
                    "verse": "My broers en susters, julle weet teen hierdie tyd ook van die gemeentes van God daar in Judea. Net soos julle behoort hulle ook aan Jesus Christus. En, net soos hulle daar in Judea onder die Jode moes ly as gevolg van hulle geloof, ly julle nou ook onder julle eie volksgenote."
                },
                "15": {
                    "verse_nr": "15",
                    "verse": "Daardie Jode wat die kerk nou so vervolg, het ons Here Jesus en God se boodskappers doodgemaak. Hulle tree teen God se wil op. Ja, hulle is niks minder nie as vyande van die mensdom."
                },
                "16": {
                    "verse_nr": "16",
                    "verse": "Hulle het hulle bes gedoen om my te probeer keer om die goeie nuus aan mense uit ander volke te preek sodat hulle ook gered kon word. Daardeur het hulle hulle eie graf gegrawe. Hulle beker loop oor van sonde! Daarom het God se oordeel hulle reeds begin tref."
                },
                "17": {
                    "verse_nr": "17",
                    "verse": "My liewe broers en susters, ons was skaars weg daar by julle, toe begin ek al na julle verlang. Julle was die hele tyd in my gedagtes. Later het ek so baie aan julle gedink dat ek besluit het ek moet julle eenvoudig weer sien."
                },
                "18": {
                    "verse_nr": "18",
                    "verse": "Ek het toe begin planne maak om weer in Tessalonika uit te kom. Weet julle, ek het hard probeer om na julle toe te kom, maar Satan het elke keer \u2019n stokkie voor my planne gesteek."
                },
                "19": {
                    "verse_nr": "19",
                    "verse": "Ek is verskriklik trots op julle, want ek weet julle is op pad na God se nuwe w\u00eareld. Op daardie dag wanneer ons Here Jesus terugkeer, sal my hart oorloop van blydskap as ons voor Hom staan. Julle sal die bewys wees dat ek my werk vir die Here goed gedoen het. Dan sal ek nie my kop in skaamte hoef te laat sak nie."
                },
                "20": {
                    "verse_nr": "20",
                    "verse": "Ek sal trots vir Christus kan s\u00ea dat julle voluit vir Hom geleef het. Ek kan nie genoeg vir julle s\u00ea hoe bly ek oor julle almal is nie."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Maar wag, ek was nog besig om julle te vertel hoe ek probeer het om na julle toe te kom."
                },
                "2": {
                    "verse_nr": "2",
                    "verse": "Toe ek in Atene gepreek het, het ek later so baie na julle verlang dat ek op die ou end besluit het om Timoteus na julle toe te stuur. Hy is \u2019n dierbare broer van ons almal. Hy staan saam met my in God se diens en help my om die goeie nuus oor Christus oral bekend te maak.\nEk het Timoteus na julle toe gestuur om julle geloof sterk te maak en om julle aan te moedig om voluit op die Here se pad te bly stap."
                },
                "3": {
                    "verse_nr": "3",
                    "verse": "Ek wil nie h\u00ea julle moet ophou glo nie, veral nie omdat julle nou begin ly vir julle geloof nie. Onthou, die Here het ges\u00ea dat ons vervolg sal word omdat ons glo."
                },
                "4": {
                    "verse_nr": "4",
                    "verse": "Toe ek nog daar by julle was, het ek dikwels ges\u00ea dat ons almal moet ly. Dit het toe presies net so gebeur."
                },
                "5": {
                    "verse_nr": "5",
                    "verse": "In elk geval, toe ek dit nie meer kon uithou van verlange na julle nie, het ek besluit om Timoteus na julle toe te stuur. Ek wou baie graag weet of julle nog glo. Ek was benoud dat die groot verleier julle dalk verlei het om terug te val in julle ou sondes. Dan was al ons harde werk daarmee heen."
                },
                "6": {
                    "verse_nr": "6",
                    "verse": "Maar toe Timoteus daar van julle af terugkom, het hy goeie nuus vir my gehad. Hy het kom vertel dat julle vertroue in die Here sterk is en dat julle vir mekaar lief is. Boonop het julle die mooiste herinneringe aan my en verlang julle om my weer te sien; net soos ek ook na julle almal verlang."
                },
                "7": {
                    "verse_nr": "7",
                    "verse": "Tussen al die vervolging en swaarkry deur wat ek moet verduur, het die nuus dat julle steeds glo my sommer baie moed gegee."
                },
                "8": {
                    "verse_nr": "8",
                    "verse": "Nou leef ek weer met \u2019n glimlag omdat julle steeds op die Here se pad stap."
                },
                "9": {
                    "verse_nr": "9",
                    "verse": "Hoe kan ek ooit vir God genoeg dankie s\u00ea vir julle almal? Julle verander my gebede in een groot fees! Want ek hou net aan om dank aan ons wonderlike God te bring oor julle. My lewe loop oor van vreugde oor julle!"
                },
                "10": {
                    "verse_nr": "10",
                    "verse": "In dieselfde asem bid ek nog die hele tyd baie ernstig dat God dit vir my moontlik sal maak om weer daar by julle uit te kom. Ek wil julle baie graag weer sien. Ek moet julle geloof nog sterker maak sodat daar niks in julle geestelike toerusting sal ontbreek nie."
                },
                "11": {
                    "verse_nr": "11",
                    "verse": "Ek vertrou op ons God en Vader en op ons Here Jesus om my op die regte tyd daar na julle toe te laat kom."
                },
                "12": {
                    "verse_nr": "12",
                    "verse": "My gebed is dat die Here julle baie lief vir mekaar sal maak. En ook vir ander mense. Mag julle liefde net sterker en sterker word. Julle moet net so lief wees vir ander as wat ek nou vir julle is."
                },
                "13": {
                    "verse_nr": "13",
                    "verse": "Ek bid dat julle lewe van binne af sal verander sodat julle die hele tyd net vir God sal leef. Dan sal daar nie \u2019n enkele krapmerk van die sonde in julle lewe te sien wees as julle op die laaste dag voor God ons Vader moet gaan staan nie. Op daardie dag wanneer ons Here Jesus en almal wat aan Hom behoort, terugkeer, sal julle spesiaal aan God toegewy wees. Dit is die waarheid!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "My liewe broers en susters, ek het julle geleer presies hoe julle moet leef om God se hart bly te maak. En julle doen dit ook. Nou vra ek julle baie ernstig in die Naam van die Here Jesus, span julle selfs nog meer in om al hierdie dinge te doen."
                },
                "2": {
                    "verse_nr": "2",
                    "verse": "Julle onthou wat ek alles vir julle geleer het. Dit kom direk van die Here Jesus af. Daarom moet julle dit asseblief ook doen."
                },
                "3": {
                    "verse_nr": "3",
                    "verse": "God wil h\u00ea julle moet julle lewe voltyds aan Hom wy. Moenie deel h\u00ea aan enige seksuele sondes wat teen God se wil indruis nie."
                },
                "4": {
                    "verse_nr": "4",
                    "verse": "Julle en julle huweliksmaats is eksklusief aan mekaar gegee. Behandel mekaar met groot respek."
                },
                "5": {
                    "verse_nr": "5",
                    "verse": "Julle huwelik moet so kosbaar wees dat daar geen tyd of plek vir verkeerde seksuele begeertes in julle lewe is nie. Ongelowiges wat hulle nie aan God steur nie, vang al daardie vieslike dinge aan."
                },
                "6": {
                    "verse_nr": "6",
                    "verse": "Ek waarsku julle, moenie julle aan verkeerde seksuele gedrag skuldig maak nie. Onder geen omstandighede mag julle \u2019n skelm verhouding met \u2019n ander gelowige se huweliksmaat h\u00ea nie. Onthou, die Here sien dit raak. Hy straf sulke sondes."
                },
                "7": {
                    "verse_nr": "7",
                    "verse": "God gee glad nie aan ons die reg om seksueel losbandig te leef nie. Inteendeel, ons hele lewe moet wys dat ons nou aan Hom behoort."
                },
                "8": {
                    "verse_nr": "8",
                    "verse": "Mense wat hulle nie steur aan wat ek s\u00ea nie, maak \u2019n bespotting van God wat sy Heilige Gees aan julle gegee het."
                },
                "9": {
                    "verse_nr": "9",
                    "verse": "Ek het nie nodig om nog iets te s\u00ea oor hoe julle mekaar as gelowiges moet liefh\u00ea nie. God self het julle geleer hoe om mekaar lief te h\u00ea."
                },
                "10": {
                    "verse_nr": "10",
                    "verse": "Ek weet julle is regtig lief vir al die gelowiges daar in die provinsie Masedoni\u00eb. Maar, my liewe broers en susters, ek vra julle baie ernstig, gee asseblief nog meer vir ander gelowiges om."
                },
                "11": {
                    "verse_nr": "11",
                    "verse": "Leef op so \u2019n manier dat ander mense vir julle respek sal h\u00ea. Leef rustig en sorg self vir julle gesin. Verdien julle geld deur self daarvoor te werk. Ek het hierdie dinge vir julle ges\u00ea toe ek by julle was."
                },
                "12": {
                    "verse_nr": "12",
                    "verse": "As julle dit doen, sal ander mense wat nie aan die kerk behoort nie, ook respek vir julle h\u00ea. Boonop sal julle dan ook genoeg h\u00ea om van te leef sodat julle niemand in die o\u00eb hoef te kyk nie."
                },
                "13": {
                    "verse_nr": "13",
                    "verse": "My broers en susters, ek wil nie h\u00ea julle moet vrae h\u00ea oor wat gaan gebeur met di\u00e9 gelowiges wat reeds dood is op daardie dag wanneer Christus terugkom na die w\u00eareld toe nie. Moenie so hartseer wees soos ongelowiges wat geen hoop het wanneer hulle geliefdes doodgaan nie."
                },
                "14": {
                    "verse_nr": "14",
                    "verse": "Ons glo mos dat Jesus aan die kruis dood is en dat Hy daarna uit die dood opgestaan het. Net so sal God almal wat voor hulle dood in Jesus geglo het, saam met Hom bring wanneer Hy weer na ons toe kom."
                },
                "15": {
                    "verse_nr": "15",
                    "verse": "Die Here het ges\u00ea dat ons wat nog lewe op daardie dag wanneer die Here terugkom, glad nie belangriker of beter daaraan toe sal wees as die gelowiges wat reeds dood is nie."
                },
                "16": {
                    "verse_nr": "16",
                    "verse": "Wanneer God beveel dat die laaste dag aanbreek, sal die heel belangrikste engel in die hemel skielik kliphard uitroep. God se hemelse trompet sal ook begin blaas. Terwyl dit gebeur, sal die Here na die aarde toe kom. Al die Christene wat reeds dood is, sal lewendig word."
                },
                "17": {
                    "verse_nr": "17",
                    "verse": "Dan sal ons wat nog lewe saam met hierdie gelowiges weggeneem word op die wolke. Ons almal sal die Here in die lug ontmoet. Daarna sal ons almal vir altyd by die Here bly."
                },
                "18": {
                    "verse_nr": "18",
                    "verse": "Vertel hierdie goeie nuus vir ander gelowiges en moedig mekaar aan om dit te glo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "My broers en susters, dis nie vir my nodig om met julle te praat oor presies wanneer die Here gaan terugkeer, of wat alles sal gebeur as Hy terugkeer nie."
                },
                "2": {
                    "verse_nr": "2",
                    "verse": "Julle weet teen hierdie tyd baie goed dat die dag waarop die Here terugkom net so onverwags sal plaasvind soos \u2019n dief wat in die middel van die nag by jou huis kom inbreek."
                },
                "3": {
                    "verse_nr": "3",
                    "verse": "Baie mense sal nog s\u00ea: \u201cAg nee wat, alles is veilig,\u201d dan val alles rondom hulle skielik inmekaar. Hierdie mense sal begin skree van die pyn, net soos \u2019n vrou wat op die punt staan om geboorte te gee. Maar dit sal niks help nie. Niemand sal op daardie dag wegkom nie."
                },
                "4": {
                    "verse_nr": "4",
                    "verse": "Gelukkig is ek nie oor julle bekommerd nie, my broers en susters. Julle leef nie in die donker nie; daarom sal die dag van die Here julle nie onkant betrap nie."
                },
                "5": {
                    "verse_nr": "5",
                    "verse": "Julle sal gereed wees, want julle leef altyd in die Here se lig. Ons as gelowiges is immers dagmense, nie nagmense nie. Ons het niks om vir Hom weg te steek nie."
                },
                "6": {
                    "verse_nr": "6",
                    "verse": "Ons mag nie aan die slaap wees soos daardie mense wat niks met die Here te doen wil h\u00ea nie. Nee, ons moet helder wakker wees. Ons moet reg leef."
                },
                "7": {
                    "verse_nr": "7",
                    "verse": "Die sonde is soos \u2019n slaappil. Dit sus mense aan die slaap. Daarom strompel daardie spul wat hulle aan drank oorgee soos slaapwandelaars van die een dronkpartytjie na die ander."
                },
                "8": {
                    "verse_nr": "8",
                    "verse": "Gelukkig het die Here ons uit ons slaap wakker gemaak. Ons is dagmense wat die Here se spesiale wapens moet aantrek.\nGeloof en liefde is die eerste spesiale wapen wat die Here vir ons gee om ons hart soos \u2019n pantser te beskerm. Ons moet al ons vertroue in God stel om ons te lei. Die tweede wapen wat die Here ons gee, is \u2019n vaste oortuiging hier binne-in ons dat ons onderweg is na die Here se w\u00eareld. Dit pas soos \u2019n sterk helm op ons kop."
                },
                "9": {
                    "verse_nr": "9",
                    "verse": "God het besluit dat ons nooit in der ewigheid aan sy straf onderwerp sal word nie, maar dat ons deur die Here Jesus Christus gered word."
                },
                "10": {
                    "verse_nr": "10",
                    "verse": "Daarom het Hy in ons plek gesterf. Dit maak nie saak of ons nog lewe op die dag wanneer Hy terugkom en of ons al dood is nie; ons plek daar by Christus is klaar bespreek. Ons gaan vir altyd saam met Hom leef."
                },
                "11": {
                    "verse_nr": "11",
                    "verse": "Julle moet asseblief met mekaar gesels oor al die dinge wat ek nou vir julle ges\u00ea het. Praat mekaar moed in. Ek weet julle doen dit. Maar hou asseblief daarmee aan!"
                },
                "12": {
                    "verse_nr": "12",
                    "verse": "Broers en susters, ek wil julle mooi vra om groot respek vir al die leiers in die kerk te h\u00ea. Onthou, die Here het hulle aangestel om sy wil aan julle bekend te maak. As julle die spoor byster raak, moet hulle julle aanspreek, en as julle swaarkry, moet hulle julle vertroos."
                },
                "13": {
                    "verse_nr": "13",
                    "verse": "Wees baie lief vir hulle en sien op na hulle.\nMoet asseblief nie onder mekaar stry en baklei nie."
                },
                "14": {
                    "verse_nr": "14",
                    "verse": "Ek wil julle ook daaraan herinner dat julle \u2019n plig het teenoor ander Christene. S\u00ea vir daardie mense wat moeilikheid in die kerk veroorsaak om dadelik daarmee op te hou. Praat Christene wie se geloof klein is moed in. Ondersteun die gelowiges wat nog nie mooi verstaan waaroor ons geloof gaan nie. Wees geduldig met almal met wie julle te doen kry."
                },
                "15": {
                    "verse_nr": "15",
                    "verse": "S\u00ea vir ander gelowiges om nie wraak te neem nie. As iemand iets leliks aan hulle gedoen het, mag hulle nie iets leliks terugdoen nie. Sorg eerder dat julle van vroeg tot laat goeie dinge aan mekaar en aan ander mense buite die kerk doen."
                },
                "16": {
                    "verse_nr": "16",
                    "verse": "Wees altyd vol blydskap."
                },
                "17": {
                    "verse_nr": "17",
                    "verse": "Praat met die Here elke keer as julle die kans het. Moet nooit moeg word om te bid nie. Hy hoor!"
                },
                "18": {
                    "verse_nr": "18",
                    "verse": "Wees heeltyd dankbaar teenoor God, wat ook al met julle gebeur. Dan stap julle op die pad wat God vir julle beplan het toe julle in Christus Jesus begin glo het."
                },
                "19": {
                    "verse_nr": "19",
                    "verse": "Moenie julle doof hou wanneer die Gees met julle praat nie. Luister fyn na sy stem."
                },
                "20": {
                    "verse_nr": "20",
                    "verse": "Moenie die profetiese boodskappe van ander oorhaastig van die tafel vee nie. Luister na alles wat hulle s\u00ea"
                },
                "21": {
                    "verse_nr": "21",
                    "verse": "maar wees versigtig. Stel vas of dit regtig van die Here af kom. B\u00eare al daardie boodskappe wat wel van God af kom in julle hart, en gaan doen dit"
                },
                "22": {
                    "verse_nr": "22",
                    "verse": "maar bly weg van boodskappe wat julle op die verkeerde pad kan lei."
                },
                "23": {
                    "verse_nr": "23",
                    "verse": "Ek bid dat God, wat vrede tussen ons en Hom gemaak het, julle lewe geheel en al vir Hom opsy sal sit. Mag Hy julle met alles binne-in julle oppas tot op daardie dag dat ons Here Jesus Christus weer kom. Mag Hy julle op \u2019n dag silwerskoon voor Christus laat staan, sonder \u2019n spikkeltjie sonde in julle lewe."
                },
                "24": {
                    "verse_nr": "24",
                    "verse": "Ek weet God sal my gebed verhoor, want Hy hou sy woord. Toe Hy julle sy kinders gemaak het, het Hy belowe dat Hy die hele tyd by julle sal wees tot op die heel laaste dag."
                },
                "25": {
                    "verse_nr": "25",
                    "verse": "My liewe broers en susters, sal julle asseblief ook vir my en my helpers bid?"
                },
                "26": {
                    "verse_nr": "26",
                    "verse": "Julle moet mekaar vriendelik ontvang. Soen mekaar met \u2019n heilige soen as julle saamkom soos wat dit by Christene pas."
                },
                "27": {
                    "verse_nr": "27",
                    "verse": "En ek versoek julle baie ernstig in die Naam van die Here dat hierdie brief by julle byeenkomste aan al die gelowiges voorgelees word."
                },
                "28": {
                    "verse_nr": "28",
                    "verse": "Die oorvloedige goedheid van ons Here Jesus Christus is by julle, nou en vir altyd."
                }
            }
        }
    }
}