{
    "version": "DB",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Van Jakobus. Iemand wat God en die Here Jesus Christus dien met alles wat hy het. Almal wat oor hierdie w\u00eareld versprei is en aan God behoort, moet die brief lees. Dit is vir julle bedoel."
                },
                "2": {
                    "verse_nr": "2",
                    "verse": "My liewe mede-Christene, wees opgewonde as julle geloof by elke geleentheid getoets word. Julle weet mos hoe goed dit vir julle geestelike lewe kan wees."
                },
                "3": {
                    "verse_nr": "3",
                    "verse": "Die slegte dinge wat met julle gebeur, toets of julle werklik die Here vertrou. As dit met julle sleg gaan, leer julle juis om nader aan die Here te leef."
                },
                "4": {
                    "verse_nr": "4",
                    "verse": "Julle moet die Here toelaat om julle deur hierdie dinge te leer wat dit beteken om altyd net op Hom te vertrou, kom wat wil. So sal julle geestelike grootmense word wat weet hoe om in elke situasie reg op te tree."
                },
                "5": {
                    "verse_nr": "5",
                    "verse": "As julle egter in \u2019n situasie kom waar julle twyfel oor wat die regte ding is om te doen, gaan vra vir God. Hy sal nie snaaks van julle dink of julle verwyt omdat julle onseker is hoe om vir Hom te leef nie. Hy sal julle eerder help met alles wat julle nodig het. Gaan vra; Hy sal gee."
                },
                "6": {
                    "verse_nr": "6",
                    "verse": "Maar een ding moet julle dan nie doen nie. Moenie twyfel dat God julle regtig sal help nie. Verwag en weet vir seker dat Hy sal help. Mense wat twyfel of God regtig na hulle sal luister, is soos golwe op die see. Die wind waai daardie golf heen en weer. Die een oomblik sien jy dit en die volgende oomblik is dit weg."
                },
                "7": {
                    "verse_nr": "7",
                    "verse": "Dit is \u2019n goeie voorbeeld van iets wat g\u2019n koers of sekerheid het nie. Di\u00e9 voorbeeld pas by iemand wat gedurig twyfel of die Here hom regtig gaan help. Vir so iemand sal die Here nie veel beteken nie, want nes hy gebid het dat die Here hom moet help, swaai hy om en s\u00ea dat dit nie kan of sal gebeur nie. En wat help dit?"
                },
                "8": {
                    "verse_nr": "8",
                    "verse": "Dit is \u2019n goeie voorbeeld van iets wat g\u2019n koers of sekerheid het nie. Di\u00e9 voorbeeld pas by iemand wat gedurig twyfel of die Here hom regtig gaan help. Vir so iemand sal die Here nie veel beteken nie, want nes hy gebid het dat die Here hom moet help, swaai hy om en s\u00ea dat dit nie kan of sal gebeur nie. En wat help dit?"
                },
                "9": {
                    "verse_nr": "9",
                    "verse": "God werk anders as ons met mense. Vir Hom is daardie arm man of vrou wat in nederige omstandighede bly, baie belangrik. Vir julle met wie dit so gaan, moet dit baie moed gee. Die rykes in die groot huise moet weet dat die status wat geld gee, nie by God tel nie."
                },
                "10": {
                    "verse_nr": "10",
                    "verse": "Sulke mense moet liewer laag by God se voete gaan sit met die besef van hoe klein hulle eintlik voor God is. En weet julle hoekom? Laat ek \u2019n voorbeeld gebruik. Rykdom of status hou nie lank nie, net soos \u2019n wilde blommetjie in die veld. In die oggend lyk die blommetjie te pragtig."
                },
                "11": {
                    "verse_nr": "11",
                    "verse": "Maar dan begin die son bak. Teen die middag hang daardie mooi blommetjie verlep en teen die aand is daar niks van hom oor nie. Die blaartjies l\u00ea saam met die mooiheid van die blommetjie verskroei op die grond. So is die pad van rykdom. Die ryk man sal tussen al sy status en geld ook maar soos die blommetjie verlep en sterf. En wat help dit alles hom dan?"
                },
                "12": {
                    "verse_nr": "12",
                    "verse": "Die Here gebruik slegte of moeilike dinge in ons lewe om te kyk of ons lojaal aan Hom gaan bly. Ware geluk is om di\u00e9 toets met vlie\u00ebnde vaandels te slaag. God noem sulke mense wenners in die lewe. Hy sal hulle deel van sy familie maak. Hulle sal vir altyd by God kan bly omdat hulle deur hulle optrede gewys het hoe lief hulle Hom het."
                },
                "13": {
                    "verse_nr": "13",
                    "verse": "Een fout moet ons egter nie maak nie. Ek kan nie s\u00ea dat God die Een is wat al die slegte dinge oor my bring net om my te toets nie. Met sulke speletjies hou God Hom nie op nie. Dit is nie asof die een of ander bose mag God aan sulke toetse kan onderwerp of dat God mense daaraan onderwerp nie."
                },
                "14": {
                    "verse_nr": "14",
                    "verse": "Nee, dinge wat \u2019n geestelike stryd in jou lewe veroorsaak, is jou eie skuld. Die mens begin aan allerhande verkeerde dinge dink en wil dit dan net doen.\nSoos \u2019n kind wat agter \u2019n skoenlapper aanhardloop, lok die verkeerde gedagtes die persoon al hoe dieper die moeilikheid in. Dan word jou Christenskap voor \u2019n toets gestel. Jy moet kies. As jy kies om op die verkeerde pad aan te gaan, sal jy later nie net oor die verkeerde dinge dink nie, maar dit ook begin doen. En hoe meer jy dit doen, hoe meer sal jy dit wil doen. So werk die sonde met \u2019n mens. Dit is die pad na die afgrond, die afgrond van godverlatenheid en die dood."
                },
                "15": {
                    "verse_nr": "15",
                    "verse": "Nee, dinge wat \u2019n geestelike stryd in jou lewe veroorsaak, is jou eie skuld. Die mens begin aan allerhande verkeerde dinge dink en wil dit dan net doen.\nSoos \u2019n kind wat agter \u2019n skoenlapper aanhardloop, lok die verkeerde gedagtes die persoon al hoe dieper die moeilikheid in. Dan word jou Christenskap voor \u2019n toets gestel. Jy moet kies. As jy kies om op die verkeerde pad aan te gaan, sal jy later nie net oor die verkeerde dinge dink nie, maar dit ook begin doen. En hoe meer jy dit doen, hoe meer sal jy dit wil doen. So werk die sonde met \u2019n mens. Dit is die pad na die afgrond, die afgrond van godverlatenheid en die dood."
                },
                "16": {
                    "verse_nr": "16",
                    "verse": "Liewe broers en susters, moenie toelaat dat mense julle allerhande stories hieroor vertel nie. God het niks slegs in Hom nie. Hy is ook nie die een dag in \u2019n goeie bui en die volgende dag in \u2019n slegte bui nie. Hy bly altyd dieselfde. Hy het alles gemaak, ook die sterre in die hemel."
                },
                "17": {
                    "verse_nr": "17",
                    "verse": "Dit is ook Hy wat goeie dinge met julle laat gebeur. As sulke mooi dinge met julle gebeur waaroor julle maar net kon droom, moet julle weet: dit kom van God af."
                },
                "18": {
                    "verse_nr": "18",
                    "verse": "Byvoorbeeld, waar kom ons nuwe bestaan as Christene vandaan? God het besluit om dit vir ons te gee. Ons het sy boodskap gehoor en s\u00f3 geleer waaroor die ware lewe regtig gaan. Dit het eerste met ons gebeur. Dat dit met ons gebeur het, moet vir almal en alles n\u00e1 ons \u2019n bewys wees dat dit wel moontlik is en kan gebeur."
                },
                "19": {
                    "verse_nr": "19",
                    "verse": "Liewe mede-Christene, plak hierdie woorde op waar julle dit elke dag kan sien: julle moet ander mense \u2019n kans gee om te s\u00ea wat hulle op die hart het. Luister rustig na hulle sonder om hulle te wil doodpraat. Wanneer dit jou kans is, gee jou mening."
                },
                "20": {
                    "verse_nr": "20",
                    "verse": "Moet jou net nie vererg nie, want wat gaan dit nou help? As jy jou humeur verloor, kan jy mos nie meer daarop ingestel wees om te doen wat God wil nie."
                },
                "21": {
                    "verse_nr": "21",
                    "verse": "Raak daarom ontslae van elke stukkie gemors en vuilheid wat jou geestelike lewe mag toegroei of bederf. Wees liewer gehoorsaam aan die boodskap van God wat julle goed ken. Daardie boodskap hou julle soos \u2019n padkaart op die regte pad en daardie pad sal julle vir altyd by God uitbring."
                },
                "22": {
                    "verse_nr": "22",
                    "verse": "Doen wat God vir jou s\u00ea. Daar wag \u2019n groot verrassing op jou as jy maar net daarna sit en luister en niks daaraan doen nie. Jy dink dalk jy is mooi godsdienstig, maar eintlik is jy besig om jouself lelik te kul."
                },
                "23": {
                    "verse_nr": "23",
                    "verse": "Iemand wat net na God se woord luister sonder om te doen wat dit vra, is soos \u2019n man wat na homself in \u2019n spie\u00ebl kyk. Hy sien daar hoe deurmekaar sy hare is. Hy draai dan om en stap weg sonder om sy hare te kam, omdat hy dadelik vergeet hoe deurmekaar sy hare is."
                },
                "24": {
                    "verse_nr": "24",
                    "verse": "Hoe anders is dit nie met iemand wat moeite doen om alles van God se wil te leer nie. Deur na die wil van God te luister word jy mos vry van al die slegte dinge wat jou lewe so deurmekaar kan krap."
                },
                "25": {
                    "verse_nr": "25",
                    "verse": "Iemand wat so ernstig in God se wil belangstel en dit wat hy daar hoor ook gaan doen, het die ware geluk en sin van die lewe ontdek."
                },
                "26": {
                    "verse_nr": "26",
                    "verse": "Kom ons dink aan \u2019n voorbeeld. Iemand wat meen hy is \u2019n godsdienstige mens, maar wat lelik praat, baklei en skinder soos hy wil, slaan die bal baie ver mis. Hy is allesbehalwe \u2019n godsdienstige mens. Al die ander dinge wat hy doen om godsdienstig te probeer wees, is verniet."
                },
                "27": {
                    "verse_nr": "27",
                    "verse": "Laat ek vir julle s\u00ea watse soort godsdiens God ons Vader as eg en eerlik sien: as jy bereid is om di\u00e9 mense te help wat nie vir hulleself kan sorg nie, maar in die nood is, is jy besig met die regte godsdiens. Maar dan moet jy ook sorg dat jou eie lewe skoon bly van al die verkeerde dinge wat \u2019n mens in hierdie w\u00eareld kan doen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Christene, niemand is of kan so belangrik wees soos ons Here Jesus Christus nie. Moenie nou s\u00ea julle is hierdie Here s\u2019n en dan omdraai en gaan kruip voor mense met baie geld of status nie. Laat ek verduidelik wat ek bedoel."
                },
                "2": {
                    "verse_nr": "2",
                    "verse": "Veronderstel twee mans kom by julle aan terwyl julle kerk hou. Die een man het geld soos bossies. Dit kan jy sommer aan sy klere sien. Hy is ook een van die belangrikste mense in die dorp. Die ander man is egter arm. Sy klere is oud en stukkend. Niemand in die dorp steur hulle aan hom nie. Nou kom die twee saam daar by julle aan."
                },
                "3": {
                    "verse_nr": "3",
                    "verse": "Vir die ryk, belangrike man s\u00ea julle: \u201cKom sit hier op die beste en lekkerste plek.\u201d Vir die arm, onbelangrike man s\u00ea julle: \u201cSit sommer hier op die grond of kry maar vir jou \u2019n ander plekkie.\u201d Wat dink julle het julle dan gedoen?"
                },
                "4": {
                    "verse_nr": "4",
                    "verse": "Het julle dan nie eintlik ges\u00ea dat party mense (oor wat hulle besit of wie hulle is) belangriker as ander is nie? Dis tog verkeerd! As julle party beter as ander behandel omdat hulle vir julle ryker of belangriker lyk, tree julle nie soos Jesus op nie. Dan doen julle presies wat \u2019n klomp slegte mense sou doen."
                },
                "5": {
                    "verse_nr": "5",
                    "verse": "Luister mooi na wat ek s\u00ea. Vir wie het God gekies om sy goeie vriende te wees? Vir wie het God sy kinders gemaak sodat alles wat aan Hom behoort ook hulle s\u2019n kan word? Hy het dit alles mos beloof aan mense wat vir Hom lief is. Hy het dit aan diegene gedoen wat in die o\u00eb van mense onbelangrik lyk; mense op wie ander neersien."
                },
                "6": {
                    "verse_nr": "6",
                    "verse": "Maar julle behandel juis hierdie arm, onbelangrike mense sleg. Dink weer mooi daaroor na. Wie is die rykes voor wie julle so kruip? Is dit nie hulle wat nie omgee om op julle te trap en julle soos vloerlappe te behandel nie?"
                },
                "7": {
                    "verse_nr": "7",
                    "verse": "Is dit nie dieselfde mense wat vir julle so maklik voor almal van allerhande lelike dinge beskuldig nie? Is dit nie ook hulle wat omdraai en Hom beledig wat vir julle so belangrik is nie?"
                },
                "8": {
                    "verse_nr": "8",
                    "verse": "As julle die wet van die Koning hou, naamlik: \u201cJy moet jou naaste so liefh\u00ea soos jouself,\u201d tree julle op soos God dit wil h\u00ea."
                },
                "9": {
                    "verse_nr": "9",
                    "verse": "As julle egter party mense begin voortrek en beter behandel as ander omdat hulle menslik gesproke belangrik lyk, doen julle nie wat God van julle vra nie. Volgens die wet van die Koning is julle dan niks beter as tronkvo\u00ebls wat nie wil luister na sy wet nie."
                },
                "10": {
                    "verse_nr": "10",
                    "verse": "Dit help nie dat \u2019n mens die meeste van God se wette presies hou, maar jou aan een van hulle nie steur nie. Al is dit net daardie \u00e9\u00e9n wat jy nie wil doen nie, is dit so goed of jy die rug draai vir alles wat God van jou vra."
                },
                "11": {
                    "verse_nr": "11",
                    "verse": "Dieselfde God wat ges\u00ea het: \u201cMoenie \u2019n verhouding met iemand anders buite jou huwelik aangaan nie,\u201d het ook ges\u00ea: \u201cMoenie iemand doodmaak nie.\u201d Al bly jy hoe getrou aan jou huweliksmaat, maar jy maak iemand dood, het jy God se wet gebreek. Dan is jy \u2019n wetbreker."
                },
                "12": {
                    "verse_nr": "12",
                    "verse": "Praat en tree op soos mense wat baie ernstig is om presies te doen wat God van hulle vra. Julle weet mos dat God julle dade by die finale oordeel volgens sy wet gaan toets. Die wet help \u2019n mens om die grypende kloue van die kwaad te systap."
                },
                "13": {
                    "verse_nr": "13",
                    "verse": "Iemand wat ander mense sonder werklike liefde en gevoel behandel, sal dieselfde liefdeloosheid en gevoelloosheid by die finale oordeel ervaar.\nAs iemand egter liefdevol en sensitief teenoor ander optree, beteken dit dat daar by die oordeel niks teen so \u2019n persoon ges\u00ea sal word nie."
                },
                "14": {
                    "verse_nr": "14",
                    "verse": "Liewe broers en susters, dink julle dit gaan help as iemand oral rondvertel dat hy glo, maar glad nie soos \u2019n gelowige optree nie? Die blote gepratery oor geloof is tog nie genoeg om so \u2019n mens se saak met God reg te maak nie. Luister na die volgende storie en dan sal julle verstaan wat ek bedoel."
                },
                "15": {
                    "verse_nr": "15",
                    "verse": "S\u00ea nou daar is in die gemeente \u2019n mede-Christen, man of vrou, wat nie klere het om aan te trek of kos het om te eet nie."
                },
                "16": {
                    "verse_nr": "16",
                    "verse": "Een van julle s\u00ea vir die arme man of vrou: \u201cEk sien dit gaan sleg met jou, maar ek wens regtig dat dit sommer gou beter sal gaan. Ek hoop jy kry iets om aan te trek en kos om te eet.\u201d Nadat hy dit ges\u00ea het, draai hy net daar om en doen nie \u2019n steek verder om te help met wat die arme man of vrou nodig het nie. Wat het al hierdie woorde nou miskien gehelp? Net mooi niks nie."
                },
                "17": {
                    "verse_nr": "17",
                    "verse": "So is dit ook met jou verhouding met God. Om te s\u00ea jy is vriende met God, maar jy doen niks vir Hom nie, s\u00ea eintlik dat die vriendskap tussen jou en God morsdood is."
                },
                "18": {
                    "verse_nr": "18",
                    "verse": "Iemand sou kon s\u00ea: \u201cJy het \u2019n geloofsverhouding met God, maar ek doen weer wat God vra.\u201d Maar s\u00ea dit presies dieselfde? Dink daaroor na. Kan jy vir my bewys dat jy in die regte verhouding met God staan sonder dat jy enigiets vir Hom doen? Ek twyfel. Maar, ek is in alle geval seker dat ek vir jou sal kan bewys dat met alles wat ek vir God doen, ek in \u2019n goeie verhouding met Hom staan."
                },
                "19": {
                    "verse_nr": "19",
                    "verse": "Jy is oortuig daarvan dat daar net een God is. Dit is ook so. Maar di\u00e9 soort geloof red \u2019n mens nie noodwendig nie - die duiwels is ook oortuig dat God bestaan en al wat dit aan hulle doen, is dat hulle aan die bewe raak wanneer hulle dit besef."
                },
                "20": {
                    "verse_nr": "20",
                    "verse": "Ai, hoe onnosel is die persoon wat nie wil besef dat geloof in God sonder dat daar ook vir Hom geleef word, nutteloos is nie."
                },
                "21": {
                    "verse_nr": "21",
                    "verse": "Neem nou maar vir Abraham, ons geestelike vader. Hy het bo alle twyfel bewys dat sy verhouding met God reg is toe hy sy seun Isak op die altaar wou offer soos God van hom gevra het. Hy het nie net gepraat nie, maar gedoen ook."
                },
                "22": {
                    "verse_nr": "22",
                    "verse": "By hom kan ons mooi sien hoe die verhouding met God en die gehoorsame lewe vir God eintlik saamwerk. Dit is soos twee kante van dieselfde munt. Eers as iemand vir God lewe, is sy verhouding met God soos dit behoort te wees."
                },
                "23": {
                    "verse_nr": "23",
                    "verse": "Die Bybel s\u00ea mos: \u201cAbraham het in God geglo. Juis daarom het God besluit dat Abraham se verhouding met Hom reg is.\u201d Die bewys daarvan was toe Abraham vir Isak gaan offer het. Hy is van toe af \u2019n vriend van God genoem."
                },
                "24": {
                    "verse_nr": "24",
                    "verse": "Julle sien dus hoe belangrik dit is om te doen wat God vra. As dit om die regte verhouding met Hom gaan, is dit nie genoeg om slegs te weet dat God daar is en Hom te aanvaar nie."
                },
                "25": {
                    "verse_nr": "25",
                    "verse": "Dink nou maar aan Ragab. Sy was mos daardie straatvrou van Jerigo. Was dit nie juis haar optrede - toe sy die spioene van Israel versorg en in \u2019n veilige rigting weggestuur het - wat gewys het dat haar verhouding met die Here reg is nie?"
                },
                "26": {
                    "verse_nr": "26",
                    "verse": "\u2019n Liggaam sonder lewe daarin is dood. Geloof, sonder dat die persoon ook die wil van die Here doen, is net so dood."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "My vriende, daar moenie te veel van julle wees wat die ander in die gemeente wil leer nie. Dit is \u2019n verantwoordelike werk.\nGod stel strenger eise aan sulke mense. Wanneer Hy ons finaal oordeel, sal Hy di\u00e9 wat ander geleer het volgens daardie strenger eise beoordeel."
                },
                "2": {
                    "verse_nr": "2",
                    "verse": "Ons almal maak foute en s\u00ea verkeerde dinge. As iemand nooit \u2019n skewe woord s\u00ea nie, is hy volmaak. Hy sal geen probleem h\u00ea om ook in ander dinge wat hy doen, reg op te tree nie."
                },
                "3": {
                    "verse_nr": "3",
                    "verse": "Dit werk soos die stuurwiel waarmee ek \u2019n hele kar beheer. As ek die stuurwiel draai, draai die hele kar."
                },
                "4": {
                    "verse_nr": "4",
                    "verse": "Of kom ons neem \u2019n skip as voorbeeld. \u2019n Skip is massief, maar die roer waarmee die kaptein die hele skip stuur, is baie klein."
                },
                "5": {
                    "verse_nr": "5",
                    "verse": "Net so is die tong maar baie klein in vergelyking met die res van die liggaam. As \u2019n mens egter begin praat, kom jy agter wat daar regtig in die tong steek. Die tong is soos \u2019n klein vuurhoutjie wat \u2019n groot bos aan die brand kan steek. As jy lelik praat, vloek, skinder of so iets, hoef jy niks anders te doen om te wys hoe sleg jy is nie. Deur net na die tong te luister sien \u2019n mens sommer hoe sleg die hele mens is. Dit beduiwel jou hele lewe en alles wat jy doen. Dit help nie eintlik eens om goeie dinge te probeer doen as jou tong lelike dinge s\u00ea nie."
                },
                "6": {
                    "verse_nr": "6",
                    "verse": "Jou tong is soos \u2019n vuur wat jou hele lewe laat uitbrand. En die ergste is dat dit die duiwel is wat die vuur in jou mond kom aansteek wat jou hele lewe kan vernietig."
                },
                "7": {
                    "verse_nr": "7",
                    "verse": "Die mens kan baie dinge regkry. Hy kan en het al allerhande diere mak gemaak, byvoorbeeld vo\u00ebls of slange of selfs dolfyne of ander visse. Maar een ding kan hy nie regkry nie."
                },
                "8": {
                    "verse_nr": "8",
                    "verse": "Hy kan nie sy tong mak maak om net die regte dinge te s\u00ea en te keer voordat die lelike en verkeerde dinge uitglip nie. Dis of die tong altyd soek om iets verkeerds te s\u00ea. Dit is soos \u2019n slang met dodelike gif, reg om te pik."
                },
                "9": {
                    "verse_nr": "9",
                    "verse": "Hoe is dit moontlik dat ons met dieselfde tong baie mooi dinge van ons Here en Vader s\u00ea, maar omdraai en dan iemand so slegs\u00ea dat die see hom nie kan afwas nie? Is daardie persoon nie ook deur God gemaak nie? Moet ons hom nie ook met respek behandel nie?"
                },
                "10": {
                    "verse_nr": "10",
                    "verse": "Dink net, uit dieselfde mond, met dieselfde tong, kom daar die een oomblik mooi woorde en die volgende oomblik \u2019n gevloek. My liewe vriende, dit behoort tog nie so te wees nie."
                },
                "11": {
                    "verse_nr": "11",
                    "verse": "Het jy al \u2019n kraan oopgedraai waar daar terselfdertyd vuil en skoon water uitloop?"
                },
                "12": {
                    "verse_nr": "12",
                    "verse": "Vriende, het julle al na \u2019n perskeboom geloop om te gaan druiwe pluk, of na \u2019n vyeboom om perskes te soek? Net so min kan daar vuil en skoon water tegelyk uit \u2019n kraan loop. Dit geld vir die tong ook."
                },
                "13": {
                    "verse_nr": "13",
                    "verse": "Wie van julle het die lewenswysheid om te verstaan hoe \u2019n mens die spel van die lewe sinvol en reg moet speel? Laat hy dit wys deur die manier waarop hy hom gedra. Nederig en op sy plek moet hy doen wat God wil h\u00ea \u2019n mens moet doen om sinvol te leef."
                },
                "14": {
                    "verse_nr": "14",
                    "verse": "As die een onder julle egter vir die ander een niks gun nie en altyd beter wil wees as die ander een, moet julle nie maak of julle weet wat \u2019n sinvolle lewe is nie. Julle jaloesie onder mekaar wys dan dat julle lieg."
                },
                "15": {
                    "verse_nr": "15",
                    "verse": "\u201cLewenswysheid\u201d wat die taal van jaloesie en selfsug praat en mense gedurig wil hap of seermaak, kom nie van God af nie."
                },
                "16": {
                    "verse_nr": "16",
                    "verse": "Nee, dit kom van die duiwel af. Iemand wat optree volgens die maatstawwe wat mense stel, dink dit is hoe \u2019n mens behoort te leef. Dit is egter nie wat God dink nie. Want waar daar jaloesie is, of iemand wat net in homself belangstel en ander niks gun nie, kan mense nie in vrede saamleef nie. Hulle is gedurig aanmekaar. Dit pla hulle ook nie om sommer die lelikste goed aan mekaar te doen nie."
                },
                "17": {
                    "verse_nr": "17",
                    "verse": "Maar as \u2019n mens leef soos God dit in sy wysheid bedoel het, sal jou lewe heeltemal anders lyk. Dit sal \u2019n lewe wees waarop die sonde geen houvas het nie.\nSo iemand sal in vrede met ander mense saamleef; hy trap nie op ander nie, maar neem hulle gevoelens in ag; so \u2019n persoon is ook nie dwarstrekkerig en moeilik om mee saam te werk nie; hy vergewe ander maklik en doen graag dinge vir ander sonder om iets terug te verwag; wat hy doen, sal altyd net goed vir ander wees. Hy sal nie op \u2019n onregverdige manier kant kies nie. Jy sal altyd weet waar jy met hom staan. Soos hy voor jou is, so is hy ook agter jou rug."
                },
                "18": {
                    "verse_nr": "18",
                    "verse": "Dit is belangrik om in vrede met mekaar te leef. Sorg dat waar jy gaan, vrede jou soos \u2019n skaduwee sal volg. Om in vrede met mekaar te leef is reg en mooi voor God."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Vir wat stry en baklei julle so? Wat is verkeerd? Is dit nie omdat elkeen altyd net aan homself dink nie? Kom dit nie van daardie gevoel dat net wat vir jou lekker of belangrik is, saak maak nie? Dit is maar hoe ons as mense is."
                },
                "2": {
                    "verse_nr": "2",
                    "verse": "Julle wil gedurig allerhande dinge h\u00ea. As julle dit nie kry nie, is die duiwel los. Dan wil julle sommer moord pleeg. Julle gaan omtrent dood van jaloesie omdat iemand anders dit het. Op di\u00e9 manier kan julle dit natuurlik nie kry nie. Om te baklei en mekaar te wil vernietig gaan julle niks in die sak bring nie. Julle het nie al daardie dinge nie, omdat julle dit op die verkeerde manier wil kry."
                },
                "3": {
                    "verse_nr": "3",
                    "verse": "Hoekom vra julle nie \u2019n slag opreg vir God nie? Julle s\u00ea dalk: \u201cJa, ons bid tog, maar God gee nie vir ons wat ons vra nie.\u201d Daar is \u2019n goeie rede voor: julle motiewe is verkeerd. Julle vra die goed van God sodat julle dit soos stout kinders net vir julleself kan h\u00ea. Dit gaan net om julleself en om niemand anders nie."
                },
                "4": {
                    "verse_nr": "4",
                    "verse": "So draai julle die rug vir God en vry na die sonde. Besef julle nie dat om gedurig die verkeerde dinge te doen wat so eie aan ons as mense is, beteken om teen God te draai en sy vyand te word nie? Julle het \u2019n keuse. Julle kan kies om soos die mense te leef wat God nie ken nie, maar dan kies julle ook om God se vyand te word."
                },
                "5": {
                    "verse_nr": "5",
                    "verse": "Dink julle miskien die Skrif is sommer vir spek en boontjies geskryf? Natuurlik nie. Luister dan na wat daar staan: God wil ons lewe, wat Hy vir ons gegee het, heeltemal vir Homself h\u00ea."
                },
                "6": {
                    "verse_nr": "6",
                    "verse": "God gee ook vir ons baie meer as wat ons nodig het om so te leef, sonder dat ons dit verdien.\nEk verwys weer na wat die Skrif s\u00ea: \u201cGod wil niks met die mense te doen h\u00ea wat dink hulle kan op hulle eie sonder God regkom nie. Maar vir daardie mense wat weet hulle is niks sonder God nie, is God baie, baie goed - meer as wat hulle ooit verdien.\u201d"
                },
                "7": {
                    "verse_nr": "7",
                    "verse": "Wees gehoorsaam aan God en net aan Hom.\nVerklaar die duiwel vyand nommer een in jou lewe en gee hom nie \u2019n enkele kans nie. Hy sal dan van jou af padgee omdat hy niks kan regkry nie.\nJulle moet God se hand al hoe stywer vashou; dan sal Hy j\u00falle hand ook al hoe stywer vashou. As julle verkeerde dinge doen, hou op daarmee. Hou op om aan die een kant God te wil dien en aan die ander kant nog met julle sondes aan te gaan."
                },
                "8": {
                    "verse_nr": "8",
                    "verse": "Gee net vir God plek in julle lewe. Wees hartseer oor alles wat julle verkeerd gedoen het. Moenie dink julle verkeerde lewe is sommer niks nie."
                },
                "9": {
                    "verse_nr": "9",
                    "verse": "Dit is iets waaroor julle baie sleg moet voel. Julle behoort daaroor te huil. Vee die glimlag van selftevredenheid van julle gesig af en wys hoe jammer julle oor julle sondes is. In plaas van die lag van vrolikheid moet daar die traan van skuld en rou wees."
                },
                "10": {
                    "verse_nr": "10",
                    "verse": "Buig baie laag voor die Here. S\u00ea dat jy jou hele lewe net vir Hom wil leef. God sal jou optel, daar waar jy in oorgawe voor Hom buig, en jou op \u2019n ereplek regop, kop omhoog, langs Hom laat staan."
                },
                "11": {
                    "verse_nr": "11",
                    "verse": "Liewe broers en susters, moenie lelik praat van mekaar nie. Iemand wat oor sy mede-Christen skinder of s\u00ea hy is sleg, maak eintlik God se wil sleg en praat teen die wet van God. As jy s\u00ea God se wil is sleg, doen jy mos nie wat God wil h\u00ea nie. Dan hou jy jou belangriker as sy wet."
                },
                "12": {
                    "verse_nr": "12",
                    "verse": "Daar is net een Persoon wat belangriker is as die wet en dit is die Een wat die wet gemaak het. Hy alleen kan besluit wie vrygespreek word en wie veroordeel word. Wie is jy nou miskien om te maak of jy kan oordeel of iets kan s\u00ea oor jou medemens?"
                },
                "13": {
                    "verse_nr": "13",
                    "verse": "Kom nou; luister \u2019n bietjie na julleself. Julle s\u00ea: \u201cOns gaan sommer nou of miskien m\u00f4re na daardie stad toe. Daar gaan ons \u2019n jaar bly. Ons gaan lekker besigheid doen en sakke vol geld maak.\u201d"
                },
                "14": {
                    "verse_nr": "14",
                    "verse": "S\u00ea my, weet jy presies wat m\u00f4re gaan gebeur? Kan jy dit regtig s\u00ea? Dink maar aan die lewe. Dit is so onseker en kortstondig. Dit is soos weerlig wat slaan. Die een oomblik is dit helder daar, maar die volgende oomblik is dit weg."
                },
                "15": {
                    "verse_nr": "15",
                    "verse": "Erken liewer dat die Here julle hele lewe beheer.\nS\u00ea liewer: \u201cAs ons m\u00f4re nog leef, sal ons dit of dat doen. Maar dit hang eintlik alles maar van die Here af.\u201d"
                },
                "16": {
                    "verse_nr": "16",
                    "verse": "Julle praat egter so groot asof alles net van julle alleen afhang. Dit is verkeerd, hoor! Die Here hou nie daarvan nie."
                },
                "17": {
                    "verse_nr": "17",
                    "verse": "As julle dan weet wat reg is om te doen en julle steur julle nie daaraan nie, leef julle nie soos die Here dit wil h\u00ea nie."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Staan \u2019n bietjie nader en luister hierna, julle wat dink geld maak julle so belangrik. Vreeslike dinge wat julle baie seer gaan maak, wag vir julle. Dan sal julle net met julle kop in julle hande kan sit en huil."
                },
                "2": {
                    "verse_nr": "2",
                    "verse": "Die baie geld en status wat julle so belangrik laat voel, is besig om voor julle o\u00eb te vergaan. Die motte vreet julle klere op en julle geld verloor waarde."
                },
                "3": {
                    "verse_nr": "3",
                    "verse": "Dinge wat vir julle soveel werd is, word oud en gaan stukkend. Soos al die dinge wat julle so belangrik laat voel, stukkend gaan en opge\u00ebet word, so word die sin van julle lewe weggevreet. Dit is soos \u2019n veldbrand wat julle lewe stukkie vir stukkie wegbrand. Geld is al waarmee julle julle besig hou en waaroor julle gesels; intussen is die wederkoms van die Here naby."
                },
                "4": {
                    "verse_nr": "4",
                    "verse": "Onthou julle die werksmense wat op julle lande gewerk het? Onthou julle hoe julle hulle nie gegee het wat hulle eintlik verdien het nie? En hulle kon niks daaraan doen nie, want hulle was magteloos. Sulke dinge kan \u2019n mens nie stil hou nie. Dit is of di\u00e9 geld wat julle vir julleself gehou het, self aan die skree gaan omdat julle so oneerlik is. Die Here, wat sterker as almal is, hoor duidelik hoe daardie werkers magteloos kla."
                },
                "5": {
                    "verse_nr": "5",
                    "verse": "Julle wat ryk is, het meer as wat julle nodig het. Julle het so baie dat julle eintlik daarmee mors. Julle koop goed wat julle glad nie nodig het nie. Terwyl ander mense doodgaan van die honger is julle besig om julleself vet te voer."
                },
                "6": {
                    "verse_nr": "6",
                    "verse": "Julle behandel mense wat julle niks gedoen het nie en wat onskuldig is, asof hulle vuilgoed is en maak hulle baie seer."
                },
                "7": {
                    "verse_nr": "7",
                    "verse": "Hou moed, my vriende, tot die Here terugkom. Soos \u2019n goeie boer moet julle nie dinge wil aanjaag nie. \u2019n Boer wag geduldig tot die oes vol op die lande staan. Hy wag maar vir die re\u00ebn om te kom, vandat dit aan die begin van die seisoen begin val, totdat die laaste druppel klaar geval het aan die einde van die seisoen."
                },
                "8": {
                    "verse_nr": "8",
                    "verse": "Julle moet die geduld van daardie boer h\u00ea. Moenie dat iets julle van stryk bring nie. Die Here is op pad na ons toe."
                },
                "9": {
                    "verse_nr": "9",
                    "verse": "Liewe mede-Christene, moenie oor mekaar kla en stories oor mekaar aandra nie. Dit kan in God se o\u00eb tot julle nadeel wees. Die Here, wat uiteindelik \u2019n goeie of slegte oordeel oor julle lewe sal moet uitspreek, kan enige oomblik kom."
                },
                "10": {
                    "verse_nr": "10",
                    "verse": "Liewe broers en susters, die manne wat in die ou dae so getrou die woord van die Here aan almal vertel het, is vir ons \u2019n voorbeeld van mense wat nie moed verloor het nie. Hulle het soms baie swaargekry, maar hulle het aangehou."
                },
                "11": {
                    "verse_nr": "11",
                    "verse": "Julle weet dat ons almal dink dat hulle regtig iets bereik het omdat hulle hulle nie van die Here se koers laat afbring het nie. Julle het mos gehoor van Job en wat die Here uiteindelik vir hom gedoen het. Dit is \u2019n verhaal van hoe goed en vol liefde die Here regtig is."
                },
                "12": {
                    "verse_nr": "12",
                    "verse": "Liewe vriende, daar is nog iets wat ek vir julle moet s\u00ea en dit is belangrik.\nMoenie sweer of enigiets anders doen om so te wil bewys dat julle die waarheid praat nie. Praat altyd die waarheid. As julle \u201cja\u201d moet s\u00ea, s\u00ea dan \u201cja\u201d, en as julle \u201cnee\u201d moet s\u00ea, s\u00ea dit.\nDan sal julle nie by God in die moeilikheid kom nie."
                },
                "13": {
                    "verse_nr": "13",
                    "verse": "Is een van julle dalk in die moeilikheid? Laat hy dan met God gaan praat. As iemand goed of gelukkig voel, moet hy liedere sing wat vertel hoe goed God vir hom is."
                },
                "14": {
                    "verse_nr": "14",
                    "verse": "Is een van julle siek? Hy moet die leiers in die gemeente roep om vir hom te bid. Hulle moet olie op hom sit as bewys van die teenwoordigheid en krag van God."
                },
                "15": {
                    "verse_nr": "15",
                    "verse": "As \u2019n mens God so vra en Hom vertrou, sal die Here di\u00e9 persoon help. Hy sal hom nie alleen gesond maak nie, maar as hy dinge gedoen het waarvan God nie hou nie, sal God hom ook oorsien."
                },
                "16": {
                    "verse_nr": "16",
                    "verse": "Erken dit openlik as julle dinge gedoen het wat God nie wou gehad het nie. Bid vir mekaar sodat julle gesond kan word. God luister graag na mense wie se saak met Hom reg is."
                },
                "17": {
                    "verse_nr": "17",
                    "verse": "Elia is \u2019n goeie voorbeeld daarvan. Hy was maar \u2019n mens net soos ons. Hy het God egter mooi en ernstig gevra dat dit nie moes re\u00ebn nie. Drie en \u2019n half jaar lank het die re\u00ebn toe heeltemal weggebly."
                },
                "18": {
                    "verse_nr": "18",
                    "verse": "Toe bid hy weer en toe begin dit re\u00ebn. Dit het soveel gere\u00ebn dat alles weer grasgroen en pragtig was."
                },
                "19": {
                    "verse_nr": "19",
                    "verse": "Liewe Christene, s\u00ea nou een van julle raak die koers byster en iemand sou hom reghelp, wat dan? Wel, iemand wat so \u2019n persoon weer op die regte pad help, help hom om nie sy lewe weg te gooi nie."
                },
                "20": {
                    "verse_nr": "20",
                    "verse": "As hy hom nie gehelp het nie, sou daardie persoon totaal van God af weggedwaal en sonder God gesterf het. Hy sal daardie persoon help om weg te draai van al die verkeerde dinge wat hy gedoen het, asof dit nooit deel van sy lewe was nie."
                }
            }
        }
    }
}