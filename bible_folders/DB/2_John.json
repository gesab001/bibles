{
    "version": "DB",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Van die oudste, julle geestelike leier. Hierdie brief is vir die gemeente, die uitverkore vrou en haar kinders.\nEk het julle regtig lief soos \u2019n Christen iemand lief behoort te h\u00ea. Dit geld nie vir my alleen nie. Almal wat God se waarheid leer ken het, het julle ook so lief."
                },
                "2": {
                    "verse_nr": "2",
                    "verse": "Immers, die waarheid gee vir ons rigting in die lewe. Dit sal vir ewig so bly. En dit is nie al nie."
                },
                "3": {
                    "verse_nr": "3",
                    "verse": "Ons het ook daardie uitsonderlike vrede wat net God kan gee. God, ons Vader, en sy Seun, Jesus Christus, is so goed vir ons, sonder dat ons dit verdien. Ons is mos mense wat elke dag uit God se waarheid en liefde leef."
                },
                "4": {
                    "verse_nr": "4",
                    "verse": "Ek het van julle gemeentelede raakgeloop. Die goddelike waarheid straal sommer uit die manier waarop hulle hulle gedra. Ek kan julle nie s\u00ea hoe bly ek was nie! Di\u00e9 soort lewenstyl is mos wat ons hemelse Vader van ons wil h\u00ea."
                },
                "5": {
                    "verse_nr": "5",
                    "verse": "Liewe vrou, ons moet mekaar liefh\u00ea! Ek vra mooi. Ek vra nie nou iets wat ek nie voorheen van julle gevra het nie. Dit is die ou opdrag wat ons nog altyd het."
                },
                "6": {
                    "verse_nr": "6",
                    "verse": "Liefde is mos niks anders as om volgens die wil van God te leef nie. En wat wil God dan van ons h\u00ea? D\u00edt: wat ons doen, moet ons in liefde doen. Ons weet dit al van die eerste dag af dat ons die evangelie gehoor het."
                },
                "7": {
                    "verse_nr": "7",
                    "verse": "Nou iets anders. Pas op! Die w\u00eareld is vol mense wat ander om die bos wil lei. Hulle ontken dat Jesus Christus regtig mens van vlees en bloed geword het. Iemand wat so s\u00ea, is die misleier en die antichris. Wees daarom op julle hoede."
                },
                "8": {
                    "verse_nr": "8",
                    "verse": "Moenie toelaat dat ons werk onder julle ontspoor nie. Julle moet mos nog die volle beloning van God ontvang."
                },
                "9": {
                    "verse_nr": "9",
                    "verse": "Daar is dus twee moontlikhede: Iemand kan vierkant agter die leer oor Jesus bly staan en so aan die kant van die Vader en die Seun bly staan. Iemand kan in \u2019n ander rigting koers kry en nie vas bly staan by die leer oor Jesus nie. So \u2019n persoon staan nie aan die kant van God nie."
                },
                "10": {
                    "verse_nr": "10",
                    "verse": "Veronderstel daar daag iemand by julle op en vertel julle allerhande snaakse dinge oor Jesus Christus, wat moet julle doen? Moenie hom in julle huis innooi nie. Om die waarheid te s\u00ea, julle moet hom nie eens groet nie."
                },
                "11": {
                    "verse_nr": "11",
                    "verse": "Moet glad nie die idee skep dat julle iets met hom te doen wil h\u00ea nie. Deur hom bloot te groet s\u00ea jy eintlik al: \u201cEk en jy is goeie vriende. Ek is deel van al die slegte en verkeerde dinge wat jy doen en s\u00ea.\u201d"
                },
                "12": {
                    "verse_nr": "12",
                    "verse": "Ek het nog so baie om aan julle te skryf. Dit gaan egter vir ons almal baie lekkerder wees om dit persoonlik met mekaar te bespreek. Ek hoop daarom om binnekort by julle te kom kuier. Ek skryf dus nie verder nie."
                },
                "13": {
                    "verse_nr": "13",
                    "verse": "Die gemeente hier - of, soos gelowiges ook kan s\u00ea, \u201cdie kinders van jou uitverkore suster\u201d - stuur groete."
                }
            }
        }
    }
}