{
    "version": "DB",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die Here wou \u2019n boodskap aan Serubbabel en Jesua stuur en daarvoor het Hy Haggai gebruik. Serubbabel was in hierdie stadium die hoof van Juda en Jesua was die ho\u00ebpriester. Serubbabel se pa se naam was Se\u00e4ltiel en Josadak was Jesua se pa. Dit het gebeur op 29 Augustus 520 v.C. in die tweede jaar wat Darius koning was."
                },
                "2": {
                    "verse_nr": "2",
                    "verse": "Niemand het soveel mag as die Here nie. Hy s\u00ea dat die mense van Juda die tempel weer moet opbou. Hulle was gevang en uit hulle land uit weggevat na Babel toe. Nou is hulle terug in hulle land. Maar vandat hulle terug is, het hulle nog nie weer daaraan gedink om die Here se tempel te herbou nie."
                },
                "3": {
                    "verse_nr": "3",
                    "verse": "Daarom wil Hy h\u00ea dat Haggai \u2019n paar dinge vir hulle moet s\u00ea."
                },
                "4": {
                    "verse_nr": "4",
                    "verse": "Hy wil weet of die mense van Juda reg maak deur in hulle spoghuise te bly terwyl sy huis nog verwoes l\u00ea."
                },
                "5": {
                    "verse_nr": "5",
                    "verse": "Die Here s\u00ea vir die mense van Juda: \u201cDink mooi na oor wat op die oomblik aan die gang is."
                },
                "6": {
                    "verse_nr": "6",
                    "verse": "Julle het baie saad op die landerye gesaai, maar die oes wat julle ingebring het, was maar klein. Julle het wel kos om te eet, maar dit laat julle nie juis versadig voel nie. Julle het wyn om te drink, maar nie genoeg om julle tevrede te stel nie. Julle het klere om aan te trek, maar dit is nie genoeg om julle warm te maak nie. Die geld wat julle vir julle daaglikse werk kry, verdwyn ook so vinnig asof daar \u2019n gat in julle beursie is.\u201d"
                },
                "7": {
                    "verse_nr": "7",
                    "verse": "Die Here s\u00ea weer: \u201cDink mooi na oor wat aan die gang is."
                },
                "8": {
                    "verse_nr": "8",
                    "verse": "Gaan haal hout in die berge en begin om my tempel reg te maak. Ek sal baie bly wees as my huis weer reggemaak is. Dan sal die mense weer daarheen kan gaan en My daar kan dien, s\u00ea die Here."
                },
                "9": {
                    "verse_nr": "9",
                    "verse": "Julle het \u2019n groot oes verwag, maar dit het nie veel opgelewer nie. Die bietjie wat julle ingesamel het, het Ek laat verdwyn. Hoekom, dink julle, gebeur dit? vra Ek die Here wat mag het wat met niks en niemand vergelyk kan word nie. Dit is omdat my tempel nog verwoes l\u00ea terwyl julle almal besig is om aan julle eie huise te werk."
                },
                "10": {
                    "verse_nr": "10",
                    "verse": "Dit is julle eie skuld dat dit nie re\u00ebn nie en niks wil groei nie."
                },
                "11": {
                    "verse_nr": "11",
                    "verse": "Dit is Ek wat droogte oor die land gebring het. Dit het \u2019n effek op die berge, die graanlande, die wingerde, die olyfboorde, die oeste en wat ook al uit die grond groei. Die droogte raak ook mens en dier en alles waarvoor julle gewerk het.\u201d"
                },
                "12": {
                    "verse_nr": "12",
                    "verse": "Haggai het gedoen wat die Here ges\u00ea het. Hy het met die mense van Juda gepraat en ges\u00ea wat die Here wou h\u00ea hulle moes hoor. Serubbabel, wat nou die hoof van die land was, die ho\u00ebpriester Jesua en al die mense wat in die land was, het positief gereageer op wat die Here hulle God te s\u00ea gehad het. Die mense van Juda het weer besluit om die Here met hulle hele hart te dien."
                },
                "13": {
                    "verse_nr": "13",
                    "verse": "Die Here het toe weer vir Haggai gebruik om vir die volk die belofte te gee dat Hy by hulle sal bly."
                },
                "14": {
                    "verse_nr": "14",
                    "verse": "Die Here het vir Serubbabel, Jesua en die mense wat uit Babel teruggekom het, soveel moed en energie gegee dat hulle aan die werk gespring het om die huis van Here reg te maak."
                },
                "15": {
                    "verse_nr": "15",
                    "verse": "Die werk het op 21 September 520 v.C. begin in die tweede jaar wat Darius koning was."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Op 17 Oktober van dieselfde jaar het die Here weer vir Haggai \u2019n boodskap vir die volk gegee."
                },
                "2": {
                    "verse_nr": "2",
                    "verse": "Hy het ges\u00ea: \u201cVra tog vir Serubbabel, Jesua en die mense wat weer in Juda kom bly het, die volgende vraag"
                },
                "3": {
                    "verse_nr": "3",
                    "verse": "Hoeveel is daar van julle wat die eerste tempel gesien het toe dit nog \u2019n pragtige gebou was? Hoe lyk die gebou nou vir julle? Totaal en al na niks!\u201d"
                },
                "4": {
                    "verse_nr": "4",
                    "verse": "Maar nou s\u00ea die Here vir Serubbabel dat hy en Jesua en die hele volk moed moet skep en aan die tempel moet begin werk. Die Here wat alle mag tot sy beskikking het, beloof dat hulle op sy hulp kan staatmaak."
                },
                "5": {
                    "verse_nr": "5",
                    "verse": "Hy s\u00ea: \u201cToe julle uit Egipte gevlug het, het Ek belowe dat my Gees altyd saam met julle sal wees. Daarom moet julle nie nou bang wees nie!\u201d"
                },
                "6": {
                    "verse_nr": "6",
                    "verse": "Die Here s\u00ea: \u201cAs die hemel, die aarde, die see en die dro\u00eb grond weer op \u2019n keer skud en bewe, sal julle weet dat Ek by julle is. Dit sal julle daaraan herinner."
                },
                "7": {
                    "verse_nr": "7",
                    "verse": "Ek sal al die nasies se regerings laat ondergaan. So sal hulle kosbare skatte in die tempel beland. Ek sal hierdie huis van My \u2019n plek maak wat mense sal bewonder. Hulle sal aanvoel dat Ek daar is in my grootheid."
                },
                "8": {
                    "verse_nr": "8",
                    "verse": "Maar daar is nog iets wat julle moet weet: dit is dat al die silwer en die goud op aarde in elk geval Myne is."
                },
                "9": {
                    "verse_nr": "9",
                    "verse": "Mense sal in die toekoms hierdie tempel wat nuut gebou is, nog meer bewonder as die oorspronklike een. In hierdie land waar my huis staan, sal my volk vrede en voorspoed geniet. Ek sal daarvoor sorg!\u201d"
                },
                "10": {
                    "verse_nr": "10",
                    "verse": "Op 18 Desember 520 v.C., weer in die tweede jaar wat Darius koning was, het die Here nog \u2019n opdrag vir Haggai gegee."
                },
                "11": {
                    "verse_nr": "11",
                    "verse": "Hy moes na die priesters toe gaan met \u2019n probleemvraag en hulle moes die antwoord gee."
                },
                "12": {
                    "verse_nr": "12",
                    "verse": "Die probleem was die volgende: \u201cS\u00ea nou maar iemand dra \u2019n stuk vleis wat aan die Here geoffer is in sy jas en hy raak per ongeluk met sy jas aan ander kos, soos brood, gekookte kos, wyn of olie, of enige ander soort kos. Sal dit dan beteken dat hierdie ander kos nou ook aan die Here toegewy is soos dit die geval met die vleis is?\u201d\nDie priesters het nie getwyfel nie en het geantwoord: \u201cNee.\u201d"
                },
                "13": {
                    "verse_nr": "13",
                    "verse": "Toe vra Haggai verder: \u201cAs iemand besmet is omdat hy aan \u2019n lyk gevat het en hy raak nou aan al hierdie kos wat genoem is, is die kos dan nou ook vuil?\u201d\nDie priesters se antwoord op die vraag was: \u201cJa.\u201d"
                },
                "14": {
                    "verse_nr": "14",
                    "verse": "Toe het Haggai begin verduidelik wat die Here wou h\u00ea sy volk moet verstaan. Hy het ges\u00ea: \u201cDie mense is vuil en besmet. My volk is vuil en besmet. Alles wat hulle doen en waaraan hulle raak, is besmet.\u201d"
                },
                "15": {
                    "verse_nr": "15",
                    "verse": "\u201cVan vandag af moet julle bly onthou hoe dit in die verlede gegaan het. Voordat julle begin bou het aan die huis van die Here, het niks volgens plan verloop nie."
                },
                "16": {
                    "verse_nr": "16",
                    "verse": "Van die verwagte koringoes is net die helfte ingesamel. Dit het ook nie beter gegaan met die wynoes nie. Minder as die helfte van die verwagte hoeveelheid wyn is gekry."
                },
                "17": {
                    "verse_nr": "17",
                    "verse": "Maar al was dit ook so dat siektes en hael julle oeste geslaan het, het julle julle nogtans nie aan die Here gesteur nie."
                },
                "18": {
                    "verse_nr": "18",
                    "verse": "\u201c\u2018Vandag, die agtiende Desember, is die dag waarop die fondasie van die tempel gel\u00ea is. Dit is \u2019n keerpunt. Van hier af aan gaan dinge vir julle verander, daarop kan julle reken."
                },
                "19": {
                    "verse_nr": "19",
                    "verse": "Dit is so, daar is nie meer saad in julle skure oor nie. Daar is ook nie vrugte aan julle wingerde, vyebome, granaatbome en olyfbome nie. Maar Ek beloof julle, van nou af sal Ek sorg dat dit met julle goed gaan,\u2019 s\u00ea die Here.\u201d"
                },
                "20": {
                    "verse_nr": "20",
                    "verse": "Op die agtiende Desember het die Here nog \u2019n boodskap vir Haggai gegee."
                },
                "21": {
                    "verse_nr": "21",
                    "verse": "Hy moes vir Serubbabel s\u00ea dat die Here die hemel en die aarde deur \u2019n aardbewing gaan skud."
                },
                "22": {
                    "verse_nr": "22",
                    "verse": "Verder gaan Hy ook koninkryke laat ondergaan en hulle mag van hulle af wegneem. Niks sal van volke se wapentuig en soldate oorbly nie en hulle perderuiters sal mekaar afmaai."
                },
                "23": {
                    "verse_nr": "23",
                    "verse": "Die Here s\u00ea wanneer al hierdie dinge gaan gebeur, gaan Hy Serubbabel gebruik. Hy het hom uitgekies om \u2019n leier te wees en daarom gee Hy aan hom gesag soos wat \u2019n koning het, want die Here wie se mag sonder perke is, het ges\u00ea dit is wat Hy gaan doen."
                }
            }
        }
    }
}