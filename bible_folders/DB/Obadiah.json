{
    "version": "DB",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hier volg wat Obadja gesien het. Hy het gesien die Here het \u2019n boodskap vir Edom. Die Here het \u2019n boodskapper uitgestuur om vir die volke te gaan s\u00ea: \u201cKom ons maak reg dat ons teen Edom oorlog kan maak!\u201d"
                },
                "2": {
                    "verse_nr": "2",
                    "verse": "Die Here s\u00ea vir Edom: Ek gaan maak dat jy nie meer belangrik is onder die nasies nie. Inteendeel, hulle sal op jou neersien."
                },
                "3": {
                    "verse_nr": "3",
                    "verse": "Jy woon hoog in die berge waar jy veilig tussen die rotse is.\nJy het egter in jou hart ook hoogmoedig geraak en jouself \u2019n rat voor die o\u00eb gedraai.\nJy het jou wysgemaak dat niemand jou van daar sal kan afbring ondertoe nie."
                },
                "4": {
                    "verse_nr": "4",
                    "verse": "Maar die Here s\u00ea vir jou: Al bou jy jou nes so hoog bo in die berge soos \u2019n arend,\nselfs al gaan bly jy daar bo tussen die sterre, Ek sal jou daar gaan afhaal."
                },
                "5": {
                    "verse_nr": "5",
                    "verse": "Diewe en rowers wat in die nag kom steel, vat nie alles nie.\nMense wat druiwe pluk, laat die klein trossies oorbly.\nMaar jou vyand sal niks vir jou laat oorbly nie."
                },
                "6": {
                    "verse_nr": "6",
                    "verse": "Esau se nageslag sal deursoek word.\nAlles wat hy probeer wegsteek, sal uitgekrap word."
                },
                "7": {
                    "verse_nr": "7",
                    "verse": "Almal met wie jy \u2019n ooreenkoms gehad het om jou te help sal jou van hulle af wegjaag.\nAlmal met wie jy \u2019n ooreenkoms gehad het dat julle mekaar nie sal aanval nie, sal jou bedrieg en jou in die rug steek.\nMense saam met wie jy ge\u00ebet het, sal vir jou \u2019n strik stel. Jy sal dit nie eens agterkom nie."
                },
                "8": {
                    "verse_nr": "8",
                    "verse": "Op daardie dag, s\u00ea die Here, sal Ek Edom se slim mense by hom wegvat.\nEk sal di\u00e9 wat kennis het uit Edom se berge laat verdwyn."
                },
                "9": {
                    "verse_nr": "9",
                    "verse": "Die dapper soldate van Teman se broek sal bewe.\nElke man daar bo in Edom se berge sal doodgemaak word."
                },
                "10": {
                    "verse_nr": "10",
                    "verse": "Jy het die nageslag van jou pa se broer baie hard behandel. Jy behoort jou daaroor te skaam.\nOmdat jy jou oom Jakob se nageslag vermoor het, sal jy self uitgemoor word."
                },
                "11": {
                    "verse_nr": "11",
                    "verse": "Die dag toe daar mense van \u2019n ander plek gekom en Jerusalem verwoes het, het jy met gevoude arms gestaan en kyk sonder om \u2019n vinger te verroer.\nToe vreemdelinge deur die hekke van Jerusalem marsjeer en lootjies getrek het oor die goed wat hulle uit die stad gevat het, was jy aan hulle kant."
                },
                "12": {
                    "verse_nr": "12",
                    "verse": "Jy moes nie staan en lekkerkry het die dag toe die te\u00ebspoed jou broersvolk getref het nie.\nDit was nie nodig dat jy gewys het hoe bly jy is die dag toe hulle die mense van Juda doodgemaak het nie.\nDit was nie reg dat jy alles oor hulle te s\u00ea gehad het die dag toe hulle benoud geraak het nie."
                },
                "13": {
                    "verse_nr": "13",
                    "verse": "Dit was nie reg dat jy ook in Jerusalem moes ingaan op die dag toe die ramp hom getref het nie.\nJy moes nie so ingenome toegekyk het toe die ongeluk hom tref nie.\nJy moes nie ook sy goed gaan staan en steel het toe die onheil oor hom gekom het nie."
                },
                "14": {
                    "verse_nr": "14",
                    "verse": "Jy moes nie by die plek gaan staan het waar die paaie kruis om di\u00e9 dood te maak wat uit die stad uit weggekom het nie.\nDit was verkeerd van jou om di\u00e9 wat die aanval oorleef het aan die vyand uit te lewer."
                },
                "15": {
                    "verse_nr": "15",
                    "verse": "Die dag waarop die Here met al die nasies sal afreken, is baie naby.\nPresies net soos jy met ander gemaak het, Edom, sal daar met jou gemaak word.\nJy sal presies net so behandel word."
                },
                "16": {
                    "verse_nr": "16",
                    "verse": "Soos julle by my tempel drank gedrink het, sal al die nasies my oordeel moet drink.\nHulle sal alles moet opdrink tot daar niks meer van hulle oorbly nie."
                },
                "17": {
                    "verse_nr": "17",
                    "verse": "My tempel op die berg Sion sal \u2019n plek word waarheen die mense vlug.\nDit sal die plek wees wat vir My eenkant gesit is.\nDie nageslag van Jakob sal daar kom kry wat aan hulle behoort."
                },
                "18": {
                    "verse_nr": "18",
                    "verse": "Die Here s\u00ea: Jakob se nageslag sal soos vuur wees en die huis van Josef soos \u2019n vlam wat brand.\nEsau se nageslag sal soos \u2019n stuk dro\u00eb gras wees.\nHulle sal hom verteer en hom wegbrand totdat daar van Edom nie \u2019n stukkie oor is nie. Die Here het so ges\u00ea."
                },
                "19": {
                    "verse_nr": "19",
                    "verse": "Di\u00e9 wat in Negev in die suide bly, sal die berge van Edom vir hulle vat.\nDi\u00e9 wat in die kusvlakte teen die see bly, sal die land van die Filistyne oorneem.\nAnder sal die lande Efraim en Samaria vir hulle vat.\nBenjamin sal Gilead inpalm."
                },
                "20": {
                    "verse_nr": "20",
                    "verse": "Die Israeliete wat uit hulle land weggevat is, sal terugkom en alles tot bo by Sarfat van Kana\u00e4n terugvat.\nDi\u00e9 wat in Jerusalem gebly het en van daar af weggevat is na Sarefat, sal weer in die dorpe van Juda kom bly."
                },
                "21": {
                    "verse_nr": "21",
                    "verse": "Di\u00e9 wat Jerusalem bevry het, sal by die tempel op Sion bymekaarkom om oor Edom te besluit.\nEn die Here sal oor hulle regeer."
                }
            }
        }
    }
}