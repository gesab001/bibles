{
    "version": "DB",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ai tog! Hoe verlate is die stad waar mense mekaar eens vertrap het. Sy wat so belangrik was onder die nasies het nou soos \u2019n eensame weduwee geword. Sy wat die leier was, word nou verplig om vir hulle te werk."
                },
                "2": {
                    "verse_nr": "2",
                    "verse": "Sy sit dwarsdeur die nag en huil met trane wat oor haar wange loop. Niemand van di\u00e9 wat vroe\u00ebr by haar gekuier het, wil haar nou kom troos nie. Almal wat eers haar vriende was, het teen haar gedraai. Hulle het haar vyande geword."
                },
                "3": {
                    "verse_nr": "3",
                    "verse": "Juda is weggevat om te gaan swaarkry. Hulle woon tussen vreemde volke waar hulle nie tuis is nie. Die vyand het hulle agtervolg, hulle ingehaal en hulle in \u2019n hoek vasgekeer."
                },
                "4": {
                    "verse_nr": "4",
                    "verse": "Omdat niemand meer na die feeste by die tempel kom nie, l\u00ea die paaie na Sion eensaam en verlate. Die priesters staan by die hek en sug omdat daar niemand meer oor is nie. Die jong vroue is hartseer omdat dit so swaar is om in Jerusalem te bly."
                },
                "5": {
                    "verse_nr": "5",
                    "verse": "Jerusalem se vyande het gewen. Hulle leef nou baie rustig. Die Here laat die stad swaarkry oor die baie dinge wat sy verkeerd gedoen het. Haar vyande het haar kinders weggevat om in \u2019n ander land te gaan woon."
                },
                "6": {
                    "verse_nr": "6",
                    "verse": "Sy was baie mooi, maar nou het die skoonheid van die dogter van Sion verdwyn. Haar leiers het soos takbokke geword wat nie \u2019n plek kry waar hulle kan wei nie. Hulle hardloop onrustig voor die jagters uit."
                },
                "7": {
                    "verse_nr": "7",
                    "verse": "In hierdie tyd dat sy so swaarkry, dink Jerusalem terug aan hoe pragtig sy vroe\u00ebr gelyk het. Maar daar was niemand om haar te help toe sy in die vyand se hand beland het nie. Die vyand het lekkergekry toe sy aan haar einde kom en vir haar gelag."
                },
                "8": {
                    "verse_nr": "8",
                    "verse": "Almal staan die kop en skud oor Jerusalem wat soveel skande gemaak het. Sy is onaanvaarbaar vir God. Almal wat vroe\u00ebr so baie van haar gedink het, het gesien hoe sy lyk as sy kaal is. Nou verag hulle haar. Sy het net \u2019n kreun gegee en in skaamte haar rug vir hulle gedraai."
                },
                "9": {
                    "verse_nr": "9",
                    "verse": "Die skande wat sy oor haarself gebring het, klou aan haar lyf. Sy weet nie hoe om daarvan ontslae te raak nie. Sy het so diep geval dat niemand haar meer kan help nie. Sy roep: \u201cHere, kyk hoe sleg gaan dit met my noudat die vyand my oorwin het!\u201d"
                },
                "10": {
                    "verse_nr": "10",
                    "verse": "Die vyand het alles wat vir haar dierbaar was, by haar weggevat en vir hulleself gehou. Sy het selfs gesien hoe ander volke in die Here se huis ingaan. Die Here het vroe\u00ebr sulke mense belet om tussen die mense van sy volk te kom."
                },
                "11": {
                    "verse_nr": "11",
                    "verse": "Haar mense loop en kla terwyl hulle na kos soek om te eet. Hulle het alles wat vir hulle belangrik was, geruil vir kos. Hulle het alles gegee net om aan die lewe te bly. \u201cKyk tog mooi, Here. Almal verag my!\u201d"
                },
                "12": {
                    "verse_nr": "12",
                    "verse": "Julle wat by die stad verbyloop, moet oplet. Kyk mooi. Is daar nog enigiemand anders wat soveel pyn het as ek? Die Here het hierdie seer oor my gebring die dag toe Hy so kwaad was vir my en my gestraf het."
                },
                "13": {
                    "verse_nr": "13",
                    "verse": "Hy het \u2019n vuur van bo af gestuur wat my verteer het. Hy het \u2019n vangnet vir my gespan wat my laat terugsteier het. Hy het my eensaam en siek agtergelaat."
                },
                "14": {
                    "verse_nr": "14",
                    "verse": "Die Here het met sy hand die dinge wat ek verkeerd gedoen het soos \u2019n tou inmekaar- gevleg. Hy het dit soos \u2019n juk op my nek gesit. Ek het nie genoeg krag om dit te dra nie. Die Here het my oorgegee aan mense teen wie ek nie sterk genoeg is om te veg nie."
                },
                "15": {
                    "verse_nr": "15",
                    "verse": "Die Here het al die sterk mans wat ek gehad het, met minagting weggewys. Hy het \u2019n weermag bymekaargemaak om my jongmanne te verslaan. Die Here het Juda stukkend getrap. Dit was soos druiwe wat jy met jou voete in die parskuip stukkend trap."
                },
                "16": {
                    "verse_nr": "16",
                    "verse": "Trane loop uit my o\u00eb. Ek huil oor alles wat gebeur het. Daar is niemand by my wat my kan troos en my beter kan laat voel nie. Die vyand was te sterk vir my. My kinders is weg. Die mense wat in my woon, is platgeslaan. Hulle het niks om na uit te sien nie."
                },
                "17": {
                    "verse_nr": "17",
                    "verse": "Sion steek verniet haar hande uit dat iemand haar kan troos. Die Here het vir almal wat rondom Jakob woon, ges\u00ea om van nou af sy vyand te wees. Jerusalem het soos \u2019n melaatse geword van wie jy ver moet wegbly."
                },
                "18": {
                    "verse_nr": "18",
                    "verse": "Die Here is reg. Ek was opstandig teen sy woord. Al julle volke moet luister wat ek s\u00ea. Gee aandag aan my hartseer. Al my dogters en my seuns is weggevat na \u2019n ander land toe."
                },
                "19": {
                    "verse_nr": "19",
                    "verse": "Di\u00e9 wat beloof het om my te help as daar moeilikheid kom, di\u00e9 wat vir my lief was, het my in die steek gelaat toe ek hulle gevra het om my te help. Die mans wat vir die Here sy offers gebring het en die oumense wat in die stad gebly het, is nou almal dood. Hulle het kos gesoek om aan die lewe te bly."
                },
                "20": {
                    "verse_nr": "20",
                    "verse": "Here, kyk hoe bang is ek. My hart krimp inmekaar. Ek was so vreeslik opstandig. Die swaard maai alles op die strate af. Binne-in die huise is dit soos die dood."
                },
                "21": {
                    "verse_nr": "21",
                    "verse": "Hoor tog hoe kreun ek omdat niemand by my staan nie. My vyande hoor wat U met my laat gebeur het. Hulle is baie bly daaroor. Laat tog die dag kom wat U beloof het. Laat dit met hulle gaan soos dit nou met my gaan."
                },
                "22": {
                    "verse_nr": "22",
                    "verse": "Kyk na al die kwaad wat hulle gedoen het. Straf hulle daarvoor soos U my gestraf het vir alles wat ek verkeerd gedoen het. Ek sug aanmekaar. My hart is swaar binne-in my."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ai tog! Die Here was so woedend. Hy het soos \u2019n donker wolk oor Sion gekom. Van bo uit die hemel uit het Hy die mooi stad van Israel in die grond in geboor. Toe Hy so kwaad geword het, het Hy weggegaan van die tempel af waar Hy altyd gewoon het."
                },
                "2": {
                    "verse_nr": "2",
                    "verse": "Hy het sonder om jammer te wees die plek verwoes waar Jakob gebly het. Hy was woedend toe Hy die plek afgebreek het waar Juda gewoon het. Hy het die leiers op die grond gegooi. Hy het \u2019n einde gemaak aan hulle regering."
                },
                "3": {
                    "verse_nr": "3",
                    "verse": "Hy was rasend van woede toe Hy Israel se krag gebreek het. Toe die vyand kom, het Hy nie eens \u2019n hand uitgesteek om sy mense te help nie. Hy was soos vuur wat van alle kante af teen Jakob gebrand het."
                },
                "4": {
                    "verse_nr": "4",
                    "verse": "Hy het reg teenoor ons gaan staan. Hy het die pyl in sy boog gespan en na ons gemik asof ons sy vyand was. Hy het soos \u2019n vyand alles verwoes wat vir ons mooi was. Sy woede het losgebars teen di\u00e9 wat in Sion bly. Dit was soos \u2019n vuur wat vlam vat."
                },
                "5": {
                    "verse_nr": "5",
                    "verse": "Die Here het Israel verwoes asof hulle sy vyand was. Hy het die huise afgebreek waarin hulle gewoon het. Hy het die plekke waar hulle teen gevare geskuil het, heeltemal verwoes. Hy het \u2019n hartseer in Juda gebring wat nooit sal weggaan nie."
                },
                "6": {
                    "verse_nr": "6",
                    "verse": "Hy het sy tempel waar almal bymekaargekom het, met geweld verwoes. Hy het dit afgebreek asof dit net \u2019n tydelike afdak was. Die Here het dit laat ophou dat ons vir Hom bymekaarkom en sy feeste en rusdae hou. Hy was so kwaad dat Hy sommer die koning en sy werkers by die tempel in die pad gesteek het."
                },
                "7": {
                    "verse_nr": "7",
                    "verse": "Die Here wou niks verder weet van die plek waarop hulle vir Hom geoffer het nie. Hy het nie verder belanggestel in die tempel waar hulle tot Hom kom bid het nie. Hy het die vyand toegelaat om sy huis se mure te kom afbreek. Hulle het in die huis van die Here ingekom en daar \u2019n lawaai gemaak asof dit \u2019n plek was waar \u2019n mens te kere kan gaan soos jy wil."
                },
                "8": {
                    "verse_nr": "8",
                    "verse": "Die Here het besluit dat Sion se mure afgebreek moet word. Hy het merke op die mure gemaak om vir die vyand te wys waarheen hulle moet kom om dit af te breek. Die sterk mure aan die buitekant het saam met die mure aan die binnekant inmekaargestort."
                },
                "9": {
                    "verse_nr": "9",
                    "verse": "Die hekke van die stad l\u00ea saam met hulle skarniere onder die rommel begrawe. Haar koning en haar leiers is weggevat na ander volke toe. Di\u00e9 wat vir die mense moet kom vertel wat die Here s\u00ea, hoor niks van die Here nie. Niemand weet meer wat die Here wil h\u00ea nie."
                },
                "10": {
                    "verse_nr": "10",
                    "verse": "Die leiers van Sion sit plat op die grond. Hulle s\u00ea nie \u2019n woord nie. Hulle het begrafnisklere aan. Elkeen van hulle gooi grond op sy kop, so hartseer is hulle. Die jongmeisies van Jerusalem sit daar kop onderstebo."
                },
                "11": {
                    "verse_nr": "11",
                    "verse": "Ek is heeltemal verslae. My o\u00eb is al leeg gehuil. Ek is naar op my maag as ek sien hoe my volk in duie stort. Kinders en babatjies word flou in die stad se strate."
                },
                "12": {
                    "verse_nr": "12",
                    "verse": "Die kinders soek by die ma\u2019s iets om te eet of te drink. Hulle sak op straat inmekaar soos iemand wat geskiet is. Hulle gaan dood in hulle ma se arms."
                },
                "13": {
                    "verse_nr": "13",
                    "verse": "Wat kan ek as \u2019n voorbeeld gebruik om jou mee te vergelyk, Jerusalem? Waarmee kan ek jou vergelyk dat dit jou miskien kan troos, Sion? Wat jou oorgekom het, is so vreeslik dat dit nie lyk of iemand jou ooit weer sal kan regkry nie."
                },
                "14": {
                    "verse_nr": "14",
                    "verse": "Hulle wat vir julle moes s\u00ea wat God hulle laat sien het, het vir julle gelieg en julle bedrieg. Hulle moes vir julle ges\u00ea het wat julle verkeerd doen om te keer dat julle uit julle land uit weggevat word. Wat hulle vir julle vertel het wat hulle gesien het, was \u2019n klomp leuens."
                },
                "15": {
                    "verse_nr": "15",
                    "verse": "Almal wat by die stad verbyloop, slaan die hande saam. Hulle skud die kop en fluit van verbasing oor Jerusalem. Hulle wonder: \u201cIs dit die stad wat hulle ges\u00ea het so mooi is, wat vreugde vir die w\u00eareld bring?\u201d"
                },
                "16": {
                    "verse_nr": "16",
                    "verse": "Jou vyande het baie oor jou te s\u00ea. Hulle fluit deur hulle tande en dryf die spot met jou. Hulle s\u00ea: \u201cUiteindelik het die dag gekom waarvoor ons gewag het om die stad te vernietig!\u201d"
                },
                "17": {
                    "verse_nr": "17",
                    "verse": "Die Here het met jou laat gebeur wat Hy oor jou besluit het. Hy het jou genadeloos verwoes, soos Hy lank terug al beloof het. Hy het jou vyande sterk gemaak en hulle laat lekkerkry toe hulle jou verslaan het."
                },
                "18": {
                    "verse_nr": "18",
                    "verse": "Laat die mure van Sion by die Here gaan pleit. Laat daar dag en nag trane vloei soos \u2019n rivier. Moenie vir \u2019n oomblik ophou nie."
                },
                "19": {
                    "verse_nr": "19",
                    "verse": "Staan elke keer in die nag op wanneer die wagte omruil en roep na die Here. Stort julle hart soos water voor Hom uit. Steek julle hande na Hom toe uit. Pleit by Hom vir julle kinders wat op die straat van honger inmekaarsak."
                },
                "20": {
                    "verse_nr": "20",
                    "verse": "Kyk \u2019n bietjie, Here, wie kry die swaarste onder dit wat U met ons laat gebeur het. Moet vroue dan die kinders eet wat hulle self in die w\u00eareld gebring het? Moet die priesters dan daar waar hulle vir die Here by sy tempel werk, doodgemaak word? Moet die profete wat God se boodskap oordra, dan daar doodgaan?"
                },
                "21": {
                    "verse_nr": "21",
                    "verse": "Buite op die grond l\u00ea daar jonges en oues wat dood is. Die jonges is met die swaard doodgemaak. Die dag toe U kwaad geword het, het U hulle doodgemaak. U het hulle sonder genade soos diere geslag."
                },
                "22": {
                    "verse_nr": "22",
                    "verse": "U het van oral af my vyande geroep asof dit \u2019n fees was waarvoor hulle moes kom. Die dag toe die Here sy woede losgelaat het, het niemand dit reggekry om te ontsnap nie. Die vyand het my kinders doodgemaak wat ek met soveel liefde grootgemaak het."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ek is die man wat ervaar het hoe seer dit is as die Here jou slaan omdat Hy vir jou kwaad is."
                },
                "2": {
                    "verse_nr": "2",
                    "verse": "Hy het my weggejaag na \u2019n baie donker plek toe."
                },
                "3": {
                    "verse_nr": "3",
                    "verse": "Hy het nie opgehou om my te slaan nie."
                },
                "4": {
                    "verse_nr": "4",
                    "verse": "Hy het my skouers laat hang en my knie\u00eb laat knak."
                },
                "5": {
                    "verse_nr": "5",
                    "verse": "Hy het my met swaarkry en lyding in \u2019n hoek vasgedruk."
                },
                "6": {
                    "verse_nr": "6",
                    "verse": "Hy laat my voel asof ek wil doodgaan. Dis of ek al klaar dood is."
                },
                "7": {
                    "verse_nr": "7",
                    "verse": "Hy het my toegesluit. Hy het my met swaar kettings geboei sodat ek nie kan uitkom nie."
                },
                "8": {
                    "verse_nr": "8",
                    "verse": "Hy luister nie eens wanneer ek bid nie, al roep ek ook hoe hard."
                },
                "9": {
                    "verse_nr": "9",
                    "verse": "Hy maak my paaie met groot klippe toe sodat ek langs ompaaie moet loop."
                },
                "10": {
                    "verse_nr": "10",
                    "verse": "Hy is soos \u2019n beer wat my voorl\u00ea, \u2019n leeu wat my l\u00ea en inwag."
                },
                "11": {
                    "verse_nr": "11",
                    "verse": "Hy het my uit die pad uit gesleep, my uitmekaargeskeur en my net so daar laat l\u00ea."
                },
                "12": {
                    "verse_nr": "12",
                    "verse": "Hy het die pyl in sy boog gespan. Hy het van my die teiken gemaak waarna Hy met sy pyle skiet."
                },
                "13": {
                    "verse_nr": "13",
                    "verse": "Hy het sy pylkoker op my leeggemaak met al die pyle wat Hy op my afgeskiet het."
                },
                "14": {
                    "verse_nr": "14",
                    "verse": "My volk lag vir my en maak aanmekaar spotliedjies oor my."
                },
                "15": {
                    "verse_nr": "15",
                    "verse": "Hy laat my bitter dinge sluk tot ek nie meer kan nie. Hy maak dit galbitter vir my."
                },
                "16": {
                    "verse_nr": "16",
                    "verse": "Hy het my in die grond in getrap. Ek het geval en my tande teen die klippe gebreek."
                },
                "17": {
                    "verse_nr": "17",
                    "verse": "Ek het vergeet hoe dit is om gelukkig en tevrede te wees."
                },
                "18": {
                    "verse_nr": "18",
                    "verse": "Al my vertroue is weg. Ek verwag niks meer van die Here nie."
                },
                "19": {
                    "verse_nr": "19",
                    "verse": "Ek word bitter wanneer ek aan my pyn en hartseer dink."
                },
                "20": {
                    "verse_nr": "20",
                    "verse": "My hart krimp inmekaar wanneer ek so oor alles dink."
                },
                "21": {
                    "verse_nr": "21",
                    "verse": "Maar daar is een ding wat my weer hoop laat kry"
                },
                "22": {
                    "verse_nr": "22",
                    "verse": "die Here hou nooit op om vir ons om te gee nie. Hy bly getrou. Sy liefde het ons gespaar. Hy het gekeer dat ons heeltemal uitgewis is."
                },
                "23": {
                    "verse_nr": "23",
                    "verse": "\u2019n Mens kan altyd op U vertrou. Elke oggend is U maar weer daar."
                },
                "24": {
                    "verse_nr": "24",
                    "verse": "Ek s\u00ea vir myself: \u201cEk vertrou die Here, want Hy gee vir my lewe.\u201d"
                },
                "25": {
                    "verse_nr": "25",
                    "verse": "Die Here is baie goed vir elkeen wat wil doen wat Hy vra en elkeen wat op Hom hoop."
                },
                "26": {
                    "verse_nr": "26",
                    "verse": "Dit is goed om geduldig te wag vir die Here om ons te red."
                },
                "27": {
                    "verse_nr": "27",
                    "verse": "Dit is goed om van jongs af te leer om geduldig vir die Here te wag."
                },
                "28": {
                    "verse_nr": "28",
                    "verse": "Iemand moet geduldig wees as daar van hom verwag word om stil te wees en te wag."
                },
                "29": {
                    "verse_nr": "29",
                    "verse": "Daar is vir hom nog hoop as hy tjoepstil bly."
                },
                "30": {
                    "verse_nr": "30",
                    "verse": "Hy moet maar sy trots sluk wanneer hulle hom beledig. Hy moet maar die ander wang ook na hulle toe draai."
                },
                "31": {
                    "verse_nr": "31",
                    "verse": "Die Here sluit \u2019n mens mos nie vir altyd uit nie."
                },
                "32": {
                    "verse_nr": "32",
                    "verse": "Hy maak \u2019n mens wel seer. Omdat sy liefde so groot is, kry Hy ons ook weer jammer."
                },
                "33": {
                    "verse_nr": "33",
                    "verse": "Die Here verneder nie graag mense nie. Hy laat hulle ook nie verniet seerkry nie."
                },
                "34": {
                    "verse_nr": "34",
                    "verse": "Die Here sien dit raak as gevangenes mishandel word."
                },
                "35": {
                    "verse_nr": "35",
                    "verse": "Hy sien wanneer mense verontreg word, teen die wil van die Allerhoogste."
                },
                "36": {
                    "verse_nr": "36",
                    "verse": "Hy kyk hoe mense in die hof onbillik behandel word."
                },
                "37": {
                    "verse_nr": "37",
                    "verse": "Kan enigiemand iets laat gebeur as die Here nie daarmee instem nie?"
                },
                "38": {
                    "verse_nr": "38",
                    "verse": "Kom die slegte en die goeie dinge nie maar alles van God daar bo nie?"
                },
                "39": {
                    "verse_nr": "39",
                    "verse": "Waaroor sal \u2019n mens kla wanneer hy lewe al het hy verkeerd gedoen?"
                },
                "40": {
                    "verse_nr": "40",
                    "verse": "Kom ons gaan kyk hoe ons pad geloop het en dink \u2019n bietjie na oor wat ons gedoen het. Dan kan ons omdraai na die Here toe."
                },
                "41": {
                    "verse_nr": "41",
                    "verse": "Laat ons ons hart en ons hande na die Here in die hemel uitsteek. Laat ons met alles wat ons het tot Hom bid"
                },
                "42": {
                    "verse_nr": "42",
                    "verse": "\u201cHere, U kan ons nie vergewe nie, want ons was hardkoppig en opstandig teenoor U."
                },
                "43": {
                    "verse_nr": "43",
                    "verse": "\u201cU was so kwaad vir ons dat U ons agternagesit het om ons sonder genade dood te maak."
                },
                "44": {
                    "verse_nr": "44",
                    "verse": "U het agter die wolke ingegaan sodat nie een van ons gebede by U kon uitkom nie."
                },
                "45": {
                    "verse_nr": "45",
                    "verse": "U het ons die ashoop van die w\u00eareld gemaak waarop al die gemors gegooi word."
                },
                "46": {
                    "verse_nr": "46",
                    "verse": "Al ons vyande beledig ons en s\u00ea van ons net wat hulle wil."
                },
                "47": {
                    "verse_nr": "47",
                    "verse": "Ons is bang en vasgekeer. Ons is verwoes en eenkant gegooi.\u201d"
                },
                "48": {
                    "verse_nr": "48",
                    "verse": "Ek huil lang trane omdat my volk in duie gestort het."
                },
                "49": {
                    "verse_nr": "49",
                    "verse": "Ek sal aanhou huil, ek sal nie ophou nie"
                },
                "50": {
                    "verse_nr": "50",
                    "verse": "totdat die Here afkyk uit die hemel en my raaksien."
                },
                "51": {
                    "verse_nr": "51",
                    "verse": "Ek is baie hartseer as ek sien wat met die dogters in Jerusalem gebeur het."
                },
                "52": {
                    "verse_nr": "52",
                    "verse": "Mense wat sonder enige rede my vyande geword het, jaag my asof hulle \u2019n vo\u00ebl probeer vang."
                },
                "53": {
                    "verse_nr": "53",
                    "verse": "Hulle het my in \u2019n waterput gegooi om my te laat verdrink. Hulle het dit met klippe toegepak."
                },
                "54": {
                    "verse_nr": "54",
                    "verse": "Die water het oor my kop gegaan en ek het gedink: Nou is dit verby met my."
                },
                "55": {
                    "verse_nr": "55",
                    "verse": "Daar onder in die put het ek na U begin roep, Here."
                },
                "56": {
                    "verse_nr": "56",
                    "verse": "En U het gehoor toe ek roep: \u201cMoet asseblief nie u ore toedruk wanneer ek roep dat U my moet kom help nie.\u201d"
                },
                "57": {
                    "verse_nr": "57",
                    "verse": "Die dag toe ek na U geroep het, het U vir my kom s\u00ea: \u201cHou nou op om bang te wees.\u201d"
                },
                "58": {
                    "verse_nr": "58",
                    "verse": "U het soos \u2019n prokureur in die hof vir my saak geveg en my lewe gered."
                },
                "59": {
                    "verse_nr": "59",
                    "verse": "Gee tog uitspraak in my guns, want U sien hoe hulle die wet verdraai om onreg aan my te doen."
                },
                "60": {
                    "verse_nr": "60",
                    "verse": "U sien tog al die plannetjies wat hulle maak om my terug te kry."
                },
                "61": {
                    "verse_nr": "61",
                    "verse": "U hoor watter planne hulle alles maak om my te beledig."
                },
                "62": {
                    "verse_nr": "62",
                    "verse": "Hulle wat teen my gekant is, sit heeldag en sleg praat oor my."
                },
                "63": {
                    "verse_nr": "63",
                    "verse": "Waar hulle ook al kom, sing hulle liedjies waarin hulle met my die spot dryf."
                },
                "64": {
                    "verse_nr": "64",
                    "verse": "Betaal hulle terug, Here, vir elke ding wat hulle aan my gedoen het."
                },
                "65": {
                    "verse_nr": "65",
                    "verse": "Laat hulle al slegter word en straf hulle dan daarvoor."
                },
                "66": {
                    "verse_nr": "66",
                    "verse": "Sit hulle agterna met u woede en roei hulle heeltemal uit op die aarde."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ai tog! Die goud wat so geblink het, het dof geword. Die klippe waarmee die tempel gebou was, l\u00ea gestrooi oor die strate."
                },
                "2": {
                    "verse_nr": "2",
                    "verse": "Die mense wat in Sion bly, was vroe\u00ebr gereken asof hulle net soveel werd was as goud. Nou word daar gemaak asof hulle niks beter is as die kleipotte wat die pottebakker maak nie."
                },
                "3": {
                    "verse_nr": "3",
                    "verse": "\u2019n Jakkalswyfie laat haar kleintjies drink. Maar die vroue van my volk het so wreed geword soos die volstruise in die woestyn wat hulle kleintjies weggooi."
                },
                "4": {
                    "verse_nr": "4",
                    "verse": "Elke babatjie se mond is kurkdroog omdat hulle niks kry om te drink nie. Kindertjies soebat verniet vir iets om te eet. Niemand gee vir hulle iets nie."
                },
                "5": {
                    "verse_nr": "5",
                    "verse": "Die mense wat vroe\u00ebr uitgesoek het watter kos hulle wou eet, loop nou op straat en soek na enigiets om te eet. Die mense wat vroe\u00ebr die klere van \u2019n koning gedra het, krap nou op ashope rond vir iets om te eet."
                },
                "6": {
                    "verse_nr": "6",
                    "verse": "God het Sodom in een oomblik verwoes oor sy sonde. My volk se sonde is baie groter as Sodom se sonde."
                },
                "7": {
                    "verse_nr": "7",
                    "verse": "Jerusalem se leiers het mooi gelyk. Hulle klere was helderder as sneeu, witter as melk. Hulle was blakend gesond."
                },
                "8": {
                    "verse_nr": "8",
                    "verse": "Elkeen se gesig het nou pikswart geword. Niemand op straat kan hulle meer herken nie. Hulle is net vel en been. Hulle vel is so uitgedroog soos dro\u00eb hout."
                },
                "9": {
                    "verse_nr": "9",
                    "verse": "Dit was makliker vir di\u00e9 wat in die oorlog doodgemaak is as vir hulle wat van honger moet doodgaan. Hulle gaan agteruit en gaan stadig dood omdat daar niks is om te eet nie."
                },
                "10": {
                    "verse_nr": "10",
                    "verse": "Vroue wat hulle kinders liefgehad het, moes selfs hulle eie kinders gaarmaak en eet om te kon oorleef."
                },
                "11": {
                    "verse_nr": "11",
                    "verse": "Die Here het sy woede laat uitwoed. Hy het alles waaroor Hy kwaad was, laat uitkom. Hy het die vuur van sy woede teen Jerusalem laat losbrand. Hy het die stad tot op sy fondamente verwoes."
                },
                "12": {
                    "verse_nr": "12",
                    "verse": "Geen koning en geen mens op aarde het ooit gedink dat enige vyand Jerusalem kon inneem nie."
                },
                "13": {
                    "verse_nr": "13",
                    "verse": "Regverdige mense is in Jerusalem doodgemaak omdat die mense wat God se boodskap vir hulle moes bring, nie na God geluister het nie. Di\u00e9 wat by sy tempel gewerk het, het nie gedoen wat die Here vir hulle ges\u00ea het nie."
                },
                "14": {
                    "verse_nr": "14",
                    "verse": "Hulle het soos blindes voetjie vir voetjie deur die strate geskuifel. Hulle klere was so vol bloed dat niemand eens aan hulle wou vat nie."
                },
                "15": {
                    "verse_nr": "15",
                    "verse": "Ander het vir hulle geskree: \u201cGee pad van ons af. Julle is vuil. Gee pad en moenie aan ons raak nie!\u201d Toe hulle wegvlug en by ander volke aankom, het di\u00e9 vir hulle ges\u00ea: \u201cJulle kan nie meer hier by ons bly nie! Julle is nie welkom nie!\u201d"
                },
                "16": {
                    "verse_nr": "16",
                    "verse": "Die Here het hulle uitgewis. Hy gee niks meer vir hulle om nie. Hy het nie meer tyd vir di\u00e9 wat by sy tempel werk nie. Hy het geen genade vir die leiers nie."
                },
                "17": {
                    "verse_nr": "17",
                    "verse": "Ons het verniet sit en kyk of daar nie iemand sou kom wat ons kon help nie. Ons het by die uitkykpunt tevergeefs gestaan en uitkyk of daar nie \u2019n nasie kom wat ons sal red nie."
                },
                "18": {
                    "verse_nr": "18",
                    "verse": "Hulle het ons so fyn dopgehou dat ons dit nie op straat kon waag nie. Ons dae was getel. Ons einde was naby. Ons einde het gekom."
                },
                "19": {
                    "verse_nr": "19",
                    "verse": "Di\u00e9 wat ons agtervolg het, was vinniger op ons as arende wat van bo af op hulle prooi afduik. As ons in die berge ingevlug het, was hulle warm op ons spoor. As ons na die woestyn toe gevlug het, het hulle ons reeds voorgel\u00ea."
                },
                "20": {
                    "verse_nr": "20",
                    "verse": "Ons was vir ons lewe afhanklik van die koning wat die Here vir ons gegee het. Ons het gedink hy sal ons lei en tussen die nasies laat oorleef. Maar hulle het hom voorgel\u00ea en hom gevang."
                },
                "21": {
                    "verse_nr": "21",
                    "verse": "Julle van Edom wat in die land Us bly, moet maar lag en lekkerkry. Die dag van julle afrekening sal kom wanneer julle ook gestraf sal word en in die skande gaan kom."
                },
                "22": {
                    "verse_nr": "22",
                    "verse": "Jou sonde is nou afgehandel, Sion. Jy sal nie langer meer in \u2019n ander land hoef te bly nie. Maar jou oortredings, Edom, is volgende aan die beurt. Jy gaan gestraf word vir wat jy gedoen het. Jy gaan uit jou eie land weggevat word na \u2019n ander land omdat jy teen God oortree het."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Here, hou \u2019n bietjie in gedagte wat met ons gebeur het. Kyk hoe is ons beledig."
                },
                "2": {
                    "verse_nr": "2",
                    "verse": "Die grond wat ons ge\u00ebrf het, het in vreemdelinge se hande beland. Uitlanders bly nou in ons huise."
                },
                "3": {
                    "verse_nr": "3",
                    "verse": "Ons het geword soos kinders wat nie meer \u2019n pa het nie. Die ma\u2019s het soos vroue geword wat nie meer \u2019n man het nie."
                },
                "4": {
                    "verse_nr": "4",
                    "verse": "Ons moet betaal vir die drinkwater wat aan ons behoort. Ons moet vir ons eie brandhout geld uitgee."
                },
                "5": {
                    "verse_nr": "5",
                    "verse": "Di\u00e9 wat ons agtervolg, l\u00ea op ons nek. Hulle gee ons nie \u2019n oomblik se rus nie. Ons is stokflou."
                },
                "6": {
                    "verse_nr": "6",
                    "verse": "Ons het by Egipte gaan aanklop om ons te help. Ons het selfs Assiri\u00eb gesoebat om vir ons kos te gee sodat ons honger kan oorgaan."
                },
                "7": {
                    "verse_nr": "7",
                    "verse": "Dit is ons voorouers wat die sonde gedoen het waarvoor ons moet betaal noudat hulle reeds lankal dood is."
                },
                "8": {
                    "verse_nr": "8",
                    "verse": "Hulle wat ander mense se slawe was, is nou ons base. Daar is niemand wat ons van hulle kan bevry nie."
                },
                "9": {
                    "verse_nr": "9",
                    "verse": "Wanneer ons kos in die veld gaan bymekaarmaak, loop ons die risiko dat ons doodgemaak kan word."
                },
                "10": {
                    "verse_nr": "10",
                    "verse": "Ons is koorsig van die hongerte."
                },
                "11": {
                    "verse_nr": "11",
                    "verse": "In Sion en in al die dorpe van Juda het hulle ons vroue en ons dogters verkrag."
                },
                "12": {
                    "verse_nr": "12",
                    "verse": "Ons leiers word aan hulle hande opgehang. Daar is nie respek vir ons oumense nie."
                },
                "13": {
                    "verse_nr": "13",
                    "verse": "Ons jongmans moet koring maal soos slawe. Jong seuntjies steier onder vragte hout wat vir hulle te swaar is."
                },
                "14": {
                    "verse_nr": "14",
                    "verse": "Die leiers kan nie meer by die stad se poort sit om sake te bespreek nie. Die jongmense mag nie meer daar musiek maak nie."
                },
                "15": {
                    "verse_nr": "15",
                    "verse": "Daar is nie meer vreugde oor in die lewe nie. Ons vrolike dans het in begrafnisliedere verander."
                },
                "16": {
                    "verse_nr": "16",
                    "verse": "Ai tog, dit gaan sleg met ons. Ons het oortree en nou is alles weg waarop ons trots was."
                },
                "17": {
                    "verse_nr": "17",
                    "verse": "Ons knie\u00eb het lam geword en ons o\u00eb het dof geraak"
                },
                "18": {
                    "verse_nr": "18",
                    "verse": "omdat Sion \u2019n verwoeste en verlate plek geword het waarin jakkalse rondsluip om te aas. Is U dan vir altyd kwaad?"
                },
                "19": {
                    "verse_nr": "19",
                    "verse": "U hou nooit op om te regeer nie, Here. U sit op u koningstroon en U regeer van een geslag tot die ander."
                },
                "20": {
                    "verse_nr": "20",
                    "verse": "Hoekom lyk dit dan of U geheel en al van ons vergeet het? Hoekom is dit dan nou al so lank dat U ons aan ons eie lot oorgelaat het?"
                },
                "21": {
                    "verse_nr": "21",
                    "verse": "Lei ons weer terug na U toe sodat ons weer vrede met U kan maak. Maak alles tussen ons weer soos dit vroe\u00ebr was."
                },
                "22": {
                    "verse_nr": "22",
                    "verse": "Of het U ons nou vir altyd weggegooi? Gaan U regtig vir altyd vir ons kwaad bly?"
                }
            }
        }
    }
}