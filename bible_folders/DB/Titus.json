{
    "version": "DB",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Van Paulus.\nEk is \u2019n dienskneg van God en \u2019n apostel van Jesus Christus. God het my aangestel om vir almal wat Hy uitgekies het om sy kinders te wees te vertel hoe om te glo. Ek moet die regte kennis oor die waarheid met hulle deel. Hierdie waarheid verander elkeen wat dit glo in \u2019n dienaar van God."
                },
                "2": {
                    "verse_nr": "2",
                    "verse": "Dit bring groot sekerheid in hulle harte dat die ewige lewe op hulle wag.\nNog lank voordat die w\u00eareld daar was, het God al beloof dat Hy vir almal wat in Hom glo, \u2019n groot geskenk het: die ewige lewe!"
                },
                "3": {
                    "verse_nr": "3",
                    "verse": "Nou, op presies die regte tyd het God hierdie goeie nuus aan my kom bekendmaak. Hy het ook vir my ges\u00ea om dit aan ander mense te gaan oorvertel. En wat \u2019n wonderlike werk is dit nie om te preek dat God ons Verlosser is nie!"
                },
                "4": {
                    "verse_nr": "4",
                    "verse": "Titus, hierdie brief is aan jou gerig. Jy is vir my soos my eie kind, want jy glo ook. Ons al twee is nou deel van God se nuwe familie.\nDie goedheid en vrede van God ons Vader en Christus Jesus, ons Verlosser, is ook by jou."
                },
                "5": {
                    "verse_nr": "5",
                    "verse": "Ek het jou vroe\u00ebr op die eiland Kreta agtergelaat. Dit was met \u2019n spesifieke doel. Ek wil h\u00ea jy moet sorg dat sake in die verskillende gemeentes reg en goed georganiseer is. Verder moet jy ook in die verskillende dorpe ouderlinge aanstel soos ek vir jou ges\u00ea het."
                },
                "6": {
                    "verse_nr": "6",
                    "verse": "\u2019n Kerkleier se ganse lewe moet wys dat hy die Here ken.\nHy moet getrou wees aan sy vrou.\nSy kinders moet die Here dien. Hulle moenie van die een wilde partytjie na die ander hardloop en teen hulle ouers opstandig raak nie."
                },
                "7": {
                    "verse_nr": "7",
                    "verse": "Onthou, \u2019n ouderling staan aan die stuur van God se familie van gelowiges hier op aarde. Sy ganse lewe moet daarom vertel dat hy doen wat die Here s\u00ea.\nHy moenie vol van homself wees nie, ook nie kort van draad en humeurig nie.\nDrank mag nooit sy baas wees nie.\nHy moenie net regstaan om te stry en baklei nie.\nOok mag hy glad nie in skelm saketransaksies betrokke wees nie."
                },
                "8": {
                    "verse_nr": "8",
                    "verse": "Sy huis en hart moet altyd oopstaan vir ander gelowiges, al ken hy hulle nie.\nDit moet vir hom \u2019n groot vreugde wees om goeie dinge vir ander te doen.\nHy moet nugter en beheersd wees.\nIn alle omstandighede moet hy reg optree.\nHy moet leef soos die Here wil h\u00ea.\nHy moet homself goed kan beheer sodat die sonde geen houvas op sy lewe kry nie."
                },
                "9": {
                    "verse_nr": "9",
                    "verse": "Die Here se Woord waarin hy self onderrig is, moet die anker van sy lewe wees. Dan kan hy hierdie betroubare kennis gebruik om ander gelowiges moed in te praat en te troos. Maar hy moet hierdie kennis ook gebruik om mense wat vals leerstellings verkondig te wys dat hulle verkeerd is."
                },
                "10": {
                    "verse_nr": "10",
                    "verse": "Daar is baie mense wat in opstand is teen die gesag van die Here. Dis veral diegene wat vroe\u00ebr aan die Joodse geloof behoort het wat nou die grootste klomp kaf praat. Boonop be\u00efnvloed hulle baie ander mense om dit te glo."
                },
                "11": {
                    "verse_nr": "11",
                    "verse": "Julle moet hulle so gou moontlik stilmaak en hulle leuens stopsit, want hulle keer omtrent al wat huis is met hulle vals praatjies om. Hulle doen dit om onskuldige mense se geld in die hande te kry."
                },
                "12": {
                    "verse_nr": "12",
                    "verse": "Hierdie spul se skelmstreke laat my dink aan wat een van hulle eie profete ges\u00ea het:\n\u201cDie klomp wat op Kreta bly, is heeltemal onbetroubaar. Hulle is so onbeheerbaar soos wilde diere. Hulle is \u2019n klomp luiaards wat niks wil doen nie en hulleself heeltyd ooreet.\u201d"
                },
                "13": {
                    "verse_nr": "13",
                    "verse": "Hoe reg was hy nie!\nDaardie mense wat die goeie nuus verdraai, moet jy asseblief vasvat. S\u00ea hard en duidelik vir hulle dat hulle op die verkeerde pad is. Dalk maak dit hulle o\u00eb oop sodat hulle reg in God kan begin glo."
                },
                "14": {
                    "verse_nr": "14",
                    "verse": "Hulle moet al daardie Joodse bygelowe en storietjies van hulle laat staan. Hulle hou hulle nog altyd besig met mensgemaakte re\u00ebls en wette wat glad nie die waarheid is nie."
                },
                "15": {
                    "verse_nr": "15",
                    "verse": "As die Here \u2019n mens vrygemaak het, hoef jy nie meer al die wette en re\u00ebls van daardie mense te gehoorsaam nie. Hierdie mense en ander ongelowiges is die gevangenes van hulle selfgemaakte \u201cgodsdiens\u201d. Hulle kom dit nie eens agter nie, want hulle gedagtes is in die mag van die sonde. Hulle sondige geaardheid maak dat hulle verkeerd dink."
                },
                "16": {
                    "verse_nr": "16",
                    "verse": "Hulle maak asof hulle God ken, maar hulle lieg. Want wat hulle doen, s\u00ea iets heeltemal anders. Hulle vang die verskriklikste dinge aan. Hulle luister glad nie na wat God s\u00ea nie. Hierdie mense doen nie \u2019n enkele ding wat sy hart bly maak nie."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Titus, gebruik elke kans wat jy het om die regte feite oor God aan ander bekend te maak."
                },
                "2": {
                    "verse_nr": "2",
                    "verse": "Verduidelik vir die ouer mans dat hulle nie mag toelaat dat die sonde hulle aan die slaap sus nie. Hulle moet so leef dat ander mense groot respek vir hulle het. Hulle moet met wysheid optree. Hulle moet onwankelbaar in die Here glo, sy liefde uitleef en volhard op die regte pad."
                },
                "3": {
                    "verse_nr": "3",
                    "verse": "Praat ook met die vroue in die kerk wat al ouer is. S\u00ea vir hulle dat hulle lewe moet wys dat hulle die Here ken. Hulle mag niks leliks van ander mense s\u00ea nie. Hulle mag ook nie te veel drink nie."
                },
                "4": {
                    "verse_nr": "4",
                    "verse": "Hulle moet ander gelowiges leer wat God van hulle verwag, veral vir die jonger vroue. Hulle moet vir hierdie vroue s\u00ea dat hulle baie lief vir hulle mans en kinders moet wees."
                },
                "5": {
                    "verse_nr": "5",
                    "verse": "Verder moet hulle ook vir hulle leer om met wysheid op te tree en om hulle nie aan buitehuwelikse verhoudings skuldig te maak nie. Hulle moet ook vir jonger vroue s\u00ea om goed na hul gesinne se behoeftes om te sien en om in liefde op te kyk na hul mans. Dan sal God se Woord nie bespotlik gemaak word nie."
                },
                "6": {
                    "verse_nr": "6",
                    "verse": "Titus, jy moet ook met die jonger mans in die kerk praat. S\u00ea vir hulle om met wysheid op te tree."
                },
                "7": {
                    "verse_nr": "7",
                    "verse": "Wat jou betref, jy moet in alles wat jy s\u00ea en doen \u2019n voorbeeld stel van hoe \u2019n Christen behoort te leef.\nDoen goed aan ander mense."
                },
                "8": {
                    "verse_nr": "8",
                    "verse": "Maak God se wil op die regte manier bekend.\nTree altyd met integriteit op.\nAs jy sorg dat alles wat jy s\u00ea in ooreenstemming is met God se wil, sal selfs jou vyande niks leliks teen ons geloof kan s\u00ea nie."
                },
                "9": {
                    "verse_nr": "9",
                    "verse": "Praat ook met werkers en diensknegte wat vir \u2019n eienaar werk. S\u00ea vir hulle hulle moet respek vir hulle eienaars h\u00ea. Hulle moet al die opdragte uitvoer wat aan hulle gegee word. Hulle moenie te\u00ebpraat nie."
                },
                "10": {
                    "verse_nr": "10",
                    "verse": "Ook moet hulle nie dinge steel nie sodat ander moet kan sien dat hulle in alles eerlik en betroubaar is. Dan wys hulle dat hulle geloof nie net \u2019n klomp dooie re\u00ebls op papier is nie. So word die leer oor ons wonderlike God en Verlosser nog meer aantreklik."
                },
                "11": {
                    "verse_nr": "11",
                    "verse": "God het sy goedheid aan alle mense bekendgemaak. Almal het nou die kans om sy verlossing te beleef."
                },
                "12": {
                    "verse_nr": "12",
                    "verse": "Nou wys Hy vir ons hoe om \u2019n Godlose leefstyl te systap en hoe om vernietigende begeertes te laat staan. Hy laat ons met wysheid en opregtheid leef. Hy laat ons elke dag tot sy eer in die w\u00eareld leef."
                },
                "13": {
                    "verse_nr": "13",
                    "verse": "Daarom sien ons baie uit na daardie wonderlike dag wanneer ons wonderlike God en Verlosser, Jesus Christus, terugkom. Ons kan nie meer wag dat dit moet aanbreek nie!"
                },
                "14": {
                    "verse_nr": "14",
                    "verse": "Christus het sy lewe ter wille van ons opgeoffer om ons los te koop uit die mag van die sonde. Nou behoort ons net aan Hom. Ons is sy volk. Syne alleen! Nou wil ons net doen wat Hy s\u00ea!"
                },
                "15": {
                    "verse_nr": "15",
                    "verse": "Titus, al hierdie dinge wat ek vir jou in di\u00e9 brief skryf, moet jy aan die ander gelowiges meedeel. Doen dit met die gesag wat die Here aan jou as geestelike leier gegee het. Praat mooi met hulle. Wanneer dit nodig is, moet jy ook streng wees. Vat die sondaars vas. Moenie toelaat dat mense met jou spot of op jou neersien nie."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "S\u00ea baie duidelik vir die gelowiges om te luister na alles wat die owerhede s\u00ea. Hulle mag nie in opstand kom teen mense wat in leiersposisies is nie. Hulle moet ook elke kans aangryp wat hulle kry om goed te doen."
                },
                "2": {
                    "verse_nr": "2",
                    "verse": "Leer hulle ook om nie van ander mense sleg te praat nie. Hulle moenie moeilikheid soek nie. Nee, hulle moet vriendelik en sensitief wees. Hulle moet met deernis teenoor almal optree."
                },
                "3": {
                    "verse_nr": "3",
                    "verse": "Vroe\u00ebr het ons ook in dwaasheid geleef. Ons het ons glad nie aan God gesteur nie. Ons was op die verkeerde pad. Die sonde was ons baas. Ons kon eenvoudig nie genoeg daarvan kry nie. Die een afstootlike sonde na die ander was ons kos. Seksuele begeertes het ons vernietig. Haat en geweld was ons meester. Ons het ander mense niks gegun nie."
                },
                "4": {
                    "verse_nr": "4",
                    "verse": "Maar toe gebeur daar \u2019n wonderwerk: God ons Verlosser het vir ons kom wys hoe lief Hy ons het. Sy goedheid was nie lippetaal nie. Nee"
                },
                "5": {
                    "verse_nr": "5",
                    "verse": "Hy het ons verlos. Hy het dit nie gedoen omdat ons so goed geleef het sodat Hy ons moes verlos nie. Nee, Hy het dit gedoen omdat Hy ons baie jammer gekry het.\nGod het ons heeltemal nuut gemaak. Ons is \u2019n tweede keer gebore toe ons sy kinders geword het. Toe is al ons sondes afgewas.\nGod het ook deur die Heilige Gees nuwe lewe aan ons gegee."
                },
                "6": {
                    "verse_nr": "6",
                    "verse": "God het ook nie net \u2019n klein stukkie van die Heilige Gees aan ons gegee nie. Nee, deur die toedoen van Jesus Christus, ons Verlosser, het Hy die Heilige Gees in sy volheid oor ons uitgegiet."
                },
                "7": {
                    "verse_nr": "7",
                    "verse": "Omdat Hy so goed is vir ons, het Hy al ons sondes afgeskryf. Dit tel nie meer teen ons nie. Ons is nou God se erfgename. Ons erfporsie is die ewige lewe. Ons is volspoed onderweg daarheen."
                },
                "8": {
                    "verse_nr": "8",
                    "verse": "Wat ek nou vir jou ges\u00ea het, is die waarheid. Ek wil h\u00ea jy moet dit met groot oortuiging vir die gelowiges gaan oorvertel. Hulle moet mooi begryp wat God alles vir ons gedoen het. Dit sal hulle aanspoor om reg te leef. As hulle hierdie goeie nuus verstaan, sal hulle goeie dinge vir ander mense doen. Hulle sal ander begin dien en op die hande dra."
                },
                "9": {
                    "verse_nr": "9",
                    "verse": "Titus, nog \u2019n stukkie persoonlike raad aan jou: moenie in argumente betrokke raak met ander mense wat probeer om ons geloof belaglik te maak nie. Vermy ook \u2019n stryery met diegene wat s\u00ea dat net ware Israeliete deur God gered sal word as hulle oor die nodige geslagsregisters beskik om dit te bewys. Moet ook nie jou tyd mors om met ander te stry oor hoe ons die wet van Moses moet probeer hou nie. Al hierdie gesprekke en argumente help net mooi niks nie. Dis \u2019n mors van kosbare tyd."
                },
                "10": {
                    "verse_nr": "10",
                    "verse": "Loop lig vir daardie mense wat moeilikheid maak. S\u00ea vir hulle om op te hou daarmee. As dit nie help nie, gaan probeer \u2019n tweede keer. Maar daarna moet jy hulle uitlos."
                },
                "11": {
                    "verse_nr": "11",
                    "verse": "Dan weet jy dat hulle hulle nie aan God steur nie. Hulle eie sondes sal op die ou end teen hulle tel."
                },
                "12": {
                    "verse_nr": "12",
                    "verse": "Titus, ek sal binnekort vir Artemas, of dalk vir Tigikus, na jou toe stuur om jou te kom help. Sodra een van hulle daar is, moet jy asseblief vir my kom kuier. Ek bly in Nikopolis oor vir die winter. Kom hiernatoe."
                },
                "13": {
                    "verse_nr": "13",
                    "verse": "Daar kom ook twee mans na jou toe oor wie jy jou moet ontferm. Hulle name is Senas, \u2019n regsgeleerde, en Apollos. Maak jou hart en jou huis vir hulle oop. Kyk dat hulle \u2019n dak oor hulle kop het en ook iets om te eet."
                },
                "14": {
                    "verse_nr": "14",
                    "verse": "S\u00ea ook vir die gelowiges om self te werk vir hulle eie brood. Deur goeie werk moet hulle in hul eie lewensbehoeftes voorsien. Hulle moet soos bome wees wat goeie vrugte vir die Here dra."
                },
                "15": {
                    "verse_nr": "15",
                    "verse": "Titus, al die gelowiges hier by my stuur vir jou groete. S\u00ea asseblief ook groete aan al die gelowiges daar by jou.\nGod se goedheid bly by julle almal."
                }
            }
        }
    }
}