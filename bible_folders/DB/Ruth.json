{
    "version": "DB",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Baie lank terug, in die tyd van die rigters voor Israel nog \u2019n koning gehad het, was daar hongersnood in die land. In di\u00e9 tyd was daar \u2019n man met die naam Elimeleg. Hy het uit die gebied Efrata in die omgewing van Betlehem in Juda gekom. Hy het sy vrou, Naomi, en hulle twee seuns, Maglon en Kiljon, gevat en \u2019n tyd lank in die land Moab gaan bly. Terwyl hulle daar gebly het"
                },
                "2": {
                    "verse_nr": "2",
                    "verse": "Baie lank terug, in die tyd van die rigters voor Israel nog \u2019n koning gehad het, was daar hongersnood in die land. In di\u00e9 tyd was daar \u2019n man met die naam Elimeleg. Hy het uit die gebied Efrata in die omgewing van Betlehem in Juda gekom. Hy het sy vrou, Naomi, en hulle twee seuns, Maglon en Kiljon, gevat en \u2019n tyd lank in die land Moab gaan bly. Terwyl hulle daar gebly het"
                },
                "3": {
                    "verse_nr": "3",
                    "verse": "is Elimeleg dood. Naomi en haar twee seuns het toe alleen in die vreemde land agtergebly."
                },
                "4": {
                    "verse_nr": "4",
                    "verse": "Die twee seuns het met twee Moabitiese meisies, Orpa en Rut, getrou. Omtrent tien jaar later"
                },
                "5": {
                    "verse_nr": "5",
                    "verse": "is Maglon en Kiljon ook dood. Naomi was toe sonder enige familie van haar eie in die land Moab."
                },
                "6": {
                    "verse_nr": "6",
                    "verse": "\u2019n Rukkie later het Naomi, wat nog steeds in Moab gebly het, gehoor dat die Here dit weer beter laat gaan het in Juda en dat daar weer genoeg kos was. Sy en haar skoondogters besluit toe om terug te gaan na haar eie land."
                },
                "7": {
                    "verse_nr": "7",
                    "verse": "Op pad terug Juda toe"
                },
                "8": {
                    "verse_nr": "8",
                    "verse": "s\u00ea Naomi vir haar skoondogters: \u201cGaan liewer terug na julle eie ouerhuise toe. Mag die Here julle met sy liefde versorg omdat julle so goed was vir my en julle mans."
                },
                "9": {
                    "verse_nr": "9",
                    "verse": "Ek bid dat die Here vir julle elkeen weer \u2019n goeie huweliksmaat sal gee.\u201d\nToe sy hulle groet, het hulle begin huil"
                },
                "10": {
                    "verse_nr": "10",
                    "verse": "en vir haar ges\u00ea: \u201cNee, ons gaan saam met Ma terug na Ma se mense toe.\u201d"
                },
                "11": {
                    "verse_nr": "11",
                    "verse": "Toe vra Naomi vir hulle: \u201cHoekom wil julle saam met my gaan? Ek het tog nie nog seuns met wie julle kan trou nie!"
                },
                "12": {
                    "verse_nr": "12",
                    "verse": "Gaan eerder huis toe, ek is te oud om weer te trou. In elk geval, wat sou dit julle help? Al trou ek vandag en bring weer seuns in die w\u00eareld, wat dan?"
                },
                "13": {
                    "verse_nr": "13",
                    "verse": "Gaan julle wag tot hulle oud genoeg is om mee te trou? Gaan julle die kans om weer \u2019n goeie man te kry by julle laat verbygaan? Nee, my dogters, dis nie nodig nie. Dis erg genoeg dat ek voel die Here het die rug vir my gedraai. Moenie dit vir my en vir julleself nog swaarder maak nie.\u201d"
                },
                "14": {
                    "verse_nr": "14",
                    "verse": "Die twee skoondogters was baie hartseer hieroor. Orpa het toe haar skoonma gegroet en teruggegaan huis toe. Rut het egter haar skoonma styf vasgedruk en geweier om om te draai."
                },
                "15": {
                    "verse_nr": "15",
                    "verse": "Naomi het haar weer probeer oorreed om terug te gaan en vir haar ges\u00ea: \u201cJou skoonsuster is terug na haar eie mense toe waar sy weer haar eie geloof kan uitleef. Doen jy dit ook nou.\u201d"
                },
                "16": {
                    "verse_nr": "16",
                    "verse": "Dit is toe dat Rut vir haar s\u00ea: \u201cMoenie my vra om om te draai en Ma alleen te los nie, ek sal dit nie doen nie. Ek gaan saam met Ma, waar Ma ook al heen gaan. Daar waar Ma besluit om te bly, sal ek saam met Ma bly. Ma se mense aanvaar ek as my eie mense, en die God wat Ma dien, is ook die God wat ek wil dien."
                },
                "17": {
                    "verse_nr": "17",
                    "verse": "Daar waar Ma eendag doodgaan, wil ek ook doodgaan en daar begrawe word. Mag die Here iets slegs aan my doen as iets anders as die dood ons twee sal skei.\u201d"
                },
                "18": {
                    "verse_nr": "18",
                    "verse": "Toe Naomi sien dat Rut vasbeslote is om saam met haar te gaan, het sy opgehou om haar te probeer ompraat om terug te draai."
                },
                "19": {
                    "verse_nr": "19",
                    "verse": "Hulle twee is toe saam Betlehem toe. Toe hulle daar kom, was die dorp in rep en roer en die vroue het verbaas ges\u00ea: \u201cMaar dis mos Naomi!\u201d"
                },
                "20": {
                    "verse_nr": "20",
                    "verse": "\u201cMoenie my Naomi noem nie,\u201d s\u00ea sy toe, \u201cnoem my eerder Mara (wat bitter beteken), want vandat ons hier weg is tot nou toe het dit bitter swaar met my gegaan. Dit voel vir my of die Almagtige met al sy gewig op my kom druk het en ek nie meer een tree vorentoe kan gee nie."
                },
                "21": {
                    "verse_nr": "21",
                    "verse": "Toe ek hier weg is, was my lewe nog vol. Ek het toe \u2019n man en kinders gehad, maar die Here het my dolleeg laat terugkom huis toe, sonder my gesin. Hoekom sou julle my dan nog Naomi wil noem? Dit voel vir my of selfs die Here die rug vir my gedraai het; asof die Here vir wie niks onmoontlik is nie, besluit het ek moet maar self verder regkom.\u201d"
                },
                "22": {
                    "verse_nr": "22",
                    "verse": "Dit is dan hoe Naomi en haar skoondogter Rut, \u2019n jong Moabitiese vrou, uit Moab na Betlehem teruggekom het. Hulle het aan die begin van die garsoes daar aangekom."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "In Betlehem was daar \u2019n bekende en invloedryke man met die naam Boas. Hy was familie van Naomi se man, Elimeleg."
                },
                "2": {
                    "verse_nr": "2",
                    "verse": "Op \u2019n dag vra Rut vir Naomi: \u201cSal dit reg wees as ek na die lande toe gaan en van die koringare optel wat agterbly as hulle klaar geoes het, as hulle my sal toelaat?\u201d\n\u201cNatuurlik, gaan doen dit gerus,\u201d was Naomi se antwoord."
                },
                "3": {
                    "verse_nr": "3",
                    "verse": "Rut is toe uit na die lande toe waar sy are agter die werkers loop en optel het. Sy het toevallig op \u2019n stuk land beland wat aan Boas, die familielid van Elimeleg, behoort het."
                },
                "4": {
                    "verse_nr": "4",
                    "verse": "Intussen het Boas ook uit Betlehem daar aangekom. Hy en sy werkers het mekaar vriendelik gegroet, soos dit die gebruik was."
                },
                "5": {
                    "verse_nr": "5",
                    "verse": "Boas het vir Rut raakgesien en vir sy voorman gevra wie die vreemde vrou is wat op sy land are optel."
                },
                "6": {
                    "verse_nr": "6",
                    "verse": "Hierop het die voorman geantwoord: \u201cDit is Naomi se skoondogter wat saam met haar uit Moab uit teruggekom het."
                },
                "7": {
                    "verse_nr": "7",
                    "verse": "Sy het vanm\u00f4re al gevra of sy are agter die werkers mag optel. Van toe af werk sy nog aanmekaar. Sy rus nou vir die eerste keer \u2019n bietjie daar in die koelte.\u201d"
                },
                "8": {
                    "verse_nr": "8",
                    "verse": "Boas stap toe na Rut toe en s\u00ea vir haar: \u201cAs ek jou raad kan gee, moenie op \u2019n ander land gaan are optel nie. Bly by die vroue wat hier op my land werk."
                },
                "9": {
                    "verse_nr": "9",
                    "verse": "Kyk waar hulle are optel en volg hulle. Ek het ook die werkers gewaarsku om jou nie te pla nie. En as jy dors word, gaan drink gerus water daar by die kanne wat hulle vir hulleself volgemaak het.\u201d"
                },
                "10": {
                    "verse_nr": "10",
                    "verse": "Rut het baie beleefd dankie ges\u00ea. \u201cMaar,\u201d vra sy toe vir hom, \u201choekom is u bekommerd oor my? Ek is tog maar net \u2019n vreemdeling hier.\u201d"
                },
                "11": {
                    "verse_nr": "11",
                    "verse": "Boas s\u00ea toe vir haar: \u201cEk het gehoor van alles wat jy vir jou skoonma gedoen het n\u00e1 jou man se dood, dat jy bereid was om jou ouers en jou geboorteland prys te gee om hier saam met haar tussen \u2019n klomp vreemde mense te kom bly."
                },
                "12": {
                    "verse_nr": "12",
                    "verse": "Mag die Here, die God van Israel, by wie jy hulp kom soek het, vir jou baie goed wees. Mag Hy jou goed versorg oor al die mooi dinge wat jy gedoen het.\u201d"
                },
                "13": {
                    "verse_nr": "13",
                    "verse": "\u201cU is baie vriendelik, Meneer,\u201d s\u00ea sy toe vir hom. \u201cEk is bly dat u so ordentlik met my praat al is ek nie een van u werkers nie.\u201d"
                },
                "14": {
                    "verse_nr": "14",
                    "verse": "Met etenstyd het Boas vir Rut geroep en ges\u00ea: \u201cKom eet saam met ons. Vat gerus ook van die brood en doop dit in die wynsous om jou dors weg te vat.\u201d\nSy het toe by die werkers gaan sit en Boas het vir haar gebraaide koring gegee. Toe sy klaar ge\u00ebet het, was daar genoeg oor om saam te vat huis toe."
                },
                "15": {
                    "verse_nr": "15",
                    "verse": "Toe Rut weg is om verder te gaan werk, het Boas vir sy werkers ges\u00ea: \u201cLaat haar toe om ook tussen die gerwe koringare op te tel. Moenie haar keer om dit te doen nie."
                },
                "16": {
                    "verse_nr": "16",
                    "verse": "Julle moet ook so nou en dan van die are uit die bondels uittrek en dit spesifiek vir haar los sodat sy dit kan optel. Moenie dit moeilik maak vir haar nie.\u201d"
                },
                "17": {
                    "verse_nr": "17",
                    "verse": "Rut het tot die aand toe are op die land opgetel. Toe sy later die are uitslaan om die graan en die halms te skei, was daar omtrent tien kilogram graan."
                },
                "18": {
                    "verse_nr": "18",
                    "verse": "Rut het die koring teruggevat dorp toe en vir haar skoonma gaan wys hoeveel sy die dag bymekaargemaak het. Sy het ook vir Naomi van die kos gegee wat van die middag se ete oorgebly het."
                },
                "19": {
                    "verse_nr": "19",
                    "verse": "Naomi was so verbaas dat sy sommer gevra het: \u201cWaar kry jy so baie? Op wie se land het jy gewerk? Mag die Here baie goed wees vir die persoon wat jou gehelp het!\u201d Rut het haar toe vertel wat sy gedoen het en dat sy op die land van \u2019n man met die naam Boas gewerk het."
                },
                "20": {
                    "verse_nr": "20",
                    "verse": "\u201cMag die Here Boas se\u00ebn!\u201d het Naomi ges\u00ea. \u201cDie Here kom altyd sy beloftes na aan di\u00e9 wat lewe en selfs ook di\u00e9 wat al dood is. Weet jy, hierdie man is familie van ons. Om die waarheid te s\u00ea, hy is eintlik een van die mense wat veronderstel is om vir ons te sorg omdat ons nie meer mans of kinders het nie.\u201d"
                },
                "21": {
                    "verse_nr": "21",
                    "verse": "Toe s\u00ea Rut: \u201cDis nie al nie. Hy het ook ges\u00ea ek moet terugkom en elke dag saam met sy werkers are kom optel totdat die hele oes van die land af is.\u201d"
                },
                "22": {
                    "verse_nr": "22",
                    "verse": "Naomi s\u00ea toe vir Rut: \u201cDis goed so. Jy moet eerder saam met die vroue op Boas se land werk. Jy mag dalk net beledig word as jy op iemand anders se land gaan werk.\u201d"
                },
                "23": {
                    "verse_nr": "23",
                    "verse": "Rut het toe saam met die ander vroue in Boas se land are opgetel totdat die gars- en koringoes ingesamel was. Sy het die hele tyd by haar skoonma gebly."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Op \u2019n dag s\u00ea Naomi vir Rut: \u201cOns moet vir jou \u2019n man kry, sodat jy versorg kan word en jou eie huis en \u2019n huisgesin kan h\u00ea."
                },
                "2": {
                    "verse_nr": "2",
                    "verse": "Jy onthou vir Boas, die man saam met wie se werkers jy are opgetel het? Ek het mos vir jou ges\u00ea hy is familie van ons. Luister nou, hy gaan later die gars op die dorsvloer uitslaan en dan moet hy dit vir die nag oppas."
                },
                "3": {
                    "verse_nr": "3",
                    "verse": "Gaan bad en sit parfuum aan en trek jou mooiste klere aan. Gaan dan na die dorsvloer toe, maar moenie dat Boas agterkom jy is daar voordat hy klaar ge\u00ebet en gedrink het nie."
                },
                "4": {
                    "verse_nr": "4",
                    "verse": "As hy dan later gaan slaap, kyk mooi waar hy gaan l\u00ea, en as hy aan die slaap geraak het, tel die komberse op en gaan l\u00ea by sy voete. Hy sal verstaan dat jy versorging nodig het en vir jou s\u00ea wat jy moet doen.\u201d"
                },
                "5": {
                    "verse_nr": "5",
                    "verse": "Rut antwoord toe: \u201cEk sal doen wat Ma ges\u00ea het.\u201d"
                },
                "6": {
                    "verse_nr": "6",
                    "verse": "Rut is toe dorsvloer toe en het gedoen wat Naomi ges\u00ea het."
                },
                "7": {
                    "verse_nr": "7",
                    "verse": "Toe Boas klaar ge\u00ebet en gedrink het, was hy baie opgeruimd en vrolik. \u2019n Rukkie later het hy langs die hoop gars gaan l\u00ea en aan die slaap geraak. Rut het stilletjies soontoe gegaan, die kombers opgelig en by sy voete gaan l\u00ea."
                },
                "8": {
                    "verse_nr": "8",
                    "verse": "Gedurende die nag het Boas wakker geword. Toe hy wou omdraai, was hy verbaas om te sien dat daar \u2019n vrou by sy voete l\u00ea."
                },
                "9": {
                    "verse_nr": "9",
                    "verse": "\u201cWie is jy?\u201d wou hy weet.\n\u201cEk is Rut,\u201d antwoord sy toe. \u201cOmdat u familie van my skoonpa is, is u ook verplig om my te help versorg. Trou met my, asseblief.\u201d"
                },
                "10": {
                    "verse_nr": "10",
                    "verse": "\u201cMag die Here goed wees vir jou,\u201d s\u00ea hy toe. \u201cWat jy nou doen, is \u2019n nog groter liefdesdaad as die liefde wat jy aan jou skoonma bewys het. Jy kon maklik vir jou \u2019n jong- man gaan soek het, of hy nou ryk of arm was, dit maak nie saak nie. Maar jy het dit nie gedoen nie."
                },
                "11": {
                    "verse_nr": "11",
                    "verse": "Moenie jou verder bekommer nie, ek sal doen wat jy vra. Almal in die dorp ken jou in elk geval as \u2019n eerlike en goeie vrou."
                },
                "12": {
                    "verse_nr": "12",
                    "verse": "Daar is net een probleem. Dit is waar dat ek \u2019n familielid is wat \u2019n plig het om jou en jou skoonma te versorg, maar daar is iemand anders wat nog \u2019n nader familielid is as ek en hy is in die eerste plek vir julle verantwoordelik."
                },
                "13": {
                    "verse_nr": "13",
                    "verse": "Bly vannag hier. M\u00f4reoggend sal ons uitvind of hy vir jou wil sorg of nie. As hy dit wil doen, is dit goed so. So nie, sal ek met jou trou, so seker as die Here lewe, ek belowe dit. Bly nou maar hier tot m\u00f4reoggend, dis veiliger.\u201d"
                },
                "14": {
                    "verse_nr": "14",
                    "verse": "Sy het toe daar gebly en by Boas se voete gel\u00ea en slaap tot die volgende oggend. Vroeg, nog voor sonop, het sy opgestaan en huis toe gegaan voordat iemand haar dalk kon herken. Want Boas wou in elk geval nie h\u00ea die mense moes weet \u2019n vrou was by die dorsvloer nie."
                },
                "15": {
                    "verse_nr": "15",
                    "verse": "Voor sy loop, het Boas vir haar ges\u00ea om die los baadjie wat sy bo-oor haar klere aangehad het vir hom te bring en dit op die grond oop te gooi. Hy het toe ongeveer twintig kilogram gars daarin gesit, dit toegedraai en haar gehelp om dit op te tel. Sy is toe terug dorp toe."
                },
                "16": {
                    "verse_nr": "16",
                    "verse": "By Naomi aangekom, vra di\u00e9: \u201cEn toe, Rut, hoe het dit gegaan?\u201d\nRut het vir Naomi alles vertel wat Boas gedoen het"
                },
                "17": {
                    "verse_nr": "17",
                    "verse": "en bygevoeg: \u201cHy het ook vir my hierdie klomp gars gegee sodat ek nie met le\u00eb hande hier by Ma aankom nie.\u201d"
                },
                "18": {
                    "verse_nr": "18",
                    "verse": "Naomi s\u00ea toe vir haar: \u201cWees nou maar net geduldig totdat ons sien wat gebeur. Boas sal nie rus voordat hy hierdie saak vandag nog opgelos het nie.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Intussen het Boas na die bymekaarkomplek by die ingang van die dorp toe gegaan en daar gaan sit en wag. Toe Elimeleg se naaste familielid, die een oor wie Boas met Rut gepraat het, daar verbykom, het Boas hom geroep en ges\u00ea: \u201cVriend, kom sit hier by my; ek wil graag met jou praat.\u201d Die man het toe nader gestap en gaan sit."
                },
                "2": {
                    "verse_nr": "2",
                    "verse": "Boas het ook tien leiers van die dorp gevra om as getuies by hulle te kom sit."
                },
                "3": {
                    "verse_nr": "3",
                    "verse": "Boas s\u00ea toe vir die familielid: \u201cToe Naomi van Moab af teruggekom het, het sy besluit om die stuk grond wat aan ons familielid Elimeleg behoort het, te verkoop."
                },
                "4": {
                    "verse_nr": "4",
                    "verse": "Ek het gedink ek moet dit vir jou s\u00ea, en daarom is die getuies ook hier, dat jy die grond kan koop as jy dit wil h\u00ea. Dit is mos jou reg. Maar as jy dit nie wil h\u00ea nie, s\u00ea vir my, want ek is die volgende familielid wat die reg het om dit te koop as jy dit nie wil h\u00ea nie.\u201d\nDie man s\u00ea toe: \u201cEk wil dit graag koop.\u201d"
                },
                "5": {
                    "verse_nr": "5",
                    "verse": "Boas antwoord toe: \u201cDis goed so, maar jy weet natuurlik dat as jy die stuk grond van Naomi koop, jy ook met haar skoondogter Rut moet trou sodat sy kinders kan h\u00ea wat die grond van hulle pa kan erf.\u201d"
                },
                "6": {
                    "verse_nr": "6",
                    "verse": "Die man s\u00ea toe: \u201cAs dit die geval is, wil ek nie die grond koop nie. Dit kan dalk my eie kinders benadeel. Koop jy dit maar liewer, ek sien nie kans daarvoor nie.\u201d"
                },
                "7": {
                    "verse_nr": "7",
                    "verse": "In daardie tyd was dit die gebruik in Israel om jou skoen uit te trek en dit aan die ander persoon te gee. Dit was \u2019n simboliese manier om te s\u00ea dat jy afstand doen van jou reg om die grond te koop of te ruil."
                },
                "8": {
                    "verse_nr": "8",
                    "verse": "Daarom, toe die ander familielid vir Boas s\u00ea: \u201cJy kan dit maar koop,\u201d het hy sy skoen uitgetrek en dit vir Boas gegee."
                },
                "9": {
                    "verse_nr": "9",
                    "verse": "Toe s\u00ea Boas vir die leiers en die ander mense wat daar rondgestaan het: \u201cJulle is vandag getuies dat ek al Elimeleg en sy twee seuns, Kiljon en Maglon, se eiendom van Naomi gekoop het."
                },
                "10": {
                    "verse_nr": "10",
                    "verse": "Daarmee saam word Maglon se weduwee, Rut, my vrou. So kan sy \u2019n seun kry wat ten minste sy pa se familienaam kan laat voortleef. Hy kan dan ook die familie se grond erf en hier in sy tuisdorp bly. Daarvan is julle vandag getuies.\u201d"
                },
                "11": {
                    "verse_nr": "11",
                    "verse": "Die leiers en die ander mense wat by die ingang van die dorp bymekaar was, het toe ges\u00ea: \u201cOns is getuies! Mag die Here Rut se\u00ebn met baie kinders soos di\u00e9 van Jakob se twee vroue, Ragel en Lea. Mag jy \u2019n belangrike man wees in Efrata. En mag jy in Betlehem iemand wees na wie die mense opsien."
                },
                "12": {
                    "verse_nr": "12",
                    "verse": "Mag die Here vir jou kinders by hierdie jong vrou gee, wat net so baie en so gelukkig sal wees soos di\u00e9 van ons voorvader Peres, die seun van Tamar en Juda.\u201d"
                },
                "13": {
                    "verse_nr": "13",
                    "verse": "Boas het toe met Rut getrou en nadat hy by haar geslaap het, het die Here haar swanger laat word. Sy het geboorte gegee aan \u2019n seun. Die Here was baie goed vir haar."
                },
                "14": {
                    "verse_nr": "14",
                    "verse": "Toe s\u00ea die vroue vir Naomi: \u201cLoof die Here! Hy het vandag vir jou \u2019n kleinseun gegee om vir jou te sorg. Mag sy naam altyd in Israel voortleef deur sy kinders."
                },
                "15": {
                    "verse_nr": "15",
                    "verse": "Jou skoondogter het jou baie lief. Sy het meer vir jou gedoen as wat sewe seuns ooit sou kon doen. Mag hierdie kleinseun wat sy nou vir jou gegee het, jou weer opgewonde oor die lewe maak omdat jy weet dat daar iemand sal wees wat vir jou sal sorg as jy die dag oud is.\u201d"
                },
                "16": {
                    "verse_nr": "16",
                    "verse": "Naomi het hierdie kleinkind van haar met soveel liefde versorg asof hy haar eie kind was."
                },
                "17": {
                    "verse_nr": "17",
                    "verse": "Die buurvroue het toe ges\u00ea: \u201cUiteindelik het Naomi weer \u2019n seun!\u201d Die kind se naam was Obed. Obed was Isai se pa en Dawid se oupa."
                },
                "18": {
                    "verse_nr": "18",
                    "verse": "Van Peres af lyk hulle familie so: Peres was Gesron se pa."
                },
                "19": {
                    "verse_nr": "19",
                    "verse": "Gesron se seun was Ram en hy was die pa van Amminadab."
                },
                "20": {
                    "verse_nr": "20",
                    "verse": "Amminadab het \u2019n seun gehad met die naam Nagson en Nagson was die pa van Salmon."
                },
                "21": {
                    "verse_nr": "21",
                    "verse": "Salmon was Boas se pa en hy was weer Obed se pa."
                },
                "22": {
                    "verse_nr": "22",
                    "verse": "Obed was Isai se pa en Isai se seun was Dawid."
                }
            }
        }
    }
}