{
    "version": "DB",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "In die tyd toe Josia koning van Juda was, het die Here vir Sefanja \u2019n boodskap gegee. Josia se pa se naam was Amon en Sefanja s\u2019n Kusi. Sefanja se voorouers lyk so: Kusi se pa was Gedalja, Gedalja se pa Amarja en op sy beurt was Hiskia weer Amarja se pa."
                },
                "2": {
                    "verse_nr": "2",
                    "verse": "Die Here s\u00ea dat Hy alles van die aarde af gaan vee."
                },
                "3": {
                    "verse_nr": "3",
                    "verse": "Hy gaan van die mense en diere ontslae raak, van die vo\u00ebls en die visse en ook die slegte mense wat ander mense verkeerde dinge laat doen. Hy s\u00ea ook dat Hy veral die mense op die aarde gaan uitroei."
                },
                "4": {
                    "verse_nr": "4",
                    "verse": "Eerste aan die beurt is die mense van Juda en Jerusalem. Die Here gaan die mense van Juda en Jerusalem straf. Hy gaan alles uitroei wat nog met die aanbidding van Ba\u00e4l in Jerusalem te doen het. Hy gaan ook sorg dat niemand meer die priesters wat in Ba\u00e4l se diens gestaan het, kan onthou nie."
                },
                "5": {
                    "verse_nr": "5",
                    "verse": "Hy gaan ook ontslae raak van die mense in Jerusalem wat op die dak van hulle platdakhuise klim en neerkniel om die son, die maan en die sterre te aanbid. Dan is daar ook nog ander mense in Jerusalem wat voorgee om die Here te aanbid. Hulle beloof om lojaal aan die Here te wees, maar as hulle \u2019n eed moet afl\u00ea, gebruik hulle die afgod Milkom se naam. Al hierdie mense sal Hy uitwis!"
                },
                "6": {
                    "verse_nr": "6",
                    "verse": "Dit geld ook die mense wat Hom eens op \u2019n tyd getrou gedien het, maar dit nie meer doen nie. Hulle wil ook nie meer h\u00ea Hy moet hulle lei nie. Hulle vra ook nie meer die Here se raad as hulle dit nodig het nie."
                },
                "7": {
                    "verse_nr": "7",
                    "verse": "Die mense van Juda moet besef dat hulle te make het met die Here wat gesag oor alles en almal het. Die beste wat hulle kan doen, is om hulle mond in sy teenwoordigheid te hou. Die tyd is baie naby dat Hy straf gaan uitdeel. Wanneer Hy kom om straf uit te deel, gaan dit wees soos iemand wat \u2019n offermaaltyd vir gaste hou en dan word die gaste self die offer. Die Here gaan die mense van Juda straf."
                },
                "8": {
                    "verse_nr": "8",
                    "verse": "Wanneer die tyd aanbreek om met hulle af te reken, gaan die Here die leiers en die prinse van Juda straf. Hy gaan ook die mense straf wat die gewoontes van die heidense volke navolg."
                },
                "9": {
                    "verse_nr": "9",
                    "verse": "Dit is ook nie vir die Here aanvaarbaar dat party van die mense net soos die heidene aanbid nie. Hy gaan hulle straf. Hy gaan ook die mense straf wat die koning ryk maak met die skatte wat hulle gekry het deur mense te beroof en te vermoor."
                },
                "10": {
                    "verse_nr": "10",
                    "verse": "Die Here s\u00ea wanneer die tyd aanbreek om mense te begin straf, sal daar by \u2019n ingang van Jerusalem met die naam Vispoort mense wees wat sal skreeu omdat hulle bang en benoud is. Ook in die nuwer deel van die stad sal van die mense hartseer huil. Uit die heuwels in die omgewing sal \u2019n plofgeluid gehoor kan word soos die afgodsbeelde stukkend val."
                },
                "11": {
                    "verse_nr": "11",
                    "verse": "Dit sal ook droewig gaan met mense wat in die besigheidsgebied van die stad bly, want die besigheidsmense gaan sterf."
                },
                "12": {
                    "verse_nr": "12",
                    "verse": "Wanneer die Here sy beloofde straf gaan begin uitdeel, sal Hy niemand in Jerusalem laat wegkom nie. Hy sal al die arrogante mense en ook di\u00e9 wat dink hulle het niemand nodig nie, uitsnuffel en straf. Hulle dink mos dat hulle hulle nie oor die Here hoef te bekommer nie, want hulle s\u00ea: \u201cHy doen tog niks, nie goed of kwaad nie.\u201d"
                },
                "13": {
                    "verse_nr": "13",
                    "verse": "Maar hierdie arrogante mense se besittings sal gesteel word en hulle huise vernietig word. Dit sal nie help dat hulle huise bou nie, want hulle sal nie die plesier h\u00ea om daarin te bly nie. Dit is ook \u2019n hopelose saak vir hulle om wingerde aan te plant, want hulle sal nooit die kans kry om van die wyn te drink nie."
                },
                "14": {
                    "verse_nr": "14",
                    "verse": "Dit gaan \u2019n vreeslike tyd wees wanneer die Here mense begin straf. Dit gaan gouer kom as wat mense dink. Dit gaan \u2019n baie slegte tyd wees. Selfs mense wat vir hulle dapperheid bekend is, sal van vrees skreeu."
                },
                "15": {
                    "verse_nr": "15",
                    "verse": "Hoe lyk hierdie tyd? Dit is \u2019n tyd waarin mense sal sien dat die Here kwaad is. Juda se mense gaan baie swaarkry en deur vrees verlam word. \u2019n Mens kan dit beskryf as \u2019n tyd waarin dinge verwoes en vernietig sal word, \u2019n donker tyd in Juda se geskiedenis."
                },
                "16": {
                    "verse_nr": "16",
                    "verse": "Die mense kruip in hulle stede weg wat ommuur en versterk is om hulle teen hulle vyande te beskerm. Maar wanneer hulle die trompette hoor blaas en die vyandelike soldate hoor skree, sal hulle weet dat dit oorlog is."
                },
                "17": {
                    "verse_nr": "17",
                    "verse": "Hulle sal so bang wees dat hulle heeltemal deurmekaar en onseker sal voel. Dit alles sal gebeur omdat hulle sonde doen. Die Here hou niks daarvan nie. Hy sal hulle laat doodgaan, want Hy dink dat hulle lewe minder werd is as sand of mis."
                },
                "18": {
                    "verse_nr": "18",
                    "verse": "Wanneer die tyd aanbreek dat die Here hulle gaan straf, sal al hulle rykdom hulle niks help nie. Hulle sal hulleself nie uit die moeilikheid kan loskoop nie. Sy woede sal soos \u2019n vuur wees wat alles verbrand wat voorkom. In een oomblik sal Hy al die mense op aarde uitwis."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Die boodskap van die Here aan die mense van Juda is dat hulle bymekaar moet kom en moet bid. Hulle is eintlik \u2019n nuttelose klomp mense sonder enige skaamte."
                },
                "2": {
                    "verse_nr": "2",
                    "verse": "Julle moet bymekaarkom voordat die Here julle sal straf soos Hy besluit het om te doen. Julle moet dit doen voordat sy woede julle tref en die tyd kom dat Hy julle soos kaf wegwaai omdat Hy kwaad is."
                },
                "3": {
                    "verse_nr": "3",
                    "verse": "Daar is van julle wat nederige mense is en graag doen wat reg is. Die beste ding wat julle kan doen, is om uit te vind wat die Here wil h\u00ea julle moet doen. As julle probeer om regverdig op te tree en nederig te bly, sal die Here julle miskien teen sy woede beskerm wanneer die tyd aanbreek dat Hy mense gaan straf."
                },
                "4": {
                    "verse_nr": "4",
                    "verse": "Die Filistynse stede Gasa, Askelon, Asdod en Ekron sal verwoes word en die inwoners uitgejaag word."
                },
                "5": {
                    "verse_nr": "5",
                    "verse": "Slegte dinge l\u00ea voor vir die Filistyne wat langs die see in die land Kana\u00e4n bly. Die Here het nie goeie dinge oor hulle te s\u00ea nie. Hy s\u00ea Hy gaan hierdie deel van die land waar die Filistyne bly, vernietig sodat dit onmoontlik vir mense sal wees om daar te bly."
                },
                "6": {
                    "verse_nr": "6",
                    "verse": "Die gedeelte langs die see sal \u2019n weiplek vir vee wees met hutte vir die veewagters om in te bly en krale vir die vee."
                },
                "7": {
                    "verse_nr": "7",
                    "verse": "Nadat die Here sy straf uitgedeel het, sal hierdie kusgedeelte die eiendom word van die mense van Juda wat sal oorbly. Hulle sal in die vlaktes langs die see bly en in die aand in die le\u00eb huise in Askelon slaap. Dit sal gebeur omdat die Here wat hulle God is vir hulle omgee en wil h\u00ea dat hulle in goeie omstandighede moet lewe."
                },
                "8": {
                    "verse_nr": "8",
                    "verse": "Die Here s\u00ea dat Hy gehoor het hoe die mense van Moab en Ammon, Israel se bure, hulle slegs\u00ea en met hulle spot. En dan praat hulle ook nog groot oor hoe hulle Israel se grond gaan afvat."
                },
                "9": {
                    "verse_nr": "9",
                    "verse": "Die Here is Israel se God en alles in die w\u00eareld behoort aan Hom. Hy s\u00ea, so waar as wat Hy leef, Hy sal Moab en Ammon verwoes soos Hy met Sodom en Gomorra gemaak het. Oral in hierdie gebied sal daar brandnetels en brak kolle wees, \u2019n woeste en verlate plek waar mense nooit weer sal kan bly nie. Die mense van Juda wat die straf van die Here sal oorleef, sal hierdie volke beroof en hulle grondgebied oorvat."
                },
                "10": {
                    "verse_nr": "10",
                    "verse": "Al hierdie negatiewe dinge sal met Moab en die Ammoniete gebeur omdat hulle so arrogant is en so baie van hulleself dink. Hulle probeer Juda, wat die Here se volk is, belaglik maak. Hulle beledig sy mense."
                },
                "11": {
                    "verse_nr": "11",
                    "verse": "Hierdie mense sal benoud raak as hulle net aan die Here dink, want Hy laat al die gode van die w\u00eareld in die niet verdwyn. Al wat \u2019n nasie is, in watter land hulle ook al is, sal Hom aanbid."
                },
                "12": {
                    "verse_nr": "12",
                    "verse": "Die Here sal ook die mense van Etiopi\u00eb doodmaak."
                },
                "13": {
                    "verse_nr": "13",
                    "verse": "Die mense in die noordelike landstreke waar die land Assiri\u00eb is, sal deeglik besef hoe magtig die Here is. Hy sal hulle hoofstad Nineve soos \u2019n woestyn maak waar daar nie water is nie en mense nie kan oorleef nie."
                },
                "14": {
                    "verse_nr": "14",
                    "verse": "Die stad sal \u2019n weiplek vir beeste en skape word en allerhande soorte wilde diere sal dit \u2019n l\u00eaplek maak. Uile sal in stukke van mure wat nog so half bly staan het, sit en hulle kenmerkende geluide maak. Bourommel sal in die deuringange l\u00ea en die deurrame van sederhout wat uit die kosyne uitgeruk is, sal daar rondl\u00ea."
                },
                "15": {
                    "verse_nr": "15",
                    "verse": "Dit is wat met hierdie stad en sy arrogante mense gaan gebeur. Hulle het gedink hulle is altyd so veilig binne-in die stad. Hulle het altyd gespog dat daar nie nog so \u2019n stad soos hulle s\u2019n is nie. Maar die stad sal \u2019n plek word waar mense nie sal kan bly nie. Wilde diere sal dit hulle l\u00eaplek maak. As mense daar verbystap, sal hulle stom van verbasing wees. Hulle sal nie glo wat hulle met hulle eie o\u00eb sien nie."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Slegte tye wag vir Jerusalem. Die mense van die stad is opstandig. Hulle is sleg en misbruik hulle eie mense. Hulle is nie vry mense nie."
                },
                "2": {
                    "verse_nr": "2",
                    "verse": "Hulle luister nie na die Here nie en wil nie reggehelp word as hulle verkeerd doen nie. Hulle vertrou nie die Here nie en dien Hom ook nie."
                },
                "3": {
                    "verse_nr": "3",
                    "verse": "Die amptenare in die stad behandel gewone mense sleg en buit hulle uit. Die regters tree onregverdig op en is gulsig. Hulle kyk net heeltyd wat hulle uit ander mense kan kry en dink net aan hulleself."
                },
                "4": {
                    "verse_nr": "4",
                    "verse": "Die profete tree onverantwoordelik op, \u2019n mens kan nie glo wat hulle s\u00ea nie. Die priesters het nie respek vir die tempel waarheen mense kom om die Here te aanbid nie. Hulle verdraai ook die opdragte van die Here na hulle smaak."
                },
                "5": {
                    "verse_nr": "5",
                    "verse": "Maar ten spyte van al hierdie verkeerde dinge, bly die Here nog in die stad. Hy doen nooit enige verkeerde dinge nie. Elke dag, sonder uitsondering, sorg die Here dat mense weet wat reg is, selfs al steur mense hulle nie daaraan nie. Feit van die saak is, hierdie slegte mense kry mos op geen manier skaam vir al die verkeerde dinge wat hulle doen nie."
                },
                "6": {
                    "verse_nr": "6",
                    "verse": "Die Here s\u00ea dat Hy al die verskillende volke heeltemal uitgewis het. Hy het hulle stede wat hulle sterker gemaak het en waarin hulle wegkruip as gevaar dreig, vernietig. Hierdie stede is nou verlate, daar is nie meer enige mense in die strate te sien nie. Niemand het in hierdie stede oorgebly nie, daar is nie \u2019n enkele inwoner oor nie."
                },
                "7": {
                    "verse_nr": "7",
                    "verse": "Die Here het gedink dat die mense van Jerusalem Hom nou sou respekteer na hulle alles gesien en gehoor het wat Hy kan doen, en dat hulle Hom voortaan sou gehoorsaam. Dan sou dit nie vir Hom nodig gewees het om die stad weer te straf nie. Maar nee, hulle het met meer energie as ooit tevore aangehou om verkeerde dinge te doen. Dit het die Here nie gelukkig gemaak nie."
                },
                "8": {
                    "verse_nr": "8",
                    "verse": "Die Here het toe vir Jerusalem ges\u00ea dat hulle reg moet wees vir wat voorl\u00ea. Die tyd van afrekening is om die draai. Hy s\u00ea Hy het besluit dat Hy volke en koninkryke iets van sy vreeslike woede gaan laat beleef. Hy kan hierdie volke nie verdra nie. Daarom sal Hy die hele w\u00eareld iets laat ervaar van sy woede wat soos die hitte van \u2019n vuur alles verskroei."
                },
                "9": {
                    "verse_nr": "9",
                    "verse": "Die Here s\u00ea dat wanneer die tyd reg is, Hy die volke se gesindhede sal verander sodat hulle nie langer tot ander gode bid nie, maar Hom almal saam sal aanbid."
                },
                "10": {
                    "verse_nr": "10",
                    "verse": "Met die verloop van tyd het mense verspreid geraak en anderkant die riviere van Etiopi\u00eb geland. In die tye wat kom, sal hierdie mense wat die Here nog dien, offers aan Hom bring."
                },
                "11": {
                    "verse_nr": "11",
                    "verse": "Die Here s\u00ea verder dat sy volk in die tyd wat kom, nie langer skaam sal hoef te kry oor alles wat hulle gedoen het toe hulle opstandig teen Hom was nie. Hy gaan ontslae raak van almal wat hoogmoedig en arrogant is. Daar sal nie langer plek wees vir mense wat te veel van hulleself dink as hulle Hom in die tempel kom aanbid nie."
                },
                "12": {
                    "verse_nr": "12",
                    "verse": "In Israel sal die Here net gewone mense wat nederig is en Hom vertrou, laat oorbly."
                },
                "13": {
                    "verse_nr": "13",
                    "verse": "Hulle sal mense wees wat nie ander kul en kwaad aandoen nie. Hulle sal ook mense wees wat nie leuens vertel en ander bedrieg nie. Hulle sal veilig en rustig lewe en sal vir niemand bang wees nie."
                },
                "14": {
                    "verse_nr": "14",
                    "verse": "Die mense van Israel moet hulle blydskap wys deur te sing en te juig. Elkeen se hart moet oorloop van blydskap en vreugde."
                },
                "15": {
                    "verse_nr": "15",
                    "verse": "Die Here sal hulle nie langer straf nie. Hy jaag ook al hulle vyande weg. Die Here is die koning van Israel en Hy bly by hulle. Hulle hoef daarom vir niks meer bang te wees nie."
                },
                "16": {
                    "verse_nr": "16",
                    "verse": "Die tyd het gekom dat Jerusalem se mense nie langer bang of moedeloos hoef te wees nie"
                },
                "17": {
                    "verse_nr": "17",
                    "verse": "want die Here is by hulle. Die Here is soos \u2019n held wat hulle kom red en hulle wenners maak. As Hy aan hulle dink, raak Hy baie opgewonde en bly. Sy liefde vir hulle maak Hom rustig en laat Hom tevrede voel. Hy sal sommer soos wat hulle by \u2019n fees maak, hardop sing om te wys dat hulle Hom bly maak."
                },
                "18": {
                    "verse_nr": "18",
                    "verse": "Die Here s\u00ea dat Hy al die rampe sal wegvat wat vir hulle swaarkry en hartseer gebring het."
                },
                "19": {
                    "verse_nr": "19",
                    "verse": "Binnekort sal Hy al die mense straf wat Israel se vryheid gesteel het. Die Here sal die hulpelose mense en di\u00e9 wat uitgestoot is uit die samelewing help. Verder sal Hy ook hulle naam in ere herstel sodat hulle nie meer skaam hoef te wees nie. Die w\u00eareld sal met nuwe o\u00eb na hulle kyk en hulle respekteer."
                },
                "20": {
                    "verse_nr": "20",
                    "verse": "Wanneer die tyd kom waarvoor hulle wag, sal die Here sy mense van oral af bymekaarmaak en hulle huis toe bring na hulle land toe. Hy sal sorg dat al die volke van die w\u00eareld hulle ag en met respek behandel. Israel sal self beleef hoe hulle omstandighede vir hulle positief verander en hoe dit weer met hulle goed gaan. Die Here het ges\u00ea Hy sal sorg dat dit gebeur!"
                }
            }
        }
    }
}