{
    "version": "DB",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Van Paulus, \u2019n apostel van Jesus op gesag van God, en van Timoteus, \u2019n mede-Christen."
                },
                "2": {
                    "verse_nr": "2",
                    "verse": "Hierdie brief is bedoel vir al die mense van Kolosse wat spesiaal net God s\u2019n is. Ek skryf vir julle wat in Jesus glo en daarom deel van God se hegte familie is.\nMag God, ons Vader, vir julle baie goed wees. Mag Hy vir julle daardie diep vrede gee wat net Hy kan gee.\nDank God dat julle Christene is!"
                },
                "3": {
                    "verse_nr": "3",
                    "verse": "Wanneer ek bid, kan ek God nie genoeg dankie s\u00ea vir wat Hy vir julle doen nie. Ek praat nie sommer van enige god nie. Ek praat van God, die Vader van Jesus Christus, ons Here."
                },
                "4": {
                    "verse_nr": "4",
                    "verse": "Ek het gehoor dat julle in Christus Jesus glo en daarom baie omgee vir al God se kinders."
                },
                "5": {
                    "verse_nr": "5",
                    "verse": "Dit doen julle omdat julle vir seker weet dat God self alles waarborg wat Hy vir julle belowe het en vir julle reg hou. Vir hierdie goeie nuus staan God self in."
                },
                "6": {
                    "verse_nr": "6",
                    "verse": "Julle is nie die enigstes wat die goeie nuus gehoor het nie. Oor die hele w\u00eareld het die wonderlike nuus al by mense uitgekom en steeds versprei dit soos \u2019n veldbrand. Net mooi oral kom \u2019n mens die vrugte daarvan te\u00eb. Julle het self mos ervaring daarvan. Van die dag af dat dit tot julle deurgedring het hoe goed God vir julle is sonder dat julle dit regtig verdien, weet julle dat die ware God aan die werk is."
                },
                "7": {
                    "verse_nr": "7",
                    "verse": "By Epafras het julle alles geleer. Hy is regtig \u2019n staatmaker en ek hou baie van hom. Hy werk hard saam met my vir die Here. Hy is iemand op wie Christus regtig peil kan trek. Julle het natuurlik ook die vrugte van sy goeie werk gepluk."
                },
                "8": {
                    "verse_nr": "8",
                    "verse": "Dit is juis by hom dat ons gehoor het hoe lief julle mekaar het. God se Gees werk mos in julle."
                },
                "9": {
                    "verse_nr": "9",
                    "verse": "Vandat ons al hierdie dinge oor julle gehoor het, bid ons aanmekaar vir julle. Ons vra dat God vir julle al die kennis sal gee wat julle nodig het om reg te leef. Mag die Heilige Gees julle duidelik wys hoe julle moet leef."
                },
                "10": {
                    "verse_nr": "10",
                    "verse": "Dan behoort julle mos nie te twyfel oor wat presies God van julle wil h\u00ea nie. En as julle weet wat om te doen en dit doen, sal die Here trots wees op julle en tevrede voel oor hoe julle leef. Mag alles wat julle doen vir julle goeie vrugte dra en julle meer van God se plan vir julle lewe laat verstaan."
                },
                "11": {
                    "verse_nr": "11",
                    "verse": "God is die Een wat oor Goddelike mag beskik. Mag sy krag j\u00falle krag word sodat julle glad nie ongeduldig word en begin moed verloor nie. Nee, staan vas en hou moed!"
                },
                "12": {
                    "verse_nr": "12",
                    "verse": "Ek bid ook dat julle met \u2019n blye glimlag aan die Vader alle eer sal gee en Hom sal grootmaak. S\u00ea vir Hom dankie. Hy het alles gedoen wat nodig is sodat julle die reg het om vir altyd te wees waar Hy, die groot Koning, heers. Hy sal julle beskerm. Daar waar God se wonderlike lig sonder ophou skyn, sal julle saam met al sy ander kinders bly. Julle vra hoe dit moontlik is."
                },
                "13": {
                    "verse_nr": "13",
                    "verse": "Wel, ons was eers in die donker mag van God se vyande vasgevang. God het ons egter uit hulle mag geruk. Nou staan ons onder die mag van sy Seun. Dit is die Seun wat Hy liefhet."
                },
                "14": {
                    "verse_nr": "14",
                    "verse": "Hierdie Seun raak ook namens ons ontslae van die skuld wat ons deur ons sondes op ons gelaai het. Deur sy toedoen word ons sondes vergewe."
                },
                "15": {
                    "verse_nr": "15",
                    "verse": "Ons kan God nie met ons o\u00eb sien nie. Sy Seun is egter die beeld van God. Deur na Hom te kyk sien ons wie en hoe God is.\nNiks in die skepping kan met Hom vergelyk word nie. Hoekom nie?"
                },
                "16": {
                    "verse_nr": "16",
                    "verse": "Net mooi alles, of dit nou in die hemel of op die aarde is, is deur Hom gemaak. Of jy dit kan sien of nie, of jy dink dit is sterk of nie, of jy daarvoor wil neerval en dit aanbid of nie, maak nie saak nie; alles is deur Hom gemaak. Alles wat gemaak is, moet daarna streef om Hom gelukkig te maak."
                },
                "17": {
                    "verse_nr": "17",
                    "verse": "Voor enigiets anders gemaak is, was Hy mos al daar."
                },
                "18": {
                    "verse_nr": "18",
                    "verse": "Boonop is Hy ook die Een wat sorg dat die heelal nie in duie stort nie.\nDie kerk kan met \u2019n liggaam vergelyk word. Die belangrikste deel, die kop van die liggaam, is God se Seun. By Hom het alles begin en Hy neem in alles die leiding. Hy het eerste uit die dood opgestaan."
                },
                "19": {
                    "verse_nr": "19",
                    "verse": "God het mos self besluit om volledig by sy Seun te wees."
                },
                "20": {
                    "verse_nr": "20",
                    "verse": "Hy het daarvoor gesorg dat alles in die skepping weer in die regte verhouding met Hom gestel word. Hy is mos die doel waarom alles geskep is. Dit het Hy gedoen deur die onderlinge verhoudings in die skepping weer reg te stel, of dit nou op die aarde of in die hemel is. Dit het nie sommerso gebeur nie. Dit was duur. Dit het Hom sy bloed gekos wat aan die kruis geloop het."
                },
                "21": {
                    "verse_nr": "21",
                    "verse": "Julle onthou mos hoe julle voorheen op die verkeerde pad was. Julle was nie God se vriende nie; inteendeel, julle was sy vyande. Julle slegte gesindheid het veroorsaak dat julle net so sleg opgetree het."
                },
                "22": {
                    "verse_nr": "22",
                    "verse": "Maar dinge het nou verander. Die Seun het vrede kom maak tussen God en julle. Juis daarom het hulle Hom liggaamlik doodgemaak. Sy doel was egter om so van julle iets besonders te maak. Hy wil dit so bewerk dat julle God heeltemal tevrede sal stel sodat daar niks in julle is waarvan God nie hou nie."
                },
                "23": {
                    "verse_nr": "23",
                    "verse": "Julle moet egter net vas bly glo. Staan vas soos \u2019n huis op stewige fondamente, onbeweeglik soos \u2019n paal wat diep ingekap is. Moenie \u2019n duim afwyk van die evangelie waarvan julle so oortuig geraak het nie. Dit is die evangelie wat oor die hele w\u00eareld aan mense verkondig word. Met al my tyd en energie werk ek, Paulus, vir hierdie evangelie."
                },
                "24": {
                    "verse_nr": "24",
                    "verse": "Ek loop nie met \u2019n lang gesig rond oor al die swaarkry en lyding wat my oorgekom het nie. Inteendeel, ek is bly daaroor, want julle vind ook baat daarby. Julle weet hoe Christus vervolg is. Wel, hierdie vervolging teen Hom het nog glad nie opgehou nie. Ek self loop nog net so onder fisieke vervolging deur. Vir die kerk, die liggaam van Christus, doen ek dit."
                },
                "25": {
                    "verse_nr": "25",
                    "verse": "Met alles wat ek het, werk ek vir die evangelie. God self het my daarvoor aangestel."
                },
                "26": {
                    "verse_nr": "26",
                    "verse": "Op my skouers rus die verantwoordelikheid om die boodskap van God van begin tot end aan julle te verduidelik."
                },
                "27": {
                    "verse_nr": "27",
                    "verse": "God het \u2019n geheim gehad. Baie eeue en geslagte lank het niemand geweet wat dit is nie. Maar die geheim is nou bekend. God het besluit om aan sy eie mense die geheim te vertel. Hulle weet nou hoe ongelooflik wonderlik hierdie geheim is, veral vir nie-Jode. Die geheim is dit: Christus is vir almal, ook vir julle. Op Hom kan julle met vertroue staatmaak. Hy sal vir julle die wonderlike dinge gee wat \u2019n mens net by God kan kry."
                },
                "28": {
                    "verse_nr": "28",
                    "verse": "Die inhoud van ons verkondiging gaan juis oor Christus. Ons praat reguit met almal oor Hom en leer hulle alles wat hulle van God en hulleself af moet weet. Ek wil h\u00ea dat elke mens die goddelike doel in sy lewe moet bereik. Dit is alleen moontlik deur \u2019n intieme verhouding met Christus."
                },
                "29": {
                    "verse_nr": "29",
                    "verse": "Daarvoor gee ek alles. Ek werk hard en doelgerig daarvoor soos iemand wat in \u2019n resies alles uithaal. Die krag om dit te doen kom van Jesus af."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ek wil h\u00ea julle moet weet hoe ek my vir julle inspan. Dit is of ek in \u2019n hewige geveg ter wille van julle en die Laodise\u00ebrs gewikkel is; selfs ook vir hulle wat ek nog nie persoonlik ontmoet het nie."
                },
                "2": {
                    "verse_nr": "2",
                    "verse": "So wil ek hulle bemoedig. Hulle moet besef dat ons deur die drade van liefde aan mekaar vasgeweef is. Hulle het die geheim van God, naamlik Jesus, leer ken. Dit het hulle ryk laat voel. Skatte word in \u2019n skatkis geb\u00eare. Om"
                },
                "3": {
                    "verse_nr": "3",
                    "verse": "die goddelike dinge te ken en te verstaan hoe dit werk, is vir Christene soos sulke waardevolle skatte. Dit is in Jesus opgesluit en kan net by Hom gekry word."
                },
                "4": {
                    "verse_nr": "4",
                    "verse": "Ek beklemtoon dit sodat niemand julle op \u2019n verkeerde spoor kan lei met redenasies wat slim mag klink, maar eintlik van leuens deurtrek is nie."
                },
                "5": {
                    "verse_nr": "5",
                    "verse": "Ek is dalk wel nie persoonlik daar by julle nie, maar in my gees is ek tog saam met julle. Ek praat dus nie sommer as ek s\u00ea dat ek baie bly is oor die ordelike en stylvolle manier waarop julle dinge doen nie. Ek is net so bly daaroor dat julle nie \u2019n duim toegee nie, maar rotsvas bly staan wanneer dit kom by wat julle oor Jesus glo."
                },
                "6": {
                    "verse_nr": "6",
                    "verse": "Julle het Jesus Christus as Here erken en aanvaar. Tree nou op soos mense wat Hom regtig as Here ken."
                },
                "7": {
                    "verse_nr": "7",
                    "verse": "Julle verhouding met Hom moet so heg en intiem wees soos die band tussen \u2019n boom en die aarde waaruit dit groei.\nSoos \u2019n huis wat op \u2019n sterk fondament gebou word, moet julle julle lewe op Jesus bou. Staan onwrikbaar vas in dit wat julle glo, soos julle geleer is. Doen dit terwyl julle gedurig vir God dankie s\u00ea en Hom eer."
                },
                "8": {
                    "verse_nr": "8",
                    "verse": "Wees baie versigtig dat niemand julle in die verkeerde rigting lei nie. Sulke mense gebruik allerhande teorie\u00eb en argumente wat slim klink, maar eintlik is dit net \u2019n le\u00eb klomp bedrog. Baie van hierdie idees het die mense sommer self uitgedink. Die een vertel dit vir die volgende een en later glo almal dit. Die res kom van die onsigbare magte af wat in die w\u00eareld aan die werk is. Nie een van di\u00e9 idees stem ooreen met wat Christus sou s\u00ea nie."
                },
                "9": {
                    "verse_nr": "9",
                    "verse": "By en in Christus is God ten volle en altyd teenwoordig, ook toe Hy mens geword het."
                },
                "10": {
                    "verse_nr": "10",
                    "verse": "Omdat julle in \u2019n hegte verhouding met Hom staan, kry julle weer by Hom alles wat julle op geestelike gebied nodig mag h\u00ea.\nHy sorg dat julle niks kortkom nie. Hy is mos die Een wat mag uitoefen oor alle magte, ook oor die geestelike magte."
                },
                "11": {
                    "verse_nr": "11",
                    "verse": "Maar wat kry julle alles by Hom? Wat gee Hy aan julle sodat julle niks kortkom nie?"
                },
                "12": {
                    "verse_nr": "12",
                    "verse": "Hy gee aan julle die besnydenis op grond van julle verhouding met Hom. Daar moet egter mooi verstaan word wat hier met besnydenis bedoel word. Iets word finaal en vir altyd van jou liggaam afgesny. Dit gaan hier egter nie om die gewone liggaamlike besnydenis wat deur mense gedoen word nie. Nee, hierdie besnydenis kan Christus alleen doen. Die besnydenis soos Christus dit doen, neem die sondige, menslike natuur van die gelowige finaal en vir ewig van hom af weg."
                },
                "13": {
                    "verse_nr": "13",
                    "verse": "Toe julle gedoop is, het daar \u2019n geestelike begrafnis plaasgevind: geestelik is julle saam met Christus begrawe. Dit het nie vir julle die einde beteken nie, maar dit was eintlik vir julle \u2019n nuwe begin. God het Christus immers uit die dood en die graf laat opstaan.\nSaam met Christus is elkeen wat aan Hom behoort ook soos Christus opgewek, deurdat julle nie daaraan twyfel nie, maar vas glo dat God die krag het om dit te doen.\nJulle was mos eers geestelik dood. Almal kon dit sien uit alles wat julle verkeerd gedoen het. In daardie stadium het Christus nog nie van julle sondige natuur ontslae geraak nie. Julle was geestelik nog nie besny nie. Toe verander dinge! Soos God Jesus lewendig gemaak het, het Hy julle saam met Hom lewe gegee. \u201cMaar wat van alles wat ons verkeerd gedoen het?\u201d kan julle vra. Wel, genadiglik hou God niks meer teen ons nie."
                },
                "14": {
                    "verse_nr": "14",
                    "verse": "Wat gebeur het, kan ook so gestel word: ons elkeen het \u2019n rekening van al ons sonde en \u2019n rekening moet \u2019n mens mos betaal. Wat met ons moes gebeur oor al die skuld is uiters slegte nuus vir ons. God het egter hierdie rekening met al ons skuld uit ons hande kom vat. Nou staan die skuld nie meer teenoor ons naam nie. Ons rekening hang nou aan die kruis. Jesus wat ook aan die kruis gesterf het, het daardie skuld vir ons betaal."
                },
                "15": {
                    "verse_nr": "15",
                    "verse": "Dit kan ook nog op \u2019n ander manier gestel word: Jesus het die vyandige geestelike magte en kragte totaal verslaan. Hy het behoorlik bo-oor hulle geloop. Hierdie geestelike magte kan nou net magteloos in kettings voortstrompel terwyl Jesus as die groot Wenner vooruitstap. In hierdie optog word Jesus se oorwinning aan die kruis feestelik gevier. Dit is daar vir almal om te sien."
                },
                "16": {
                    "verse_nr": "16",
                    "verse": "Julle moet julle ook nie steur aan mense wat met dik re\u00eblboeke na julle toe kom en vir julle voorlees hoe godsdienstige mense eintlik moet leef nie. Hulle sal julle presies wil vertel wat julle mag eet of drink en wat nie; om nie eens te praat van die berg voorskrifte vir die feeste wat julle deur die jaar moet vier nie. En dan is daar die sabbat! Ai, hulle sal julle tot in die fynste besonderhede wil voorskryf hoe julle die sabbat moet vier."
                },
                "17": {
                    "verse_nr": "17",
                    "verse": "S\u00ea nou jou beste vriend kom na jou toe, wat sal jy omhels, sy skaduwee of vir hom? Natuurlik vir hom. Dan sal julle verstaan wat ek bedoel as ek s\u00ea: die klomp feeste en kos wat vir hierdie mense so heilig is, is maar \u2019n skaduwee van die Een wat regtig heilig is. Omhels Christus daarom liewer; Hy is immers die inhoud van julle godsdiens. Omdat Hy daar is, is julle godsdiens mos daar."
                },
                "18": {
                    "verse_nr": "18",
                    "verse": "Julle sal ook mense te\u00ebkom wat kamma vreeslik nederig leef. Hulle sal julle probeer oortuig dat dit is hoe godsdiens moet wees. Hulle sal ook allerhande engele aanbid en gedurig spog met hulle geestelike ervarings of die gesigte wat hulle al gesien het. Dit laat hulle kamma so godsdienstig en so trots op hulleself voel. Ignoreer hulle. Moenie eens na \u2019n woord luister wat hulle s\u00ea nie. As hulle dink hulle weet wat godsdiens regtig is, slaan hulle die bal ver mis."
                },
                "19": {
                    "verse_nr": "19",
                    "verse": "Hulle weet nie wat die regte godsdiens is nie, want hulle ken nie die Een om wie alle godsdiens draai nie. \u2019n Liggaam kan nie sonder \u2019n kop nie; net so kan ware gelowiges nie sonder Christus nie. Christus is die kop van die liggaam, die kerk. Hy gee alles aan die kerk wat dit nodig het om te groei. God self sien ook om na hierdie liggaam om seker te maak dat dit groei soos dit moet."
                },
                "20": {
                    "verse_nr": "20",
                    "verse": "Ek wil julle \u2019n vraag vra. Julle s\u00ea dat toe julle Christene geword het, al hierdie vals en le\u00eb godsdienstige re\u00ebls hulle betekenis vir julle verloor het. Soos dit vir Christus niks beteken nie, so beteken dit ook vir julle niks meer nie. Waarom wil julle dan kort-kort maar weer kerk hou asof daardie godsdienstige gebruike die eintlike godsdiens is?"
                },
                "21": {
                    "verse_nr": "21",
                    "verse": "In die beeld van vroe\u00ebr: Waarom wil julle aanhoudend die skaduwee in plaas van die persoon omhels?\nJulle raak vreeslik ernstig daaroor dat \u2019n Christen nie sekere dinge mag eet of aan ander dinge mag vat nie."
                },
                "22": {
                    "verse_nr": "22",
                    "verse": "Dit lyk amper of julle dink God self is in hierdie aardse dinge vasgevang. Intussen het bloot gewone mense al die re\u00ebls en idees uitgedink en dit \u201cgodsdiens\u201d genoem. Daardie kos wat kamma so heilig of onheilig is dat julle dit nie eens mag eet nie, l\u00ea m\u00f4re vrot op die ashoop."
                },
                "23": {
                    "verse_nr": "23",
                    "verse": "\u2019n Mens moet toegee, al hierdie godsdienstige dinge lyk op die oog af baie slim en indrukwekkend, al het mense dit uitgedink. Kyk net hoe nederig hou hulle hulle en hoe swaar kry hulle ter wille van dit waarin hulle glo. Tog maak dit nie van hulle beter mense nie. Hulle bly nog maar sondaars."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Onthou dit altyd: toe julle Christene geword het, het julle saam met Christus \u2019n nuwe lewe gekry. Tree asseblief nou op soos mense wat saam en vir die Here leef.\nJulle moet al meer so leef dat Jesus daarmee tevrede sal wees. Onthou, Hy is die Een met die mag. Hy sit op die oomblik op die ereplek langs God self in die hemel."
                },
                "2": {
                    "verse_nr": "2",
                    "verse": "Moenie toelaat dat dinge wat nie vir Jesus belangrik is nie, vir julle te belangrik word nie. Ek praat van tydelike, aardse dinge waarmee julle julle partymaal so kan besig hou. Bestee liewer al julle tyd aan dinge wat vir Jesus belangrik is. Dink daaroor na, praat daaroor en doen dit!"
                },
                "3": {
                    "verse_nr": "3",
                    "verse": "Onthou, julle waardes het verander toe julle Christene geword het. Julle ou belangstellings en lewenstyl is dood en begrawe. Julle het \u2019n nuwe lewe gekry. Dit waarborg God vir julle."
                },
                "4": {
                    "verse_nr": "4",
                    "verse": "Christus gee julle daardie nuwe lewe. Wanneer Christus eendag weer kom, sal julle almal by Hom kan gaan staan as mense wat Hy lewend gemaak het. Almal sal julle saam met Hom sien. Dan sal hulle ook sien hoe belangrik julle regtig vir God is."
                },
                "5": {
                    "verse_nr": "5",
                    "verse": "Moenie toelaat dat dinge waarvan Jesus nie hou nie, enige rol in julle lewe begin speel nie. Raak daarvan ontslae sodra dit in jou lewe kop uitsteek. Ek praat van dinge soos ontoelaatbare seks of vuil gedagtes wat op vieslike optrede uitloop. Om sulke dinge net te loop en begeer is al verkeerd. En dan is daar mense wat nooit genoeg kan kry nie. Hoe meer hulle het, hoe meer wil hulle h\u00ea. Asof dit hulle god is, wy hulle al hulle tyd en energie daaraan om net al hoe meer in die hande te probeer kry."
                },
                "6": {
                    "verse_nr": "6",
                    "verse": "Hierdie soort dinge maak dat God mense straf. Hulle steur hulle mos nie aan wat God wil h\u00ea nie."
                },
                "7": {
                    "verse_nr": "7",
                    "verse": "Julle weet goed waarvan ek praat. Julle het self vroe\u00ebr so geleef."
                },
                "8": {
                    "verse_nr": "8",
                    "verse": "Maar daardie tyd is nou vir julle verby. Dit beteken natuurlik dat al die lelike dinge waarvan God nie hou nie, ook vir julle iets van die verlede moet wees. Sal ek vir julle \u2019n paar opnoem?\nDink maar aan \u2019n slegte humeur of om oor alles te wil baklei. Om \u2019n wrok te dra doen ook niemand goed nie. Moenie God in die skande steek deur die manier waarop jy praat nie. Moenie vloek nie; nee, selfs al laat jou woorde mense net ongemaklik voel, moet jy dit nie eens gebruik nie.\nPraat die waarheid met mekaar."
                },
                "9": {
                    "verse_nr": "9",
                    "verse": "Moenie lieg nie. Julle is eintlik soos iemand wat sy ou klere uitgetrek en nuwe klere aangetrek het. Die ou klere is julle slegte ou gewoontes en die verkeerde manier waarop julle geleef het. Daarvan moet julle ontslae raak soos van ou klere."
                },
                "10": {
                    "verse_nr": "10",
                    "verse": "God het egter vir julle ook \u2019n nuwe stel klere gegee. Hierdie klere maak julle heeltemal nuut. Dit bring julle al hoe nader aan God. Julle leer Hom al hoe beter ken. Hoe beter julle Hom leer ken, hoe meer word julle soos Hy. So kom julle al hoe nader aan die doel waarvoor God julle gemaak het. God het ons gemaak om almal soos Christus te wees.\nHy wil nie h\u00ea mense moet met mekaar vassit omdat hulle nie dieselfde lyk of nie dieselfde taal praat nie."
                },
                "11": {
                    "verse_nr": "11",
                    "verse": "Dit maak nie vir Hom saak of iemand nog altyd \u2019n kerklidmaat was en of hy eers laat in sy lewe \u2019n Christen geword het nie. Hy vra nie of iemand kan lees of skryf of waar hy vandaan kom nie. Nog minder vra Hy hoe belangrik iemand in die gemeenskap is en of hy \u2019n goeie werk het of nie.\nAl wat God vra, is of Christus in iemand se lewe is. Want al wat regtig in die lewe tel, is net Christus."
                },
                "12": {
                    "verse_nr": "12",
                    "verse": "God het julle gekies. Julle is sy spesiale mense in die w\u00eareld. Hy is baie lief vir julle. Daarom moet julle die \u201cklere\u201d aantrek wat by julle pas. Jy moet baie vir ander mense omgee en gaaf met hulle wees. Wees op jou plek en moenie te veel van jouself dink nie. Moet ook nie ongeskik met mense wees nie, maar hanteer hulle mooi."
                },
                "13": {
                    "verse_nr": "13",
                    "verse": "Gee mekaar \u2019n kans sonder om mekaar met kritiek uitmekaar te skeur. Kyk ook by mekaar se foute verby. Die Here het immers by al julle foute verbygekyk. Daarom word niks minder van julle verwag nie."
                },
                "14": {
                    "verse_nr": "14",
                    "verse": "Tussen die klere wat God vir julle gegee het, is daar \u2019n kledingstuk wat alles perfek afrond. Jy moet dit altyd en oral dra. Hierdie kledingstuk is die liefde. As julle mekaar liefhet, leef julle presies soos God dit wil h\u00ea. Liefde hou julle naby mekaar soos julle veronderstel is om te wees."
                },
                "15": {
                    "verse_nr": "15",
                    "verse": "Dit moet ook vir julle baie belangrik wees om die vrede wat Christus vir julle gegee het, tot elke prys te bewaar. As julle met mekaar begin vassit, maak juis dan die keuse vir die vrede van Christus. Om die vrede te bewaar is belangrik, want God verwag van julle om soos een liggaam saam te werk. Hy wil geen dwarstrekkery h\u00ea nie. En moenie vergeet om altyd vir God dankie te s\u00ea vir al hierdie dinge nie."
                },
                "16": {
                    "verse_nr": "16",
                    "verse": "Jesus se boodskap moet in julle lewe wees wat \u2019n bouplan vir \u2019n bouer is. Dit moet die plan wees vir alles wat julle doen. Daarom moet julle nie tevrede wees voordat julle alles weet wat Jesus vir julle wil s\u00ea nie. Leer mekaar wat reg en verkeerd is. As iemand \u2019n fout maak, help hom reg. Gebruik ook psalms en ander liedere om dit te doen. Sing uit julle hart uit, want met hierdie geestelike liedere s\u00ea julle ook vir God dankie."
                },
                "17": {
                    "verse_nr": "17",
                    "verse": "Laat ek saamvat: Jesus moet uit julle hele lewe straal. Of julle praat of iets anders doen, Jesus moet daarin gesien kan word. Julle lewe moet een groot dankie vir God wees. En dit kan alleen so wees as julle alles doen asof Jesus elke tree saam met julle gee."
                },
                "18": {
                    "verse_nr": "18",
                    "verse": "Vroue, erken die gesag wat mans in die gesin dra. Die Here verwag dit."
                },
                "19": {
                    "verse_nr": "19",
                    "verse": "Mans, wees lojaal en liefdevol teenoor vroue. Moenie ge\u00efrriteerd raak met hulle nie."
                },
                "20": {
                    "verse_nr": "20",
                    "verse": "Kinders, luister na wat julle ouers s\u00ea. Daarvan hou die Here."
                },
                "21": {
                    "verse_nr": "21",
                    "verse": "Pa\u2019s, moenie te veel druk op julle kinders sit nie. Netnou verloor hulle moed omdat hulle voel dat julle nooit tevrede is nie."
                },
                "22": {
                    "verse_nr": "22",
                    "verse": "Nou kom ek by julle wat vir base werk. Doen wat julle aardse base van julle vra. Moenie skynheilig wees en net werk as hulle vir julle kyk nie. Wees eerlik en werk hard omdat die Here altyd vir julle kyk."
                },
                "23": {
                    "verse_nr": "23",
                    "verse": "Julle wil tog die Here tevrede stel en nie mense nie. Laat mense dit ook sien aan die oorgawe waarmee julle julle werk doen."
                },
                "24": {
                    "verse_nr": "24",
                    "verse": "Die Here sal vir julle gee wat julle verdien; daarvan kan julle seker wees. Julle sal by Hom in sy nuwe w\u00eareld gaan bly en daar alles geniet wat Hy vir julle sal gee.\nWant die eintlike Baas vir wie julle werk, is mos Christus. En hierdie Baas trek niemand voor nie."
                },
                "25": {
                    "verse_nr": "25",
                    "verse": "As iemand dus nie doen wat God wil h\u00ea nie, sal hy maar die straf daarvoor moet dra."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Base, behandel julle werkers regverdig en eerlik. Julle besef natuurlik dat julle ook \u2019n Baas in die hemel het."
                },
                "2": {
                    "verse_nr": "2",
                    "verse": "Bid gereeld en gedissiplineerd. S\u00ea ook vir God dankie vir alles wat Hy vir julle doen."
                },
                "3": {
                    "verse_nr": "3",
                    "verse": "Moet asseblief ook nie vergeet om vir ons te bid nie. Vra God om vir my deure oop te maak sodat ek vir die mense van Christus kan vertel."
                },
                "4": {
                    "verse_nr": "4",
                    "verse": "Ek wil vir almal die geheim vertel dat Christus ook vir hulle bedoel is, al sit ek ook juis daarom vandag in die tronk.\nVra God om my te help om die regte dinge op die regte tyd te s\u00ea wanneer ek vir mense van Jesus vertel."
                },
                "5": {
                    "verse_nr": "5",
                    "verse": "As julle met mense te doen kry wat nie Christene is nie, moet julle julle veral goed gedra. Gebruik elke oomblik om \u2019n positiewe invloed op hulle uit te oefen."
                },
                "6": {
                    "verse_nr": "6",
                    "verse": "Dit moet ook altyd vir mense lekker wees om met julle te gesels. Na elke gesprek moet hulle voel dat dit die moeite werd was. So \u2019n ingesteldheid sal julle help om te weet in watter rigting om gesprekke te stuur en wat om volgende te s\u00ea."
                },
                "7": {
                    "verse_nr": "7",
                    "verse": "Ek stuur my goeie vriend Tigikus terug na julle toe. Hy sal vir julle alles van my kom vertel. Ek hou regtig baie van hom. Hy werk hard vir die Here. \u2019n Mens kan op hom staatmaak. Ek weet, want ek werk saam met hom."
                },
                "8": {
                    "verse_nr": "8",
                    "verse": "Hy sal ook vir julle s\u00ea hoe dit hier gaan. Hy sal julle ook sommer moed kan inpraat."
                },
                "9": {
                    "verse_nr": "9",
                    "verse": "Ek het Onesimus gevra om saam met Tigikus Kolosse toe te gaan. Hy is mos een van julle. Hy is net so betroubaar soos Tigikus en ons is ook baie erg oor hom. Hy is \u2019n lojale broer vir ons. Wat Tigikus vergeet om vir julle van ons te vertel, sal Onesimus sekerlik byvoeg."
                },
                "10": {
                    "verse_nr": "10",
                    "verse": "Aristargos stuur vir julle groete. Hy is saam met my hier in die tronk. Markus, Barnabas se neef, stuur ook groete. Ontvang hom asseblief goed wanneer hy daar aankom."
                },
                "11": {
                    "verse_nr": "11",
                    "verse": "Julle weet mos wat om te doen. Jesus, wie se ander naam Justus is, stuur ook groete. Hierdie mans is die enigste Jode wat enduit saam met my bly werk het om God Koning in mense se lewe te maak. Glo my, hulle het al baie vir my beteken."
                },
                "12": {
                    "verse_nr": "12",
                    "verse": "En dan is daar natuurlik Epafras wat julle so goed ken. Hy het my gevra om julle spesiaal namens hom te groet. Hy gee al sy tyd en energie vir Christus Jesus. As ons maar hoor, bid hy baie ernstig vir julle, veral vir julle geestelike volwassenheid. Hy vra God om julle te help om nie \u2019n duim van die koers af te wyk nie. Hy bid dat julle lewe al hoe meer sal word soos God dit wil h\u00ea."
                },
                "13": {
                    "verse_nr": "13",
                    "verse": "Ek kan julle verseker, hy bid ernstig vir julle in Kolosse, asook vir die gelowiges in Laodisea en Hi\u00ebrapolis."
                },
                "14": {
                    "verse_nr": "14",
                    "verse": "Geliefde dokter Lukas en Demas stuur ook groete."
                },
                "15": {
                    "verse_nr": "15",
                    "verse": "S\u00ea asseblief namens my groete vir die Christene in Laodisea. Moet ook nie vergeet van Nimfa en die gemeente wat in haar huis kerk hou nie."
                },
                "16": {
                    "verse_nr": "16",
                    "verse": "Lees asseblief eers hierdie brief daar in julle gemeente. Stuur dit daarna na Laodisea toe vir hulle om te lees. Ek het ook \u2019n brief vir die gemeente in Laodisea gestuur en gevra dat hulle dit weer vir julle stuur."
                },
                "17": {
                    "verse_nr": "17",
                    "verse": "En, o ja, s\u00ea asseblief vir Argippus dat hy moet volhou met die taak wat die Here vir hom gegee het. Hy moet sorg dat hy dit klaarmaak."
                },
                "18": {
                    "verse_nr": "18",
                    "verse": "Met my eie handskrif wil ek, Paulus, julle graag groet. Moet my asseblief nie vergeet waar ek hier in die tronk sit nie. Dink aan my. Mag God vir julle baie goed wees, nog meer as wat julle verdien."
                }
            }
        }
    }
}