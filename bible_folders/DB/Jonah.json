{
    "version": "DB",
    "book_name": "Jonah",
    "book_nr": "32",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die Here het vir Jona, die seun van Amittai, geroep om sy boodskap te gaan oordra. Hy het vir hom ges\u00ea"
                },
                "2": {
                    "verse_nr": "2",
                    "verse": "\u201cGaan s\u00ea vir die groot stad Nineve dat Ek hulle gaan straf. Hulle sonde is so groot dat dit al aan die hemel raak.\u201d"
                },
                "3": {
                    "verse_nr": "3",
                    "verse": "Jona het die Here se opdrag probeer ontduik. Hy het weg van Nineve af in die teenoorgestelde rigting na Tarsis toe gevlug. Hy het afgegaan na die hawe in Joppe. Daar het hy \u2019n skip gehaal wat na Tarsis toe sou vaar. Hy het die reisgeld betaal en op die skip geklim om saam met hulle soontoe te vaar. Hy het van die Here af probeer wegkom."
                },
                "4": {
                    "verse_nr": "4",
                    "verse": "Maar die Here self het \u2019n baie sterk wind oor die see laat opsteek. \u2019n Yslike storm het op die see losgebars. Dit het gelyk of die skip uitmekaar gaan breek."
                },
                "5": {
                    "verse_nr": "5",
                    "verse": "Die matrose het bang geword en gedink dat die skip gaan sink. Elkeen het sy god gesoebat dat hy hulle nie sal laat doodgaan nie. Hulle het selfs van die vrag op die skip in die see gegooi om die skip ligter te maak.\nJona het onder in die skip gel\u00ea en slaap."
                },
                "6": {
                    "verse_nr": "6",
                    "verse": "Die skip se kaptein gaan toe na hom toe en vra vir hom: \u201cHoe kan jy in hierdie storm l\u00ea en slaap? Staan dadelik op. Bid ook tot jou god. Miskien sal daardie god hom aan ons steur en keer dat ons vergaan.\u201d"
                },
                "7": {
                    "verse_nr": "7",
                    "verse": "Die matrose het toe onder mekaar besluit om lootjies te trek. So sou hulle kon agterkom wie die oorsaak van die groot storm was. Hulle het lootjies getrek. Jona se naam is getrek."
                },
                "8": {
                    "verse_nr": "8",
                    "verse": "Hulle het hom toe begin uitvra: \u201cS\u00ea vir ons, wat het jy dan gedoen dat hierdie storm oor ons losgebars het? Wat doen jy vir \u2019n lewe? Van watter land af kom jy? Aan watter volk behoort jy?\u201d"
                },
                "9": {
                    "verse_nr": "9",
                    "verse": "Hy s\u00ea toe vir hulle: \u201cEk is \u2019n Hebre\u00ebr. Ek aanbid die Here, die God van die hemel. Dit is Hy wat die see en die land gemaak het.\u201d"
                },
                "10": {
                    "verse_nr": "10",
                    "verse": "Die matrose het verskriklik bang geword. Hulle het geweet dat hy van die Here af probeer wegkom het. Jona het vir hulle vertel dat die Here hom na Nineve toe gestuur het en dat hy nie wou gaan nie. Hulle het vir hom gevra: \u201cHoe op aarde kan jy so iets doen?\u201d"
                },
                "11": {
                    "verse_nr": "11",
                    "verse": "Die storm het al erger geword. Hulle vra toe vir Jona: \u201cWat moet ons met jou maak, dat hierdie storm kan bedaar?\u201d"
                },
                "12": {
                    "verse_nr": "12",
                    "verse": "\u201cJulle moet my in die see gooi,\u201d s\u00ea Jona, \u201cdan sal die see weer kalm word. Ek besef nou dat ek die oorsaak is dat julle in hierdie storm beland het.\u201d"
                },
                "13": {
                    "verse_nr": "13",
                    "verse": "Die matrose het eers land toe probeer roei. Hulle kon dit nie regkry nie, want die see was te rof."
                },
                "14": {
                    "verse_nr": "14",
                    "verse": "Hulle het toe tot die Here begin bid: \u201cHere, moet ons asseblief nie oor hierdie man laat doodgaan nie. Ons is jammer as ons hom nou onskuldig in die see gaan gooi, maar U moet maar met hom laat gebeur wat U goeddink.\u201d"
                },
                "15": {
                    "verse_nr": "15",
                    "verse": "Hulle het toe vir Jona gevat, hom oor die kant van die skip gelig en hom in die see gesmyt. Die storm op die see het dadelik bedaar."
                },
                "16": {
                    "verse_nr": "16",
                    "verse": "Dit het die matrose baie groot respek vir die Here gegee. Hulle het net daar \u2019n offer vir Hom gebring en belowe dat hulle Hom voortaan sal aanbid."
                },
                "17": {
                    "verse_nr": "17",
                    "verse": "Die Here het \u2019n groot vis gestuur om Jona in te sluk. Jona was drie dae lank binne-in die vis."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Daar binne-in die vis het Jona tot die Here, sy God, gebid"
                },
                "2": {
                    "verse_nr": "2",
                    "verse": "\u201cToe ek in die nood was, het ek na die Here geroep. Hy het gehoor ek roep na Hom. Van daaronder waar die dooies bly, het ek na Hom geroep om my te help. Hy het dit gehoor."
                },
                "3": {
                    "verse_nr": "3",
                    "verse": "U het my in die diepte van die see laat gooi, ek het gesink tot onder op die bodem van die see. Daar was waterstrome reg rondom my, een brander na die ander het oor my gebreek."
                },
                "4": {
                    "verse_nr": "4",
                    "verse": "Ek het gedink ek is van U afgesny, ek sal nooit weer by u tempel kan kom nie."
                },
                "5": {
                    "verse_nr": "5",
                    "verse": "Reg rondom my was daar water, die water het my vasgevang, seegras het om my kop vasgedraai."
                },
                "6": {
                    "verse_nr": "6",
                    "verse": "Ek het gesink tot waar die fondamente van die berge is, ek het afgesak tot waar die hekke vir altyd agter jou toegaan wanneer jy in die plek van die dooies ingaan. Maar U het my van daaronder opgetrek terug na die lewe toe, Here my God."
                },
                "7": {
                    "verse_nr": "7",
                    "verse": "Toe ek heeltemal uitgeput was, het ek aan die Here gedink, my gebed het opgestyg tot waar U in u blyplek is."
                },
                "8": {
                    "verse_nr": "8",
                    "verse": "Di\u00e9 wat aan nuttelose afgode vashou, laat die Here los wat vir hulle so lief is."
                },
                "9": {
                    "verse_nr": "9",
                    "verse": "Ek sal met \u2019n danklied op my lippe vir U offers bring; wat ek vir U beloof het, sal ek met graagte vir U gee. Dit is net die Here wat ons kan red.\u201d"
                },
                "10": {
                    "verse_nr": "10",
                    "verse": "Die Here het toe met die vis gepraat. Hy het Jona op die land gaan uitspoeg."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Die Here het weer \u2019n keer vir Jona geroep. Hy het weer vir Jona ges\u00ea"
                },
                "2": {
                    "verse_nr": "2",
                    "verse": "\u201cGaan gee my boodskap vir die groot stad Nineve. S\u00ea vir hulle van my besluit waaroor Ek en jy laas keer gepraat het.\u201d"
                },
                "3": {
                    "verse_nr": "3",
                    "verse": "Hierdie keer het Jona geluister. Hy het na Nineve toe gegaan. Nineve was \u2019n geweldige groot stad. Dit het drie dae gevat om van een kant tot die ander kant deur die stad te loop."
                },
                "4": {
                    "verse_nr": "4",
                    "verse": "Toe Jona \u2019n dag ver in die stad in was, het hy die Here se boodskap vir hulle gegee. Hy het vir hulle ges\u00ea wat die Here besluit het. Hy het ges\u00ea: \u201cDaar is nog 40 dae oor voordat die Here Nineve gaan verwoes!\u201d"
                },
                "5": {
                    "verse_nr": "5",
                    "verse": "Die inwoners van Nineve het hierdie boodskap geglo. Hulle het besluit dat almal hulle voor God moet verootmoedig en niks moet eet nie. Van die belangrikste mense tot die eenvoudigstes het begrafnisklere aangetrek om vir God te wys hoe spyt hulle was oor alles wat hulle verkeerd gedoen het."
                },
                "6": {
                    "verse_nr": "6",
                    "verse": "Toe die koning van Nineve van God se besluit hoor, het hy van sy troon afgeklim. Hy het sy koningsklere uitgetrek en ook begrafnisklere aangetrek. Hy het by die ashoop gaan sit. Hy het as oor homself gestrooi om te wys hoe jammer hy was oor al die verkeerde dinge wat hulle gedoen het."
                },
                "7": {
                    "verse_nr": "7",
                    "verse": "Hy het \u2019n amptelike afkondiging in Nineve laat maak: \u201cOp las van die koning en sy kabinet: Geen mens of bees of vee in Nineve mag enigiets eet of drink nie."
                },
                "8": {
                    "verse_nr": "8",
                    "verse": "Al die mense en elke dier moet klere aanh\u00ea vir \u2019n begrafnis. Elkeen moet baie ernstig tot die Here bid. Almal moet die verkeerde dinge wat hulle doen, laat staan. Die geweld teenoor mekaar moet dadelik stopgesit word."
                },
                "9": {
                    "verse_nr": "9",
                    "verse": "Wie weet of God nie miskien weer \u2019n keer oor sy besluit sal dink nie. Miskien sal Hy ons jammer kry en ophou om vir ons kwaad te wees. Miskien sal Hy nie ons stad verwoes nie.\u201d"
                },
                "10": {
                    "verse_nr": "10",
                    "verse": "God het gesien wat hulle doen. Hy het gesien hoe hulle probeer ophou met die verkeerde dinge wat hulle gedoen het. Hy het spyt gekry oor sy besluit. Hy het van plan verander en die stad toe nie verwoes nie."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Jona was baie ontevrede omdat die Here van plan verander het. Hy het baie kwaad geword vir die Here."
                },
                "2": {
                    "verse_nr": "2",
                    "verse": "Hy het toe s\u00f3 vir die Here ges\u00ea: \u201cAg genade tog, Here, is dit nie presies wat ek vir myself ges\u00ea het toe ek nog by die huis was nie? Is dit nie hoekom ek aan die begin maar liewer na Tarsis toe wou vlug nie? Ek het voor my siel geweet U is die God wat mense vergewe en hulle jammer kry. U is geduldig met hulle en gee vir hulle om. U kry altyd later spyt as U besluit het om hulle te verwoes."
                },
                "3": {
                    "verse_nr": "3",
                    "verse": "Laat my tog nou maar liewer doodgaan, Here. Dit is beter as ek nie verder bly lewe nie.\u201d"
                },
                "4": {
                    "verse_nr": "4",
                    "verse": "Die Here vra hom toe: \u201cHet jy die reg om vir my kwaad te word?\u201d"
                },
                "5": {
                    "verse_nr": "5",
                    "verse": "Jona is toe uit die stad uit. Hy het oos van die stad vir hom \u2019n skerm gaan maak sodat hy daaronder in die skaduwee kon sit. Hy het daar gaan sit om te kyk of daar iets met die stad gaan gebeur."
                },
                "6": {
                    "verse_nr": "6",
                    "verse": "Die Here God laat toe \u2019n wonderplant opkom. Dit het \u2019n skaduwee oor Jona gegooi wat dit vir hom baie gemakliker gemaak het. Jona was baie bly oor die wonderplant."
                },
                "7": {
                    "verse_nr": "7",
                    "verse": "Maar die volgende oggend toe die son opkom, stuur God \u2019n wurm. Hy het aan die plant begin vreet en dit het veroorsaak dat die plant doodgaan."
                },
                "8": {
                    "verse_nr": "8",
                    "verse": "Die son het al warmer geword. Soos die dag vorder, het God \u2019n skroeiende warm wind uit die ooste laat waai. Die son het so warm op Jona gebrand en hom so gedaan gemaak dat hy naderhand gewens het dat hy tog maar liewer dood was. Hy s\u00ea toe weer soos hy ges\u00ea het: \u201cDit is beter as ek nie verder lewe nie.\u201d"
                },
                "9": {
                    "verse_nr": "9",
                    "verse": "God vra toe weer vir Jona: \u201cHet jy die reg om oor hierdie wonderplant kwaad te wees?\u201d\n\u201cJa, tot die dood toe,\u201d antwoord Jona die Here."
                },
                "10": {
                    "verse_nr": "10",
                    "verse": "\u201cNou toe nou,\u201d s\u00ea die Here vir hom. \u201cJy dink jy het die reg om kwaad te wees oor \u2019n plant waarvoor jy nie \u2019n oomblik moeite gedoen het om dit te laat groei nie, wat oornag op sy eie opgekom en weer net so verdwyn het."
                },
                "11": {
                    "verse_nr": "11",
                    "verse": "Maar jy wil nie h\u00ea Ek moet bekommerd wees oor die groot stad Nineve nie, waarin daar meer as 120 000 mense bly wat nie reg van verkeerd kan onderskei nie en waarin daar so baie diere is. Het Ek nie die reg om My oor hulle te bekommer nie?\u201d"
                }
            }
        }
    }
}