{
    "version": "MBBTAG",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pagdadalamhati Dahil sa Pagkasira ng Pananim - Ang aklat na ito ay naglalaman ng mensahe ni Yahweh sa pamamagitan ni Joel na anak ni Petuel."
                },
                "2": {
                    "verse_nr": "2",
                    "verse": "Makinig kayo, matatandang pinuno, pakinggan ninyo ito, lahat ng nasa Juda. May nangyari na bang ganito sa inyong panahon, o sa panahon ng inyong mga ninuno?"
                },
                "3": {
                    "verse_nr": "3",
                    "verse": "Isalaysay ninyo ito sa inyong mga anak, upang maisalaysay naman nila ito sa magiging mga anak nila, at sila ang magsasabi nito sa kasunod nilang salinlahi."
                },
                "4": {
                    "verse_nr": "4",
                    "verse": "Pinagsawaan ng laksa-laksang balang ang mga pananim; kinain ng sumunod ang natira ng una."
                },
                "5": {
                    "verse_nr": "5",
                    "verse": "Gumising kayo at tumangis, mga maglalasing! Umiyak kayo, mga manginginom! Sapagkat wala nang ubas na magagawang alak."
                },
                "6": {
                    "verse_nr": "6",
                    "verse": "Sinalakay ng makapal na balang ang ating lupain. Sila&#39;y mapangwasak at di mabilang; parang ngipin ng leon ang kanilang mga ngipin."
                },
                "7": {
                    "verse_nr": "7",
                    "verse": "Sinira nila ang ating mga ubasan at sinalanta ang mga puno ng igos. Sinaid nila ang balat ng mga puno, kaya&#39;t namuti pati mga sanga."
                },
                "8": {
                    "verse_nr": "8",
                    "verse": "Tumangis ka, bayan, gaya ng isang dalagang nagluluksa dahil sa pagkamatay ng binatang mapapangasawa niya."
                },
                "9": {
                    "verse_nr": "9",
                    "verse": "Walang butil o alak na maihahandog sa Templo ni Yahweh; kaya&#39;t nagdadalamhati pati mga pari dahil wala silang maihandog kay Yahweh."
                },
                "10": {
                    "verse_nr": "10",
                    "verse": "Walang maani sa mga bukirin, nagdadalamhati ang lupa; sapagkat nasalanta ang mga trigo, natuyo ang mga ubas, at nalanta ang mga punong olibo."
                },
                "11": {
                    "verse_nr": "11",
                    "verse": "Malungkot kayo, mga magsasaka! Umiyak kayong nag-aalaga ng mga ubasan, trigo at sebada, sapagkat lahat ng pananim ay pawang nasalanta."
                },
                "12": {
                    "verse_nr": "12",
                    "verse": "Natuyo ang mga ubasan, nalanta ang mga puno ng igos; ang mga punong granada, palma at mansanas\u2014lahat ng punongkahoy ay natuyo; at nawala ang kagalakan ng mga tao."
                },
                "13": {
                    "verse_nr": "13",
                    "verse": "Magluksa kayo at tumangis, mga paring naghahandog sa altar. Pumasok kayo sa Templo at magdamag na magluksa. Walang trigo o alak na naihahandog sa inyong Diyos."
                },
                "14": {
                    "verse_nr": "14",
                    "verse": "Iutos ninyo na mag-ayuno ang lahat. Tipunin ninyo ang mga tao. Tipunin ninyo ang matatandang pinuno at ang lahat ng taga-Juda, sa Templo ni Yahweh na inyong Diyos at dumaing sa kanya."
                },
                "15": {
                    "verse_nr": "15",
                    "verse": "Malapit na ang araw ni Yahweh, ang araw ng pangwawasak ng Makapangyarihang Diyos."
                },
                "16": {
                    "verse_nr": "16",
                    "verse": "Di ba&#39;t kitang-kita natin ang pagkasira ng mga pananim, at ang pagkapawi ng kagalakan at kasiyahan sa templo ng ating Diyos?"
                },
                "17": {
                    "verse_nr": "17",
                    "verse": "Hindi sumisibol ang mga binhi sa tigang na lupa. Walang laman ang mga kamalig, at wasak ang mga imbakan, sapagkat ang mga trigo ay hindi sumibol."
                },
                "18": {
                    "verse_nr": "18",
                    "verse": "Umungal ang mga baka sapagkat walang mapagpastulan sa kanila. Gayundin naman, ang mga kawan ng tupa ay wala na ring makain."
                },
                "19": {
                    "verse_nr": "19",
                    "verse": "O Yahweh, dumaraing ako sa iyo, sapagkat natuyo ang mga pastulan, at ang mga punongkahoy ay parang sinunog ng apoy."
                },
                "20": {
                    "verse_nr": "20",
                    "verse": "Maging ang mga hayop sa gubat ay dumaraing sa iyo sapagkat natuyo rin ang mga batis, at ang pastulan ay parang tinupok ng apoy."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang mga Balang na Babala sa Pagdating ng Araw ni Yahweh - Hipan ninyo ang trumpeta sa Zion at ibigay ang hudyat sa banal na bundok ng Diyos. Manginig kayong mga taga-Juda, sapagkat malapit nang dumating ang araw ni Yahweh."
                },
                "2": {
                    "verse_nr": "2",
                    "verse": "Ito&#39;y makulimlim at malungkot na araw, madilim ang buong kapaligiran; at lilitaw ang napakakapal na balang tulad ng paglaganap ng dilim sa kabundukan. Hindi pa nangyayari ang ganito nang mga nakaraang panahon, at hindi na mangyayari pang muli maging sa darating na panahon."
                },
                "3": {
                    "verse_nr": "3",
                    "verse": "Nilalamon nilang tulad ng apoy ang mga halaman. Parang halamanan ng Eden ang lupain bago sila dumating, ngunit naging malungkot na ilang nang kanilang iwan; wala silang itinira."
                },
                "4": {
                    "verse_nr": "4",
                    "verse": "Parang mga kabayo ang kanilang anyo, waring mga kabayong pandigma kung sila&#39;y tumakbo."
                },
                "5": {
                    "verse_nr": "5",
                    "verse": "Kapag dumaraan sila sa ibabaw ng mga bundok, ang ingay nila ay parang rumaragasang karwahe, parang tuyong damo na sinusunog. Nakahanay sila, tulad ng isang hukbo na handang makipagdigma."
                },
                "6": {
                    "verse_nr": "6",
                    "verse": "Habang sila&#39;y papalapit, nasisindak ang lahat; namumutla sa takot ang bawat isa."
                },
                "7": {
                    "verse_nr": "7",
                    "verse": "Sumasalakay sila, gaya ng mga mandirigma; inaakyat nila ang mga pader gaya ng mga kawal. Walang lingun-lingon silang sumusugod. Walang lumilihis sa landas na tinatahak."
                },
                "8": {
                    "verse_nr": "8",
                    "verse": "Lumulusot sila sa mga tanggulan at walang makakapigil sa kanila."
                },
                "9": {
                    "verse_nr": "9",
                    "verse": "Sinasalakay nila ang lunsod, inaakyat ang mga pader; pinapasok ang mga bahay, lumulusot sila sa mga bintana, gaya ng mga magnanakaw."
                },
                "10": {
                    "verse_nr": "10",
                    "verse": "Sa pagdaan nila&#39;y nayayanig ang lupa; at umuuga ang langit. Nagdidilim ang araw at ang buwan, at pati mga bitui&#39;y ayaw nang magliwanag."
                },
                "11": {
                    "verse_nr": "11",
                    "verse": "Parang kulog ang tinig ni Yahweh, kung mag-utos sa kanyang hukbo. Ang mga pangkat na tumatalima sa kanya ay marami at malalakas. Nakakapangilabot ang araw ni Yahweh! Sino ang makakatagal dito?"
                },
                "12": {
                    "verse_nr": "12",
                    "verse": "Panawagan Upang Magsisi - \u201cGayunman,\u201d sabi ni Yahweh, \u201cmataimtim kayong magsisi at manumbalik sa akin; mag-ayuno kayo, manangis at magdalamhati."
                },
                "13": {
                    "verse_nr": "13",
                    "verse": "Magsisi kayo nang taos sa puso, at hindi pakitang-tao lamang.\u201d Magbalik-loob kayo kay Yahweh na inyong Diyos! Siya&#39;y mahabagin at mapagmahal, hindi madaling magalit at wagas ang pag-ibig; laging handang magpatawad at hindi nagpaparusa sa nagsisisi."
                },
                "14": {
                    "verse_nr": "14",
                    "verse": "Maaaring lingapin kayong muli ni Yahweh na inyong Diyos at bigyan kayo ng masaganang ani. Kung magkagayon, mahahandugan ninyo siya ng handog na pagkaing butil at alak."
                },
                "15": {
                    "verse_nr": "15",
                    "verse": "Hipan ninyo ang trumpeta sa ibabaw ng Bundok ng Zion! Tipunin ninyo ang mga tao at ipag-utos ninyo na mag-ayuno ang lahat!"
                },
                "16": {
                    "verse_nr": "16",
                    "verse": "Tawagin ninyo ang mga tao para sa isang banal na pagtitipon. Tipunin ninyo ang lahat, matatanda at bata, pati mga sanggol at maging ang mga bagong kasal."
                },
                "17": {
                    "verse_nr": "17",
                    "verse": "Mga pari, tumayo kayo sa pagitan ng altar at ng pasukan ng Templo, manangis kayo&#39;t manalangin nang ganito: \u201cMahabag ka sa iyong bayan, O Yahweh! Huwag mong hayaang kami&#39;y hamakin at pagtawanan ng ibang mga bansa at tanungin, \u2018Nasaan ang inyong Diyos?\u2019\u201d"
                },
                "18": {
                    "verse_nr": "18",
                    "verse": "Pinanumbalik ng Diyos ang Kasaganaan sa Lupain - Pagkatapos, ipinakita niya ang malasakit niya sa lupain, at naawa siya sa kanyang bayan."
                },
                "19": {
                    "verse_nr": "19",
                    "verse": "Ganito ang kanyang tugon: \u201cBibigyan ko kayo ngayon ng butil, alak at langis, upang kayo&#39;y mabusog. Hindi na kayo hahamakin ng ibang bansa."
                },
                "20": {
                    "verse_nr": "20",
                    "verse": "Paaalisin ko na ang mga hukbong waring buhat sa hilaga; itataboy ko ang iba sa disyerto. At ang mga pangunahing hanay nila ay itataboy ko naman sa dagat sa silangan; sa dagat sa hilaga naman ang nasa hulihan. Aalingasaw ang baho ng kanilang mga bangkay. Lilipulin ko sila dahil sa lahat ng ginawa nila sa inyo.\u201d"
                },
                "21": {
                    "verse_nr": "21",
                    "verse": "\u201cLupain, huwag kayong matakot; kayo ay magsaya&#39;t lubos na magalak dahil sa lahat ng ginawa ni Yahweh para sa inyo.\u201d"
                },
                "22": {
                    "verse_nr": "22",
                    "verse": "Mga hayop, huwag kayong matakot, luntian na ang mga pastulan. Namumunga na ang mga punongkahoy, hitik na sa bunga ang igos at ang ubas."
                },
                "23": {
                    "verse_nr": "23",
                    "verse": "\u201cMagalak kayo, mga taga-Zion! Matuwa kayo dahil sa ginawa ni Yahweh na inyong Diyos. Pinaulan niya nang sapat sa taglagas, at gayundin sa taglamig; tulad ng dati, uulan din sa tagsibol."
                },
                "24": {
                    "verse_nr": "24",
                    "verse": "Mapupuno ng ani ang mga giikan; aapaw ang alak at langis sa mga pisaan."
                },
                "25": {
                    "verse_nr": "25",
                    "verse": "Ibabalik ko ang lahat ng nawala sa inyo nang pinsalain ng katakut-takot na balang ang inyong mga pananim. Ako ang nagpadala ng hukbong ito laban sa inyo."
                },
                "26": {
                    "verse_nr": "26",
                    "verse": "Magkakaroon kayo ngayon ng saganang pagkain at kayo&#39;y mabubusog. Pupurihin ninyo si Yahweh na inyong Diyos, na gumawa ng mga kahanga-hangang bagay para sa inyo. Hindi na muli pang kukutyain ang aking bayan."
                },
                "27": {
                    "verse_nr": "27",
                    "verse": "Kaya nga malalaman ninyo na ako&#39;y sumasainyo at akong si Yahweh lamang ang inyong Diyos. Hindi na muling hahamakin ang aking bayan."
                },
                "28": {
                    "verse_nr": "28",
                    "verse": "Ang Araw ni Yahweh at ang Kanyang Espiritu - \u201cPagkatapos nito, ipagkakaloob ko ang aking Espiritu sa lahat ng tao: ipahahayag ng inyong mga anak na lalaki&#39;t babae ang aking mga mensahe. Magkakaroon ng mga panaginip ang inyong matatandang lalaki, at makakakita ng mga pangitain ang inyong mga kabataang lalaki."
                },
                "29": {
                    "verse_nr": "29",
                    "verse": "Sa panahong iyon, ibubuhos ko rin ang aking Espiritu maging sa mga alipin, lalaki man o babae."
                },
                "30": {
                    "verse_nr": "30",
                    "verse": "\u201cMagpapakita ako ng mga kababalaghan sa langit at sa lupa; dugo, apoy at makapal na usok."
                },
                "31": {
                    "verse_nr": "31",
                    "verse": "Ang araw ay magdidilim, at ang buwan ay pupulang parang dugo bago dumating ang dakila at nakakatakot na araw ni Yahweh."
                },
                "32": {
                    "verse_nr": "32",
                    "verse": "At sa panahong iyon, ang lahat ng hihingi ng tulong kay Yahweh ay maliligtas. Gaya ng kanyang sinabi, may ilang makakatakas sa Bundok ng Zion at ang aking mga pinili&#39;y makakaligtas sa Jerusalem.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Hahatulan ni Yahweh ang mga Bansa - Sinabi ni Yahweh, \u201cPagsapit ng araw na iyon, pasasaganain kong muli ang Juda at ang Jerusalem."
                },
                "2": {
                    "verse_nr": "2",
                    "verse": "Titipunin ko ang lahat ng bansa at dadalhin sa Libis ng Jehoshafat. Doon ko sila hahatulan ayon sa ginawa nila sa aking bayan. Pinangalat nila sa iba&#39;t ibang bansa ang mga Israelita at pinaghati-hatian ang aking lupain."
                },
                "3": {
                    "verse_nr": "3",
                    "verse": "Nagpalabunutan sila upang magpasya kung kanino mapupunta ang mga bihag. Ipinagbili nila ang mga bata bilang mga alipin upang ang pinagbilhan ay ibili naman ng alak at ibayad sa mga babaing parausan."
                },
                "4": {
                    "verse_nr": "4",
                    "verse": "\u201cAno ang ginagawa ninyo sa akin, kayong mga taga-Tiro, Sidon at Filistia? Sinusuhulan ba ninyo ako bilang kapalit ng isang bagay? Kung gayon, mabilis ko kayong gagantihan!"
                },
                "5": {
                    "verse_nr": "5",
                    "verse": "Kinuha ninyo ang aking pilak, ginto at mga kayamanan at dinala ang mga ito sa inyong mga templo."
                },
                "6": {
                    "verse_nr": "6",
                    "verse": "Binihag ninyo at inilayo sa kanilang bayan ang mga mamamayan ng Juda at Jerusalem at ipinagbili sa mga Griego."
                },
                "7": {
                    "verse_nr": "7",
                    "verse": "Pauuwiin ko na sila mula sa mga dakong pinagtapunan ninyo sa kanila. Ipararanas ko naman sa inyo ang ginawa ninyo sa kanila."
                },
                "8": {
                    "verse_nr": "8",
                    "verse": "Ipagbibili ko ang inyong mga anak sa mga taga-Juda upang ipagbili naman nila sa mga Sabeo.\u201d Iyan ang sinabi ni Yahweh."
                },
                "9": {
                    "verse_nr": "9",
                    "verse": "\u201cIpahayag mo ito sa mga bansa: Humanda kayo sa isang digmaan. Tawagin ninyo ang inyong mga mandirigma, tipunin ninyong lahat ang inyong mga kawal at sumalakay kayo!"
                },
                "10": {
                    "verse_nr": "10",
                    "verse": "Gawin ninyong tabak ang inyong mga araro at gawing sibat ang mga panggapas. Pati ang mahihina ay kailangang makipaglaban."
                },
                "11": {
                    "verse_nr": "11",
                    "verse": "Pumarito kayo agad, lahat ng bansa sa paligid, at magtipon kayo sa libis.\u201d O Yahweh, ipadala mo ang iyong mga hukbo."
                },
                "12": {
                    "verse_nr": "12",
                    "verse": "\u201cKailangang humanda ang mga bansa at magtungo sa Libis ng Jehoshafat. Akong si Yahweh ay uupo roon upang hatulan ang lahat ng bansa sa paligid."
                },
                "13": {
                    "verse_nr": "13",
                    "verse": "Ubod sila ng sama; gapasin ninyo silang parang uhay sa panahon ng anihan. Durugin ninyo silang parang ubas sa pisaan hanggang sa umagos ang katas.\u201d"
                },
                "14": {
                    "verse_nr": "14",
                    "verse": "Libu-libo ang nasa Libis ng Jehoshafat, hindi magtatagal at darating doon ang araw ni Yahweh."
                },
                "15": {
                    "verse_nr": "15",
                    "verse": "Hindi na magliliwanag ang araw at ang buwan, at hindi na rin kikislap ang mga bituin."
                },
                "16": {
                    "verse_nr": "16",
                    "verse": "Pagpapalain ng Diyos ang Kanyang Bayan - Dumadagundong mula sa Bundok ng Zion ang tinig ni Yahweh, mula sa Jerusalem ang kanyang tinig ay naririnig; nanginginig ang langit at lupa. Subalit ipagtatanggol niya ang kanyang bayan."
                },
                "17": {
                    "verse_nr": "17",
                    "verse": "\u201cSa gayon, malalaman mo, O Israel, na ako si Yahweh ay iyong Diyos! Ang aking tahanan ay ang Zion, ang banal na bundok. Magiging banal na lunsod ang Jerusalem; hindi na ito muling masasakop ng mga dayuhan."
                },
                "18": {
                    "verse_nr": "18",
                    "verse": "Sa panahong iyon, mapupuno ng ubasan ang mga kabundukan; bakahan ang makikita sa bawat burol, at sasagana sa tubig ang buong Juda! Dadaloy mula sa Templo ni Yahweh ang isang batis, na didilig sa Libis ng Sitim."
                },
                "19": {
                    "verse_nr": "19",
                    "verse": "\u201cMagiging disyerto ang Egipto, at magiging tigang ang lupain ng Edom, sapagkat sinalakay nila ang lupain ng Juda at pinatay ang mga mamamayang walang kasalanan."
                },
                "20": {
                    "verse_nr": "20",
                    "verse": "Ipaghihiganti ko ang lahat ng nasawi; paparusahan ko ang sinumang nagkasala. Ang Juda at ang Jerusalem ay pananahanan magpakailanman, at ako ay mananatili sa Bundok ng Zion.\u201d"
                },
                "21": {
                    "verse_nr": "21",
                    "verse": "Ipaghihiganti ko ang lahat ng nasawi; paparusahan ko ang sinumang nagkasala. Ang Juda at ang Jerusalem ay pananahanan magpakailanman, at ako ay mananatili sa Bundok ng Zion.\u201d"
                }
            }
        }
    }
}