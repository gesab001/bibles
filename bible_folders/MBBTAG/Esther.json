{
    "version": "MBBTAG",
    "book_name": "Esther",
    "book_nr": "17",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sinuway ni Reyna Vasti si Haring Xerxes - Nang panahon ni Haring Xerxes ng Persia, ang sakop niya&#39;y mula sa India hanggang Etiopia. Binubuo ito ng 127 lalawigan."
                },
                "2": {
                    "verse_nr": "2",
                    "verse": "Ang kanyang palasyo ay nasa Lunsod ng Susa na siyang kapitolyo ng Persia."
                },
                "3": {
                    "verse_nr": "3",
                    "verse": "Nang ikatlong taon ng kanyang paghahari, siya ay naghanda ng isang piging para sa kanyang mga pinuno, mga katulong sa palasyo, mga punong-kawal ng Persia at Media, pati mga maharlika at mga gobernador ng mga lalawigan."
                },
                "4": {
                    "verse_nr": "4",
                    "verse": "Ipinagparangalan niya sa mga ito ang kayamanan ng kanyang kaharian at ang karangyaan ng kanyang pamumuhay. Ang piging ay tumagal nang 180 araw."
                },
                "5": {
                    "verse_nr": "5",
                    "verse": "Pagkaraan nito, naghanda naman siya ng piging para sa lahat ng taga-Susa, dakila o hamak man. Ito&#39;y ginanap sa patyo sa may hardin ng palasyo, at tumagal nang pitong araw."
                },
                "6": {
                    "verse_nr": "6",
                    "verse": "Puting-puti ang mga kurtina at maraming palawit na kulay asul. Ang mga tali nito&#39;y nilubid na pinong lino at murado, at nakasabit sa mga argolyang pilak. Marmol ang mga haligi ng palasyo. Yari sa ginto&#39;t pilak ang mga upuan. Ang sahig ay mosaik na yari sa porfido, alabastro, nakar, at mamahaling bato."
                },
                "7": {
                    "verse_nr": "7",
                    "verse": "Ang mga alak ay inihain sa mga kopitang ginto na iba&#39;t iba ang hugis. Napakaraming mamahaling alak ang inilabas; alak na angkop lamang sa isang hari."
                },
                "8": {
                    "verse_nr": "8",
                    "verse": "Walang humpay ang pagpapamahagi ng inumin; ipinag-utos ng hari sa mga katulong na ibigay ang hilig ng bawat isa. Walang pilitan sapagkat ipinag-utos ng hari sa kanyang mga katulong na ibigay ang hilig ng bawat isa."
                },
                "9": {
                    "verse_nr": "9",
                    "verse": "Samantala, si Reyna Vasti ay nagdaos din ng piging sa palasyo para naman sa kababaihan."
                },
                "10": {
                    "verse_nr": "10",
                    "verse": "Nang ikapitong araw na ng pagdiriwang, medyo lango na ang hari. Ipinatawag niya sina Mehuman, Bizta, Harvona, Bigta, Abagta, Zetar at Carcas, ang pitong eunukong nag-aasikaso sa kanya."
                },
                "11": {
                    "verse_nr": "11",
                    "verse": "Ipinasundo niya si Reyna Vasti. Ipinasabi niyang isuot ng reyna ang korona nito upang ipagmayabang sa lahat ng naroon ang kagandahan nito, sapagkat ito nama&#39;y talagang maganda."
                },
                "12": {
                    "verse_nr": "12",
                    "verse": "Ngunit hindi pinansin ng reyna ang mga sugo ng hari. Dahil dito, lubhang nagalit ang hari."
                },
                "13": {
                    "verse_nr": "13",
                    "verse": "Tuwing may pangyayaring tulad nito, ipinapatawag ng hari ang mga pantas tungkol sa kapanahunan, mga dalubhasa sa batas at paghatol"
                },
                "14": {
                    "verse_nr": "14",
                    "verse": "upang sangguniin. Ito&#39;y sina Carsena, Setar, Admata, Tarsis, Meres, Marsena at Memucan. Sila ang pitong pangunahing pinuno ng Persia at Media. Malapit sila sa hari, at mga pangunahin sa buong kaharian."
                },
                "15": {
                    "verse_nr": "15",
                    "verse": "Itinanong ng hari, \u201cAno ang dapat gawin kay Reyna Vasti dahil sa pagsuway niya sa utos ko sa pamamagitan ng mga sugo?\u201d"
                },
                "16": {
                    "verse_nr": "16",
                    "verse": "Sumagot si Memucan, \u201cSi Reyna Vasti ay nagkasala, hindi lamang sa hari kundi pati sa mga pinuno at sa lahat ng nasasakupan ninyo, Haring Xerxes."
                },
                "17": {
                    "verse_nr": "17",
                    "verse": "Ang pangyayaring ito&#39;y tiyak na malalaman ng lahat ng babae sa kaharian. Kung magkagayon, magkakaroon sila ng katuwirang sumuway sa kanilang asawa. Idadahilan nilang sinuway ni Reyna Vasti ang hari."
                },
                "18": {
                    "verse_nr": "18",
                    "verse": "Ngayon pa ay natitiyak kong alam na ito ng mga pangunahing babae ng Persia at Media at sasabihin na sa mga pinuno ng hari. Dahil dito, tiyak na lalaganap ang kawalan ng respeto sa mga asawang lalaki, at ito&#39;y hahantong sa maraming kalupitan."
                },
                "19": {
                    "verse_nr": "19",
                    "verse": "Kaya, kung inyong mamarapatin, magpalabas kayo ng isang utos na maisasama sa mga kautusan ng Persia at Media para hindi mabago. Sa bisa ng utos na ito, aalisin kay Vasti ang pagiging reyna at papalitan siya ng mas mabuting reyna."
                },
                "20": {
                    "verse_nr": "20",
                    "verse": "Kapag ito&#39;y naipahayag na sa buong kaharian, tiyak na igagalang ng mga babae ang kanilang mga asawa, maging hamak o dakila man.\u201d"
                },
                "21": {
                    "verse_nr": "21",
                    "verse": "Nagustuhan ng hari at ng kanyang mga pinuno ang payo ni Memucan, at ito nga ang ginawa ng hari."
                },
                "22": {
                    "verse_nr": "22",
                    "verse": "Pinadalhan niya ng sulat ang mga lalawigang sakop niya. Ang liham ay nakasulat ayon sa wika ng bawat lalawigan. Ipinapahayag sa liham na ito na dapat ang asawang lalaki ang siyang pinuno ng kanyang sambahayan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Naging Reyna si Ester - Lumipas ang mga araw at napawi ang galit ni Haring Xerxes. Subalit patuloy pa rin nitong naaalaala si Vasti, ang ginawa nito at ang utos na nilagdaan niya laban dito."
                },
                "2": {
                    "verse_nr": "2",
                    "verse": "Kaya&#39;t iminungkahi ng kanyang mga lingkod, \u201cBakit di kayo magpahanap ng magaganda at kabataang dalaga, Kamahalan?"
                },
                "3": {
                    "verse_nr": "3",
                    "verse": "Pumili kayo ng mga tauhan sa bawat lalawigan para humanap ng magagandang dalaga sa kanilang lugar at dalhin sa inyong harem sa lunsod ng Susa. Ipagkatiwala ninyo sila kay Hegai, ang eunukong namamahala sa harem ng hari, at bigyan ninyo sila ng mga pampagandang kailangan nila."
                },
                "4": {
                    "verse_nr": "4",
                    "verse": "Ang maibigan ng hari ang siyang ipapalit kay Vasti.\u201d Nagustuhan ng hari ang mungkahing ito, at ganoon nga ang kanyang ginawa."
                },
                "5": {
                    "verse_nr": "5",
                    "verse": "Noon ay may isang Judio na nakatira sa Susa. Siya&#39;y si Mordecai na mula sa lipi ni Benjamin. Siya&#39;y anak ni Jair at apo ni Simei na anak naman ni Kis."
                },
                "6": {
                    "verse_nr": "6",
                    "verse": "Isa siya sa mga nabihag ni Haring Nebucadnezar at dinala sa Babilonia mula sa Jerusalem, kasama ni Haring Jeconias ng Juda."
                },
                "7": {
                    "verse_nr": "7",
                    "verse": "Si Mordecai ay may isang napakaganda at kabigha-bighaning pinsang dalaga na ulilang lubos at siya na ang nagpalaki. Ang pangalan niya&#39;y Ester (Hadasa naman sa Hebreo). Nang mamatay ang mga magulang ni Ester, inampon na siya ni Mordecai at itinuring na parang tunay na anak."
                },
                "8": {
                    "verse_nr": "8",
                    "verse": "Bilang tugon sa utos ng hari tungkol sa paghahanap ng magagandang dalaga sa buong kaharian, napasama siya sa maraming dalagang tinipon sa palasyo sa pamamahala ni Hegai na tagapangasiwa sa harem."
                },
                "9": {
                    "verse_nr": "9",
                    "verse": "Nakagaanan siya ng loob ni Hegai, kaya binigyan agad siya ng pagkain at mga pampaganda. Bukod dito, ipinili pa siya ng pinakamainam na tirahan sa harem at binigyan ng pitong katulong na babae."
                },
                "10": {
                    "verse_nr": "10",
                    "verse": "Gayunpaman, hindi sinabi ni Ester kung saang lahi o sambahayan siya nagmula dahil iyon ang bilin sa kanya ni Mordecai."
                },
                "11": {
                    "verse_nr": "11",
                    "verse": "Araw-araw naman, nagpupunta si Mordecai sa bulwagan ng harem upang alamin ang kalagayan ni Ester."
                },
                "12": {
                    "verse_nr": "12",
                    "verse": "Bilang tuntunin, isang taon munang pagagandahin ang mga babae: anim na buwan silang pinapahiran ng langis at mira, at anim na buwan ding nilalagyan ng pabango at iba pang pampaganda. Pagkatapos, isa-isa silang inihaharap sa hari."
                },
                "13": {
                    "verse_nr": "13",
                    "verse": "Bago humarap sa hari, ibinibigay sa kanila ang lahat ng maibigan nilang dalhin sa pagharap sa hari."
                },
                "14": {
                    "verse_nr": "14",
                    "verse": "Bawat isa&#39;y pumupunta sa hari sa gabi at kinabukasa&#39;y dinadala sa isa pang harem nito na pinapamahalaan naman ng eunukong si Saasgaz. Sinumang pumunta sa hari ay hindi nakababalik sa palasyo kung hindi siya ipapatawag nito, lalo na kung hindi nasiyahan sa kanya ang hari."
                },
                "15": {
                    "verse_nr": "15",
                    "verse": "Dumating ang araw na haharap na sa hari si Ester. (Si Ester ay anak ni Abihail na tiyuhin naman ni Mordecai.) Wala siyang hiniling maliban sa sinabi sa kanya ni Hegai. Nabighani ang lahat ng nakakita sa kanya."
                },
                "16": {
                    "verse_nr": "16",
                    "verse": "Noon ay ang ikasampung buwan ng ikapitong taon ng paghahari ni Xerxes."
                },
                "17": {
                    "verse_nr": "17",
                    "verse": "Lubos na nabighani ang hari kay Ester at inibig niya ito nang higit sa ibang babae. Kaya, kinoronahan siya nito at ginawang reyna kapalit ni Vasti."
                },
                "18": {
                    "verse_nr": "18",
                    "verse": "Nagdaos ng isang malaking handaan ang hari upang parangalan si Ester at inanyayahan niya ang lahat ng kanyang mga pinuno at mga kaibigan. Kaugnay nito, nagpahayag pa siya ng pista opisyal sa buong kaharian at namahagi ng maraming regalo."
                },
                "19": {
                    "verse_nr": "19",
                    "verse": "Iniligtas ni Mordecai ang Hari - Samantala, si Mordecai naman ay naitalaga sa isang mataas na katungkulan sa pamahalaan."
                },
                "20": {
                    "verse_nr": "20",
                    "verse": "Hanggang sa panahong iyon, hindi pa rin ipinapaalam ni Ester ang lahi o bansang pinagmulan niya, tulad ng bilin ni Mordecai (sinusunod niya ang mga utos ni Mordecai simula pa ng kanyang pagkabata)."
                },
                "21": {
                    "verse_nr": "21",
                    "verse": "Isang araw habang nasa bulwagan ng palasyo si Mordecai, narinig niyang nag-uusap ang dalawang eunukong bantay-pinto na sina Bigtan at Teres. Galit sila kay Haring Xerxes at balak nilang patayin ito."
                },
                "22": {
                    "verse_nr": "22",
                    "verse": "Nang marinig ito ni Mordecai, gumawa siya ng paraang makausap si Reyna Ester at sinabi rito ang kanyang narinig. Sinabi naman ito ni Ester sa hari, pati ang tungkol kay Mordecai."
                },
                "23": {
                    "verse_nr": "23",
                    "verse": "Pinaimbestigahan ito ng hari at napatunayang totoo, kaya ipinabitay sina Bigtan at Teres. Ang pangyayaring ito&#39;y isinulat sa aklat ng kasaysayan ng kaharian."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Binalak ni Haman na Lipulin ang mga Judio - Pagkatapos ng mga pangyayaring ito, itinaas ni Haring Xerxes sa tungkulin si Haman na anak ni Hamedata, isang Agagita. Ginawa niya itong punong ministro."
                },
                "2": {
                    "verse_nr": "2",
                    "verse": "Lahat ng tauhan sa bulwagan ng palasyo ay yumuyukod at lumuluhod sa harap ni Haman bilang pagsunod sa utos ng hari. Ngunit si Mordecai ay hindi yumuyukod at lumuluhod."
                },
                "3": {
                    "verse_nr": "3",
                    "verse": "Tinanong siya ng mga tauhan sa pintuan ng palasyo, \u201cBakit ayaw mong sundin ang utos ng hari?\u201d"
                },
                "4": {
                    "verse_nr": "4",
                    "verse": "Araw-araw ay sinasabi nila ito sa kanya ngunit ayaw pa rin niyang sumunod. Kaya isinumbong nila si Mordecai kay Haman para malaman kung pagbibigyan siya ni Haman, sapagkat sinasabi ni Mordecai na siya&#39;y isang Judio."
                },
                "5": {
                    "verse_nr": "5",
                    "verse": "Nang mapatunayan ni Haman na hindi nga yumuyukod at lumuluhod si Mordecai, sumiklab ang galit nito."
                },
                "6": {
                    "verse_nr": "6",
                    "verse": "Nang malaman niyang Judio si Mordecai, umisip siya ng paraan upang malipol ang lahat ng Judio sa buong kaharian ni Haring Xerxes."
                },
                "7": {
                    "verse_nr": "7",
                    "verse": "Nang unang buwan ng ikalabindalawang taon ng paghahari ni Xerxes, ginawa sa harapan ni Haman ang palabunutang tinatawag na Pur upang malaman kung anong araw nararapat isagawa ang balak niya. Tumama ito sa ikalabintatlong araw ng ikalabindalawang buwan na kung tawagi&#39;y Adar."
                },
                "8": {
                    "verse_nr": "8",
                    "verse": "Pagkatapos nito, sinabi ni Haman kay Haring Xerxes, \u201cSa lahat pong panig ng inyong kaharian ay may isang lahi ng mga tao na may sariling batas na iba sa alinmang lahi. Hindi po sila sumusunod sa inyong utos at makakasama po kung pababayaan ninyo silang ganito."
                },
                "9": {
                    "verse_nr": "9",
                    "verse": "Kung inyong mamarapatin, ipag-utos po ninyo na lipulin ang mga taong yaon. Magbibigay po ako ng 350,000 kilong pilak sa mga pinuno at ito&#39;y ilalagak sa kabang-yaman ng hari.\u201d"
                },
                "10": {
                    "verse_nr": "10",
                    "verse": "Hinubad ng hari ang kanyang singsing na pantatak at ibinigay kay Haman na anak ni Hamedata, ang Agagitang kaaway ng mga Judio."
                },
                "11": {
                    "verse_nr": "11",
                    "verse": "At sinabi sa kanya ng hari, \u201cIkaw na ang bahala sa salapi at gawin mo ang gusto mong gawin sa mga taong iyon.\u201d"
                },
                "12": {
                    "verse_nr": "12",
                    "verse": "Nang ikalabintatlong araw ng unang buwan, ipinatawag ni Haman ang mga kalihim ng hari. Pinagawa niya sila ng liham para sa mga gobernador ng lahat ng lalawigan at sa mga pinuno ng bayan, sa wikang ginagamit sa lugar na padadalhan. Ang liham ay ginawa sa pangalan ni Haring Xerxes at tinatakan ng singsing nito."
                },
                "13": {
                    "verse_nr": "13",
                    "verse": "Ipinadala sa pamamagitan ng mga sugo ang mga liham sa mga lalawigan ng kaharian, na nag-uutos na patayin ang lahat ng Judio, maging bata man o matanda, lalaki man o babae, at samsamin ang lahat ng kanilang ari-arian. Isasagawa ito sa ikalabintatlong araw ng ikalabindalawang buwan."
                },
                "14": {
                    "verse_nr": "14",
                    "verse": "Bawat lalawiga&#39;y padadalhan ng sipi ng utos upang makapaghanda ang lahat sa araw na nabanggit."
                },
                "15": {
                    "verse_nr": "15",
                    "verse": "At ipinahayag nga sa lunsod ng Susa, ang kapitolyo ng Persia, ang utos ng hari. Ang mga lalawigan naman ay kaagad pinadalhan ng mga sipi nito. Kaya&#39;t samantalang masayang nag-iinuman ang hari at si Haman, ang lunsod naman ng Susa ay gulung-gulo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Pinakiusapan ni Mordecai si Ester na Mamagitan - Nang malaman ni Mordecai ang lahat ng nangyari, pinunit niya ang kanyang kasuotan. Nagsuot siya ng damit panluksa, naglagay ng abo sa ulo, at naglibot sa buong lunsod, at malakas na tumatangis."
                },
                "2": {
                    "verse_nr": "2",
                    "verse": "Naupo siya sa labas ng pintuan ng palasyo sapagkat hindi pinapayagang pumasok doon ang sinumang nakasuot ng damit panluksa."
                },
                "3": {
                    "verse_nr": "3",
                    "verse": "Ang mga Judio naman sa bawat lalawigang naabot ng utos ng hari ay nanangis nang buong kapaitan, nag-ayuno at nagluksa. Karamihan sa kanila&#39;y nagsuot ng damit panluksa at naglagay ng abo sa ulo."
                },
                "4": {
                    "verse_nr": "4",
                    "verse": "Lubos na nabahala si Reyna Ester nang malaman niya ang pangyayari mula sa kanyang mga katulong na babae at mga eunuko. Kaya pinadalhan niya ng bihisan si Mordecai, ngunit ayaw nitong tanggapin iyon."
                },
                "5": {
                    "verse_nr": "5",
                    "verse": "Dahil dito, ipinatawag niya si Hatac, isa sa mga eunuko ng hari at itinalagang katulong niya. Pinapunta niya ito kay Mordecai at ipinatanong kung bakit siya nagkakaganoon."
                },
                "6": {
                    "verse_nr": "6",
                    "verse": "Pinuntahan nga ni Hatac si Mordecai sa labas ng palasyo."
                },
                "7": {
                    "verse_nr": "7",
                    "verse": "Sinabi naman nito sa kanya ang buong pangyayari, pati ang halagang ibibigay ni Haman sa kabang-yaman ng hari mapatay lamang ang mga Judio."
                },
                "8": {
                    "verse_nr": "8",
                    "verse": "Binigyan pa siya ni Mordecai ng isang kopya ng sulat ng hari para ipakita kay Ester. Ipinakiusap din niyang ipaliwanag kay Ester ang buong pangyayari upang ipagbigay-alam iyon sa hari."
                },
                "9": {
                    "verse_nr": "9",
                    "verse": "Pagkatapos ng kanilang pag-uusap, nagbalik si Hatac kay Ester at isinaysay ang lahat ng sinabi ni Mordecai."
                },
                "10": {
                    "verse_nr": "10",
                    "verse": "Si Hatac ay pinabalik ni Ester kay Mordecai at ganito ang ipinasabi:"
                },
                "11": {
                    "verse_nr": "11",
                    "verse": "\u201cAlam na alam ng lahat na walang itinatangi ang batas ng kaharian. Sinumang lumapit sa hari, maging lalaki o babae, nang hindi ipinapatawag ay papatayin maliban kung ipatong sa kanya ang gintong setro. Tatlumpung araw na akong hindi ipinapatawag ng hari.\u201d"
                },
                "12": {
                    "verse_nr": "12",
                    "verse": "Nang matanggap ni Mordecai ang sagot ni Ester,"
                },
                "13": {
                    "verse_nr": "13",
                    "verse": "ganito naman ang ipinasabi niya: \u201cHuwag mong aakalaing dahil nakatira ka sa palasyo ay ikaw lamang ang makakaligtas sa lahat ng mga Judio."
                },
                "14": {
                    "verse_nr": "14",
                    "verse": "Kapag ipinagwalang-bahala mo ang pangyayaring ito, tiyak na may magliligtas din sa mga Judio, ngunit malilipol ka at ang iyong angkan. Anong malay mo? Baka nga napunta ka riyan para maging kasangkapan sa ganitong pagkakataon!\u201d"
                },
                "15": {
                    "verse_nr": "15",
                    "verse": "Dahil dito, ipinasabi ni Ester kay Mordecai,"
                },
                "16": {
                    "verse_nr": "16",
                    "verse": "\u201cTipunin mo ang lahat ng Judio rito sa Susa at ipag-ayuno ninyo ako. Huwag kayong kakain o iinom sa loob ng tatlong araw at tatlong gabi. Mag-aayuno rin kami ng aking mga katulong na babae. Pagkatapos, pupunta ako sa hari kahit ito&#39;y labag sa batas, at kung dapat akong mamatay, ako nga ay mamamatay.\u201d"
                },
                "17": {
                    "verse_nr": "17",
                    "verse": "Umalis si Mordecai at ginawa ang lahat ng tagubilin ni Ester."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ang Piging para sa Hari at kay Haman - Lumipas ang tatlong araw mula nang mag-usap sina Ester at Mordecai. Isinuot ni Ester ang kanyang kasuotan bilang reyna at tumayo sa bulwagan ng palasyo, sa tapat ng tirahan ng hari. Nakaupo noon sa trono ang hari, paharap sa pintuan ng palasyo."
                },
                "2": {
                    "verse_nr": "2",
                    "verse": "Nalugod siya nang makita si Ester at itinuro niya rito ang kanyang gintong setro. Lumapit naman si Ester at hinipo ang dulo ng setro."
                },
                "3": {
                    "verse_nr": "3",
                    "verse": "Itinanong ng hari, \u201cBakit, aking reyna? Sabihin mo kung ano ang ibig mo at ibibigay ko sa iyo, kahit ang kalahati ng aking kaharian.\u201d"
                },
                "4": {
                    "verse_nr": "4",
                    "verse": "Sumagot si Ester, \u201cKung mamarapatin ng mahal na hari, dumalo po kayo ni Haman ngayon sa piging na inihanda ko para sa inyo.\u201d"
                },
                "5": {
                    "verse_nr": "5",
                    "verse": "Sinabi ng hari, \u201cTawagin agad si Haman para masunod ang ibig ni Ester.\u201d Dumalo nga ang hari at si Haman sa piging na inihanda ni Ester."
                },
                "6": {
                    "verse_nr": "6",
                    "verse": "Habang sila&#39;y nag-iinuman, tinanong ng hari si Ester, \u201cAno ba ang gusto mo? Sabihin mo&#39;t ibibigay kong lahat, kahit ang kalahati ng aking kaharian.\u201d"
                },
                "7": {
                    "verse_nr": "7",
                    "verse": "Sinabi ni Ester, \u201cIto po ang aking kahilingan:"
                },
                "8": {
                    "verse_nr": "8",
                    "verse": "Kung ako po&#39;y kalugud-lugod sa hari, at kung inyong mamarapatin, dumalo muli kayo ni Haman sa piging na ihahanda ko para sa inyo bukas. Doon ko na po sasabihin ang aking kahilingan.\u201d"
                },
                "9": {
                    "verse_nr": "9",
                    "verse": "Nagpagawa si Haman ng Pagbibitayan - Nang araw na iyon, masayang-masayang lumabas ng palasyo si Haman. Ngunit sumiklab na naman ang kanyang galit nang mapatapat siya kay Mordecai na nasa may pintuang papasok sa palasyo. Ni hindi man lamang ito tumayo o nagbigay-galang sa kanya."
                },
                "10": {
                    "verse_nr": "10",
                    "verse": "Gayunman, nagtimpi na lamang siya at tuluy-tuloy na umuwi. Pagdating ng bahay, tinawag niya ang kanyang asawang si Zeres at ang kanyang mga kaibigan."
                },
                "11": {
                    "verse_nr": "11",
                    "verse": "Ipinagmalaki niya sa mga ito ang kanyang kayamanan, ang marami niyang anak, ang pagkataas niya sa katungkulan, pati ang pagkalagay sa kanya bilang pinakamataas sa mga pinuno at kagawad sa palasyo."
                },
                "12": {
                    "verse_nr": "12",
                    "verse": "Idinugtong pa niya, \u201cAt ako lamang ang inanyayahan ni Reyna Ester na sumama sa hari nang maghanda siya ng handaan. Bukas, iniimbita na naman niya ako, kasama ang hari."
                },
                "13": {
                    "verse_nr": "13",
                    "verse": "Gayunman, walang halaga sa akin ang lahat ng ito hangga&#39;t nakikita kong nakaupo sa pasukan ng palasyo ang Judiong si Mordecai.\u201d"
                },
                "14": {
                    "verse_nr": "14",
                    "verse": "Sinabi sa kanya ng asawa niyang si Zeres at ng kanyang mga kaibigan, \u201cBakit hindi ka magpagawa ng bitayan na dalawampu&#39;t dalawa&#39;t kalahating metro ang taas sa may pintuan ng palasyo at bukas ng umaga hilingin mo sa hari na bitayin si Mordecai? Sa gayon, masaya kang makakapunta sa handaan.\u201d Nagustuhan ito ni Haman, kaya nagpagawa siya ng bitayan."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Pinarangalan si Mordecai - Nang gabing iyon, hindi makatulog si Haring Xerxes. Ipinakuha niya ang aklat ng mahahalagang pangyayari sa kaharian at ipinabasa ito habang siya&#39;y nakikinig."
                },
                "2": {
                    "verse_nr": "2",
                    "verse": "Nabasa ang bahagi ng kasaysayan tungkol sa pagkatuklas ni Mordecai sa masamang balak ng mga eunukong sina Bigtan at Teres na patayin ang Haring Xerxes."
                },
                "3": {
                    "verse_nr": "3",
                    "verse": "Dahil dito, itinanong ng hari, \u201cAnong gantimpala o pagpaparangal ang ginawa kay Mordecai dahil sa kabutihang ginawa niya sa akin?\u201d Sumagot ang mga tagapaglingkod, \u201cWala po.\u201d"
                },
                "4": {
                    "verse_nr": "4",
                    "verse": "Nagtanong ang hari, \u201cSino ba ang nasa bulwagan?\u201d Samantala, noon ay papasok sa bulwagan si Haman upang sabihin sa hari na maaari nang bitayin si Mordecai sa ipinagawa niyang bitayan."
                },
                "5": {
                    "verse_nr": "5",
                    "verse": "Sinabi ng mga tagapaglingkod ng hari, \u201cSi Haman po.\u201d At sinabi ng hari, \u201cPalapitin ninyo siya rito.\u201d"
                },
                "6": {
                    "verse_nr": "6",
                    "verse": "Lumapit naman si Haman. Itinanong sa kanya ng hari, \u201cAno ang dapat gawin sa sinumang ibig parangalan ng hari?\u201d Akala ni Haman ay siya ang tinutukoy ng hari,"
                },
                "7": {
                    "verse_nr": "7",
                    "verse": "kaya sinabi niya, \u201cGanito po:"
                },
                "8": {
                    "verse_nr": "8",
                    "verse": "Ipakuha ninyo ang damit na inyong isinuot at ang kabayong inyong sinakyan nang kayo&#39;y koronahan bilang hari."
                },
                "9": {
                    "verse_nr": "9",
                    "verse": "Ang damit ay ibigay sa isa sa mga pangunahing pinuno ng kaharian para isuot sa pararangalan. Pagkatapos, isakay sa kabayo at ilibot sa buong lunsod habang isinisigaw ang: \u2018Ito ang ginagawa sa taong pinaparangalan ng hari!\u2019\u201d"
                },
                "10": {
                    "verse_nr": "10",
                    "verse": "Sinabi ng hari kay Haman, \u201cKung gayon, kunin mo ang aking damit at ang aking kabayo. Lahat ng sinabi mo&#39;y gawin mo kay Mordecai, ang Judiong nakaupo sa may pintuan ng palasyo.\u201d"
                },
                "11": {
                    "verse_nr": "11",
                    "verse": "Kinuha nga ni Haman ang damit at ang kabayo ng hari. Binihisan niya si Mordecai, isinakay sa kabayo at inilibot sa buong lunsod habang isinisigaw niyang, \u201cIto ang ginagawa sa taong pinaparangalan ng hari.\u201d"
                },
                "12": {
                    "verse_nr": "12",
                    "verse": "Pagkatapos nito, nagbalik si Mordecai sa may pintuan ng palasyo. Nagmamadali namang umuwi si Haman, at pagdating sa bahay ay nanangis at nagtalukbong dahil sa inabot na kahihiyan."
                },
                "13": {
                    "verse_nr": "13",
                    "verse": "Ang nangyari&#39;y isinalaysay ni Haman sa asawa niyang si Zeres at sa kanyang mga tagapayo. Sinabi sa kanya ng kanyang mga tagapayo at ng kanyang asawa, \u201cKung Judio nga si Mordecai, na siyang dahilan ng iyong panghihina, hindi mo siya madadaig, kundi ikaw pa ang dadaigin niya.\u201d"
                },
                "14": {
                    "verse_nr": "14",
                    "verse": "Nag-uusap pa sila nang dumating ang mga sugo ng hari at nagmamadaling isinama si Haman sa handaan ni Ester."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Binitay si Haman - Si Haring Xerxes at si Haman ay dumalo sa ikalawang handaan ni Reyna Ester."
                },
                "2": {
                    "verse_nr": "2",
                    "verse": "Habang sila&#39;y nag-iinuman, itinanong ng hari, \u201cReyna Ester, ano nga ba ang hihilingin mo? Sabihin mo at ibibigay ko sa iyo, kahit ang kalahati ng aking kaharian.\u201d"
                },
                "3": {
                    "verse_nr": "3",
                    "verse": "Sumagot si Reyna Ester, \u201cKung inyo pong mamarapatin, Mahal na Hari, nais ko po sanang hilingin na ako at ang aking mga kababayan ay inyong iligtas,"
                },
                "4": {
                    "verse_nr": "4",
                    "verse": "sapagkat kami po ay ipinagbili para patayin at lipulin. Kung kami po ay ipinagbili upang maging mga alipin, magsasawalang-kibo na lamang po ako at hindi na kayo gagambalain pa. Subalit kami po ay nililipol na!\u201d"
                },
                "5": {
                    "verse_nr": "5",
                    "verse": "Itinanong ng hari, \u201cSinong may pakana ng mga bagay na ito?\u201d"
                },
                "6": {
                    "verse_nr": "6",
                    "verse": "Sumagot si Ester, \u201cAng aming kaaway at taga-usig\u2014ang masamang, si Haman!\u201d At si Haman ay nangatog sa takot sa harap ng hari at ng reyna."
                },
                "7": {
                    "verse_nr": "7",
                    "verse": "Galit na galit na tumindig ang hari at nagpunta sa hardin ng palasyo. Naiwan naman si Haman at nagmakaawa kay Reyna Ester sapagkat natitiyak niyang siya&#39;y paparusahan ng hari."
                },
                "8": {
                    "verse_nr": "8",
                    "verse": "Nang magbalik ang hari, nakita niyang nakadapa si Haman sa harap ng reyna na noo&#39;y nakahiga. Dahil dito&#39;y pagalit na sinabi ng hari, \u201cPagbabalakan pa niya ng masama ang reyna at sa loob pa naman ng aking pamamahay?\u201d Hindi pa halos natatapos ang salita ng hari, tinakpan na ng mga lingkod ng hari ang mukha ni Haman."
                },
                "9": {
                    "verse_nr": "9",
                    "verse": "Pagkatapos, sinabi ni Harbona, isa sa mga eunuko ng hari, \u201cNagpagawa na po si Haman ng isang bitayan para kay Mordecai na nagligtas sa buhay ninyo, Mahal na Hari. Ang taas po ng bitayan ay dalawampu&#39;t dalawa&#39;t kalahating metro at naroon sa tabi ng kanyang bahay.\u201d"
                },
                "10": {
                    "verse_nr": "10",
                    "verse": "\u201cDoon siya bitayin!\u201d utos ng hari. Binitay nga si Haman sa bitayang ginawa niya para kay Mordecai. Pagkatapos, napawi na ang galit ng hari."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Hinirang si Mordecai - Nang araw ding iyon, ang mga ari-arian ni Haman na kaaway ng mga Judio ay ibinigay ni Haring Xerxes kay Reyna Ester. Napabilang rin si Mordecai sa mga kagawad na malapit sa hari sapagkat sinabi ni Ester na magkamag-anak sila."
                },
                "2": {
                    "verse_nr": "2",
                    "verse": "Ang singsing na pantatak ng hari ay kinuha kay Haman at ibinigay kay Mordecai na siyang ginawang katiwala ni Ester sa dating bahay ni Haman."
                },
                "3": {
                    "verse_nr": "3",
                    "verse": "Ang Bagong Kahilingan ni Ester - Minsan pang lumapit si Ester kay Haring Xerxes at lumuluhang idinulog dito ang utos tungkol sa paglipol sa mga Judio na binalak ni Haman na Agagita."
                },
                "4": {
                    "verse_nr": "4",
                    "verse": "Itinuro ng hari ang kanyang setro kay Ester. Tumayo naman si Ester at kanyang sinabi,"
                },
                "5": {
                    "verse_nr": "5",
                    "verse": "\u201cKung mamarapatin ninyo at makalulugod sa inyo, Kamahalan, nais kong hilingin na inyong ipawalang-bisa ang utos na pinakalat ni Haman na Agagita, anak ni Hamedata, laban sa mga Judio sa inyong kaharian."
                },
                "6": {
                    "verse_nr": "6",
                    "verse": "Hindi ko po makakayanang makita na nililipol at pinapatay ang aking mga kalahi.\u201d"
                },
                "7": {
                    "verse_nr": "7",
                    "verse": "Sinabi ni Haring Xerxes kay Reyna Ester at kay Mordecai na Judio, \u201cAng ari-arian ni Haman ay ibinigay ko na kay Ester. Ipinabitay ko na si Haman dahil sa masama niyang balak sa mga Judio.\u201d"
                },
                "8": {
                    "verse_nr": "8",
                    "verse": "Sinabi rin ng hari sa kanila, \u201cGumawa ka ng isang utos para sa mga Judio at isulat ninyo rito ang gusto ninyong isulat sa pangalan ko, at tatakan mo ng aking singsing. Sapagkat walang sinumang makapagpapawalang-bisa sa utos ng hari lalo na kung ito&#39;y tinatakan ng singsing ng hari.\u201d"
                },
                "9": {
                    "verse_nr": "9",
                    "verse": "Nang ikadalawampu&#39;t tatlong araw ng ikatlong buwan, ipinatawag lahat ang mga kalihim ng hari. Ipinasulat ni Mordecai sa kanila ang isang liham tungkol sa mga Judio upang ipadala sa mga gobernador at mga tagapangasiwa at mga pinuno ng 127 lalawigan, mula sa India hanggang Etiopia. Ang utos ay nakasulat sa wikang ginagamit sa lugar na padadalhan."
                },
                "10": {
                    "verse_nr": "10",
                    "verse": "Ang sulat na ito ay sa pangalan ni Haring Xerxes, at may tatak ng singsing nito. Pagkatapos, ipinadala sa mga tagahatid-sulat, sakay ng mabibilis nilang kabayo mula sa kuwadra ng hari."
                },
                "11": {
                    "verse_nr": "11",
                    "verse": "Sa pamamagitan ng sulat na ito, ipinahihintulot ni Haring Xerxes na magsama-sama ang mga Judio upang ipagtanggol ang kanilang sarili laban sa sinumang sasalakay sa kanila mula sa alinmang lalawigan. Pinahihintulutan din silang patayin, lipulin at samsaman ng ari-arian ang hukbong sasalakay sa kanila, pati ang mga kababaihan at mga bata."
                },
                "12": {
                    "verse_nr": "12",
                    "verse": "Gagawin nila ito sa buong kaharian sa loob ng isang araw, sa ikalabintatlo ng ikalabindalawang buwan ng taon."
                },
                "13": {
                    "verse_nr": "13",
                    "verse": "Bawat lalawigan ay padadalhan ng sipi nito at ipahahayag sa lahat ng tao para makapaghanda ang mga Judio sa araw na yaon laban sa kanilang mga kaaway."
                },
                "14": {
                    "verse_nr": "14",
                    "verse": "Kaya, ang mga tagahatid-sulat ay nagmamadaling lumakad, sakay ng mabibilis na kabayo ng hari at sinunod agad ang utos ng hari. Ang utos ay ikinalat din sa Lunsod ng Susa."
                },
                "15": {
                    "verse_nr": "15",
                    "verse": "Nang lumabas ng palasyo si Mordecai, ipinagbunyi siya ng buong Lunsod ng Susa. Suot niya ang maharlikang kasuotan: puti&#39;t asul ang kanyang damit, pinong lino na kulay ube ang balabal, at malaki ang koronang ginto."
                },
                "16": {
                    "verse_nr": "16",
                    "verse": "Ito&#39;y malaking karangalan ng mga Judio. Masayang-masaya sila."
                },
                "17": {
                    "verse_nr": "17",
                    "verse": "Sa lahat ng dakong naabot ng utos ng hari, nagpista sa tuwa ang mga Judio. At sa buong kaharian, marami ang nagsabing sila&#39;y Judio sa takot na sila&#39;y patayin."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ang Tagumpay ng mga Judio - Dumating ang ikalabintatlong araw ng ikalabindalawang buwan ng taon. Ito ang araw ng pagsasagawa ng utos ng hari, ang araw na inaasam-asam ng mga kaaway ng mga Judio, sapagkat inaasahan nilang sa araw na ito nila lilipulin ang mga Judio. Ngunit hindi nila alam na mababaligtad ang pangyayari, sapagkat sila ang lilipulin ng mga Judio."
                },
                "2": {
                    "verse_nr": "2",
                    "verse": "Nang araw na iyon, nagsama-sama ang lahat ng Judio sa buong kaharian upang labanan ang sinumang mananakit sa kanila. Ngunit wala namang nangahas magbuhat ng kamay sa kanila sapagkat natakot sa kanila ang lahat."
                },
                "3": {
                    "verse_nr": "3",
                    "verse": "Tinulungan pa sila ng mga gobernador at ng lahat ng pinuno sa bawat lalawigan dahil naman sa takot kay Mordecai"
                },
                "4": {
                    "verse_nr": "4",
                    "verse": "na noon ay isa nang makapangyarihang tao sa kaharian. Bantog na sa buong kaharian ang kanyang pangalan at patuloy pang lumalaki ang kanyang kapangyarihan."
                },
                "5": {
                    "verse_nr": "5",
                    "verse": "Nilipol nga ng mga Judio ang kanilang mga kaaway at ginawa nila ang kanilang gusto sa lahat ng napopoot sa kanila."
                },
                "6": {
                    "verse_nr": "6",
                    "verse": "Sa lunsod lamang ng Susa, limandaan ang kanilang napatay."
                },
                "7": {
                    "verse_nr": "7",
                    "verse": "Kasama sa napatay sina Farsandata, Dalfon, Aspata,"
                },
                "8": {
                    "verse_nr": "8",
                    "verse": "Porata, Adalia, Aridata,"
                },
                "9": {
                    "verse_nr": "9",
                    "verse": "Parmasta, Arisai, Aridai at Vaizata,"
                },
                "10": {
                    "verse_nr": "10",
                    "verse": "pawang mga anak ni Haman na anak ni Hamedata at kaaway ng mga Judio. Ngunit hindi nila sinamsam ang ari-arian ng kanilang mga kaaway."
                },
                "11": {
                    "verse_nr": "11",
                    "verse": "Nang araw ring iyon, umabot sa kaalaman ng hari ang bilang ng napatay sa Lunsod ng Susa."
                },
                "12": {
                    "verse_nr": "12",
                    "verse": "Sinabi ng hari kay Reyna Ester, \u201cSa Susa lamang, limandaan na ang napatay, kasama na ang sampung anak na lalaki ni Haman. Ano kaya ang nangyari sa ibang lalawigan? Ngayon, sabihin mo sa akin kung ano pa ang gusto mo at ibibigay ko sa iyo.\u201d"
                },
                "13": {
                    "verse_nr": "13",
                    "verse": "Sinabi ni Ester, \u201cKung mamarapatin po ng hari ay pahintulutan ang mga Judio rito sa Susa na ituloy hanggang bukas ang inyong utos. At kung maaari, ipabitin sa bitayan ang bangkay ng mga anak ni Haman!\u201d"
                },
                "14": {
                    "verse_nr": "14",
                    "verse": "Iniutos nga ng hari na ibitin ang bangkay ng sampung anak ni Haman."
                },
                "15": {
                    "verse_nr": "15",
                    "verse": "Kinabukasan, muling nagsama-sama ang mga Judio sa Susa at nakapatay pa sila ng tatlong daan. Subalit hindi rin nila sinamsam ang ari-arian ng kanilang mga napatay."
                },
                "16": {
                    "verse_nr": "16",
                    "verse": "Ang mga Judio sa iba&#39;t ibang panig ng kaharian ay nagsama-sama rin upang ipagtanggol ang kanilang sarili at lupigin ang kanilang mga kaaway. Umabot sa pitumpu&#39;t limanlibo ang kanilang napatay ngunit hindi nila sinamsam ang ari-arian ng mga ito."
                },
                "17": {
                    "verse_nr": "17",
                    "verse": "Ginawa nila ito nang ikalabintatlong araw ng ikalabindalawang buwan. At nang ikalabing apat na araw, namahinga sila at maghapong nagdiwang."
                },
                "18": {
                    "verse_nr": "18",
                    "verse": "Sa Lunsod ng Susa, dalawang araw na nagtipon ang mga Judio noong ikalabintatlo at ikalabing apat na araw. Ikalabing limang araw nang sila&#39;y tumigil at nagdiwang buong maghapon."
                },
                "19": {
                    "verse_nr": "19",
                    "verse": "Ito ang dahilan kung bakit ang mga Judio sa labas ng Susa ay nagdiriwang nang ikalabing apat na araw ng ikalabindalawang buwan. Maghapon silang nagpista at nagbigayan ng mga pagkain bilang regalo sa isa&#39;t isa."
                },
                "20": {
                    "verse_nr": "20",
                    "verse": "Ang mga pangyayaring ito&#39;y isinulat ni Mordecai, at sinulatan niya ang lahat ng Judio malayo man o malapit sa kaharian ni Haring Xerxes."
                },
                "21": {
                    "verse_nr": "21",
                    "verse": "Ipinag-utos niya na ipagdiwang taun-taon ang ikalabing apat at ikalabing limang araw ng ikalabindalawang buwan."
                },
                "22": {
                    "verse_nr": "22",
                    "verse": "Itatangi ito ng mga Judio sapagkat sa mga araw na ito nila nalipol ang kanilang mga kaaway. Sa mga araw na iyon, ang kalungkutan nila&#39;y naging kagalakan at naging pagdiriwang ang kanilang pagdadalamhati. Sa mga araw ding iyon, nagbibigayan ng mga pagkain at namamahagi ng mga regalo sa mga dukha."
                },
                "23": {
                    "verse_nr": "23",
                    "verse": "Sinunod nga ng mga Judio ang utos ni Mordecai."
                },
                "24": {
                    "verse_nr": "24",
                    "verse": "Ang paglipol na ito sa mga kaaway ay ginawa ng mga Judio dahil sa masamang balak na lipulin sila ni Haman na Agagita, anak ni Hamedata, kaaway ng mga Judio. Naitakda ang petsa ng paglipol sa pamamagitan ng palabunutang tinatawag na Pur."
                },
                "25": {
                    "verse_nr": "25",
                    "verse": "Ngunit nabaligtad nga ang lahat nang umabot ito sa kaalaman ni Haring Xerxes sa pamamagitan ni Reyna Ester. Nang malaman ito ng hari, nagpakalat siya ng sulat at iniutos na kay Haman gawin ang masamang balak nito sa mga Judio. Ipinabitay siya ng hari gayundin ang kanyang mga anak na lalaki."
                },
                "26": {
                    "verse_nr": "26",
                    "verse": "Kaya, ang pistang ito&#39;y tinawag nilang Pista ng Purim, buhat sa salitang Pur. At dahil sa utos na ito ni Mordecai at sa pagkaligtas nila sa panganib,"
                },
                "27": {
                    "verse_nr": "27",
                    "verse": "ipinasiyang ipagdiwang ang dalawang araw na ito taun-taon. Ito&#39;y gagawin nila, ng kanilang lahi at ng lahat ng mapapabilang sa kanila."
                },
                "28": {
                    "verse_nr": "28",
                    "verse": "Patuloy itong aalalahanin ng lahat ng salinlahi, ng bawat sambahayan sa lahat ng lalawigan at lunsod. Hindi nila ito kaliligtaan, hindi rin ititigil."
                },
                "29": {
                    "verse_nr": "29",
                    "verse": "Upang pagtibayin ang sulat ni Mordecai tungkol sa Purim, sumulat din si Reyna Ester na anak ni Abihail"
                },
                "30": {
                    "verse_nr": "30",
                    "verse": "ng liham na naghahatid ng katotohanan at kapayapaan sa 127 lalawigan na sakop ni Haring Xerxes."
                },
                "31": {
                    "verse_nr": "31",
                    "verse": "Ipagdiriwang ng lahat ng Judio ang Purim sa takdang panahon tulad ng ipinag-utos ni Mordecai at ni Reyna Ester. Susundin nila ito tulad ng pagsunod nila at ng kanilang mga salinlahi sa mga tuntunin sa pag-aayuno at pagdadalamhati."
                },
                "32": {
                    "verse_nr": "32",
                    "verse": "Pinagtibay ng sulat ni Ester ang mga tuntunin sa pagdiriwang ng Pista ng Purim at isinulat ito sa isang aklat."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ang Kadakilaan ni Mordecai - Pinagbuwis ni Haring Xerxes ang mga lupain at ang maliliit na pulo na kanyang nasasakupan."
                },
                "2": {
                    "verse_nr": "2",
                    "verse": "Ang kapangyarihan ng hari, ang lahat ng ginawa niya, pati ng pagkataas sa katungkulan ni Mordecai at ang malaking karangalang ibinigay niya rito ay pawang nakasulat sa Aklat ng Kasaysayan ng mga Hari ng Media at Persia."
                },
                "3": {
                    "verse_nr": "3",
                    "verse": "Si Mordecai na isang Judio ay naging kanang kamay ni Haring Xerxes. Siya ay mahal na mahal at iginalang ng mga kapwa niya Judio sapagkat ginawa niya ang lahat para sa kapakanan at kabutihan nila."
                }
            }
        }
    }
}