{
    "version": "MBBTAG",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kina Pablo, Silas, at Timoteo\u2014 Para sa iglesya sa Tesalonica, na nasa Diyos na ating Ama at nasa Panginoong Jesu-Cristo."
                },
                "2": {
                    "verse_nr": "2",
                    "verse": "Sumainyo nawa ang kagandahang-loob at ang kapayapaang mula sa [ating] Diyos Ama at sa Panginoong Jesu-Cristo."
                },
                "3": {
                    "verse_nr": "3",
                    "verse": "Ang Paghuhukom - Mga kapatid, tama lamang na kami&#39;y laging magpasalamat sa Diyos dahil sa inyo, sapagkat patuloy na lumalago ang inyong pananampalataya kay Cristo at lalong nagiging maalab ang inyong pagmamahalan sa isa&#39;t isa."
                },
                "4": {
                    "verse_nr": "4",
                    "verse": "Kaya nga, ipinagmamalaki namin kayo sa lahat ng mga iglesya ng Diyos dahil sa inyong pagtitiis at pananampalataya, sa gitna ng mga pag-uusig at mga kahirapang dinaranas ninyo."
                },
                "5": {
                    "verse_nr": "5",
                    "verse": "Ang lahat ng ito&#39;y nagpapatunay na makatarungan ang paghatol ng Diyos, upang gawin niya kayong karapat-dapat sa kanyang kaharian na siyang dahilan ng inyong pagtitiis."
                },
                "6": {
                    "verse_nr": "6",
                    "verse": "Gagawin ng Diyos ang nararapat; tiyak na pahihirapan niya ang mga nagpapahirap sa inyo."
                },
                "7": {
                    "verse_nr": "7",
                    "verse": "Kayo namang mga nagtitiis ay aaliwin niyang kasama namin kapag ang Panginoong Jesus ay inihayag na mula sa langit kasama ang kanyang mga makapangyarihang anghel,"
                },
                "8": {
                    "verse_nr": "8",
                    "verse": "na may naglalagablab na apoy. Parurusahan ang lahat ng hindi kumikilala sa Diyos at hindi sumusunod sa Magandang Balita ng Panginoong Jesus."
                },
                "9": {
                    "verse_nr": "9",
                    "verse": "Magdurusa sila ng walang hanggang kapahamakan at mahihiwalay sila sa Panginoon at sa dakila niyang kapangyarihan."
                },
                "10": {
                    "verse_nr": "10",
                    "verse": "Mangyayari ito sa Araw ng kanyang pagparito upang tumanggap ng papuri mula sa kanyang mga hinirang at ng parangal ng lahat ng sumasampalataya sa kanya. Kabilang kayo roon sapagkat sinampalatayanan ninyo ang patotoong ipinahayag namin sa inyo."
                },
                "11": {
                    "verse_nr": "11",
                    "verse": "Dahil dito, lagi namin kayong idinadalangin sa Diyos, na nawa&#39;y maging karapat-dapat kayo sa pagkatawag niya sa inyo. At sa pamamagitan ng kanyang kapangyarihan, nawa&#39;y ipagkaloob niya sa inyo ang lahat ng mabuti ninyong hinahangad, at maging ganap ang inyong mga gawaing ibinunga ng pananampalataya."
                },
                "12": {
                    "verse_nr": "12",
                    "verse": "Sa gayon, mapaparangalan ninyo ang pangalan ng ating Panginoong Jesus, at kayo naman ay pararangalan din niya, ayon sa kagandahang-loob ng Diyos at ng ating Panginoong Jesu-Cristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Suwail - Mga kapatid, tungkol naman sa pagbabalik ng ating Panginoong Jesu-Cristo at sa pagtitipon sa atin upang makapiling niya, nakikiusap kami sa inyo"
                },
                "2": {
                    "verse_nr": "2",
                    "verse": "na huwag agad magugulo ang inyong isipan o mababahala kung mabalitaan ninyong dumating na ang Araw ng Panginoon. Huwag kayong maniniwala kahit sabihin pa nilang iyon ay pangangaral o pahayag, o isinulat namin."
                },
                "3": {
                    "verse_nr": "3",
                    "verse": "Huwag kayong magpapadaya kaninuman sa anumang paraan. Hindi darating ang Araw ng Panginoon hangga&#39;t di pa nagaganap ang huling paghihimagsik laban sa Diyos at ang paglitaw ng Suwail na itinakda sa kapahamakan."
                },
                "4": {
                    "verse_nr": "4",
                    "verse": "Itataas niya ang kanyang sarili at kakalabanin ang lahat ng kinikilalang diyos at sinasamba ng mga tao. Uupo siya sa Templo ng Diyos at magpapakilalang siya ang Diyos."
                },
                "5": {
                    "verse_nr": "5",
                    "verse": "Hindi ba ninyo natatandaan? Sinabi ko na ito sa inyo nang ako&#39;y kasama pa ninyo."
                },
                "6": {
                    "verse_nr": "6",
                    "verse": "Hindi pa nga lamang nangyayari ito dahil may pumipigil pa, at alam ninyo kung ano iyon. Lilitaw ang Suwail pagdating ng takdang panahon."
                },
                "7": {
                    "verse_nr": "7",
                    "verse": "Ngayon pa man ay gumagawa na ang hiwaga ng kasamaan at mananatiling ganyan hangga&#39;t di naaalis ang humahadlang sa kanya. Kung maalis na ang humahadlang,"
                },
                "8": {
                    "verse_nr": "8",
                    "verse": "malalantad na ang Suwail. Ngunit pagdating ng Panginoong [Jesus], papatayin niya ang Suwail. Bubugahan niya ito ng hininga mula sa kanyang bibig at pupuksain sa pamamagitan ng kanyang nakakasilaw na liwanag."
                },
                "9": {
                    "verse_nr": "9",
                    "verse": "Paglitaw ng Suwail, taglay niya ang kapangyarihan ni Satanas. Gagawa siya ng lahat ng uri ng mapanlinlang na mga himala at kababalaghan."
                },
                "10": {
                    "verse_nr": "10",
                    "verse": "Gagamit siya ng lahat ng uri ng pandaraya sa mga mapapahamak dahil ayaw nilang mahalin ang katotohanan na makakapagligtas sana sa kanila."
                },
                "11": {
                    "verse_nr": "11",
                    "verse": "Dahil dito, hahayaan ng Diyos na sila&#39;y malinlang ng espiritu ng kamalian at maniwala sa kasinungalingan."
                },
                "12": {
                    "verse_nr": "12",
                    "verse": "Sa gayon, mapaparusahan ang lahat ng natuwa sa paggawa ng kasamaan sa halip na maniwala sa katotohanan."
                },
                "13": {
                    "verse_nr": "13",
                    "verse": "Hinirang Upang Maligtas - Mga kapatid na minamahal ng Panginoon, dapat kaming magpasalamat palagi sa Diyos dahil sa inyo. Kabilang kayo sa mga unang pinili niya upang pagkalooban ng kaligtasan sa pamamagitan ng Espiritu Santo at ng inyong pananalig sa katotohanan."
                },
                "14": {
                    "verse_nr": "14",
                    "verse": "Tinawag kayo ng Diyos sa pamamagitan ng Magandang Balita na ipinahayag namin sa inyo upang makasama kayo sa kaluwalhatian ng ating Panginoong Jesu-Cristo."
                },
                "15": {
                    "verse_nr": "15",
                    "verse": "Kaya nga, mga kapatid, magpakatatag kayo at panghawakan ninyo ang mga katuruang ipinasa namin sa inyo, sa pamamagitan man ng aming sinabi o isinulat."
                },
                "16": {
                    "verse_nr": "16",
                    "verse": "Aliwin nawa kayo ng ating Panginoong Jesu-Cristo mismo at ng ating Diyos Ama na umibig sa atin, at dahil sa kanyang kagandahang-loob ay nagbigay sa atin ng walang hanggang kaaliwan at magandang pag-asa."
                },
                "17": {
                    "verse_nr": "17",
                    "verse": "Bigyan nawa kayo ng matatag na kalooban para sa lahat ng mabuting gawa at salita."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ipanalangin Ninyo Kami - Mga kapatid, bilang pagtatapos, ipanalangin ninyo kami upang ang salita ng Panginoon ay mabilis na lumaganap at parangalan ng lahat, tulad ng ginawa ninyo."
                },
                "2": {
                    "verse_nr": "2",
                    "verse": "Idalangin din ninyong maligtas kami sa mga taong mapaminsala at masasama, sapagkat hindi lahat ay may pananampalataya sa Diyos."
                },
                "3": {
                    "verse_nr": "3",
                    "verse": "Ngunit tapat ang Panginoon; siya ang magpapatatag at mag-iingat sa inyo laban sa Masama."
                },
                "4": {
                    "verse_nr": "4",
                    "verse": "Dahil sa Panginoon, malaki ang aming pagtitiwala na sinusunod ninyo at patuloy na susundin ang mga itinuro namin sa inyo."
                },
                "5": {
                    "verse_nr": "5",
                    "verse": "Patnubayan nawa kayo ng Panginoon upang lalo ninyong maunawaan ang pag-ibig ng Diyos at ang katatagang nagmumula kay Cristo."
                },
                "6": {
                    "verse_nr": "6",
                    "verse": "Babala Laban sa Katamaran - Mga kapatid, iniuutos namin sa inyo sa pangalan ng Panginoong Jesu-Cristo na layuan ninyo ang sinumang kapatid na tamad at ayaw sumunod sa mga turo na ibinigay namin sa inyo."
                },
                "7": {
                    "verse_nr": "7",
                    "verse": "Alam naman ninyo na dapat ninyong tularan ang aming ginawa. Hindi kami naging tamad nang kami&#39;y kasama pa ninyo."
                },
                "8": {
                    "verse_nr": "8",
                    "verse": "Hindi kami nakikain kaninuman nang walang bayad. Nagtrabaho kami araw-gabi upang hindi makabigat kaninuman sa inyo."
                },
                "9": {
                    "verse_nr": "9",
                    "verse": "Ginawa namin ito hindi dahil sa wala kaming karapatan sa inyong tulong, kundi upang kayo&#39;y bigyan ng halimbawang dapat tularan."
                },
                "10": {
                    "verse_nr": "10",
                    "verse": "Nang kami ay kasama pa ninyo, ito ang itinuro namin sa inyo, \u201cAng ayaw magtrabaho ay hindi dapat kumain.\u201d"
                },
                "11": {
                    "verse_nr": "11",
                    "verse": "Binanggit namin ito dahil nabalitaan naming may ilan sa inyong ayaw magtrabaho, at walang inaatupag kundi ang makialam sa buhay ng may buhay."
                },
                "12": {
                    "verse_nr": "12",
                    "verse": "Sa pangalan ng Panginoong Jesu-Cristo, mahigpit naming iniuutos sa mga taong ito na sila&#39;y maghanapbuhay nang maayos at huwag umasa sa iba."
                },
                "13": {
                    "verse_nr": "13",
                    "verse": "Mga kapatid, huwag kayong magsasawa sa paggawa ng mabuti."
                },
                "14": {
                    "verse_nr": "14",
                    "verse": "Maaaring mayroon sa inyo diyan na hindi susunod sa sinasabi namin sa sulat na ito. Kung magkagayon, tandaan ninyo siya at huwag kayong makisama sa kanya, upang siya&#39;y mapahiya."
                },
                "15": {
                    "verse_nr": "15",
                    "verse": "Ngunit huwag naman ninyo siyang ituring na kaaway; sa halip, pagsabihan ninyo siya bilang kapwa mananampalataya."
                },
                "16": {
                    "verse_nr": "16",
                    "verse": "Bendisyon - Ang Panginoon na pinagmumulan ng kapayapaan ang siya nawang magkaloob sa inyo ng kapayapaan sa lahat ng paraan at pagkakataon. Nawa&#39;y sumainyong lahat ang Panginoon."
                },
                "17": {
                    "verse_nr": "17",
                    "verse": "Ako mismong si Pablo ang sumusulat ng pagbating ito. Ito ang aking lagda sa lahat ng sulat ko. Ganito ako sumulat."
                },
                "18": {
                    "verse_nr": "18",
                    "verse": "Sumainyo nawang lahat ang kagandahang-loob ng ating Panginoong Jesu-Cristo."
                }
            }
        }
    }
}