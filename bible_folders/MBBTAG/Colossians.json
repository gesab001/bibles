{
    "version": "MBBTAG",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kay Pablo, apostol ni Cristo Jesus ayon sa kalooban ng Diyos, at mula rin sa kapatid nating si Timoteo:"
                },
                "2": {
                    "verse_nr": "2",
                    "verse": "Para sa mga taga-Colosas na hinirang ng Diyos at mga tapat na kapatid kay Cristo. Sumainyo nawa ang kagandahang-loob at kapayapaang mula sa Diyos na ating Ama."
                },
                "3": {
                    "verse_nr": "3",
                    "verse": "Panalangin ng Pasasalamat - Tuwing ipinapanalangin namin kayo, lagi kaming nagpapasalamat sa Diyos na Ama ng ating Panginoong Jesu-Cristo."
                },
                "4": {
                    "verse_nr": "4",
                    "verse": "Sapagkat nabalitaan namin ang inyong pananalig kay Cristo Jesus at ang inyong pag-ibig sa lahat ng hinirang ng Diyos,"
                },
                "5": {
                    "verse_nr": "5",
                    "verse": "dahil sa pag-asang makakamtan ninyo na inihanda para sa inyo sa langit. Nalaman ninyo ang tungkol sa pag-asang ito nang ipangaral sa inyo ang salita ng katotohanan, ang Magandang Balita na dumating sa inyo."
                },
                "6": {
                    "verse_nr": "6",
                    "verse": "Ito&#39;y lumalaganap at nagdadala ng pagpapala sa buong daigdig, tulad ng nangyari sa inyo mula nang marinig at maunawaan ninyo ang katotohanan tungkol sa kagandahang-loob ng Diyos."
                },
                "7": {
                    "verse_nr": "7",
                    "verse": "Natutunan ninyo ito kay Epafras, ang aming kamanggagawa, isang tapat na lingkod ni Cristo at kinatawan ninyo."
                },
                "8": {
                    "verse_nr": "8",
                    "verse": "Sa kanya namin nalaman ang inyong pag-ibig na naaayon sa Espiritu."
                },
                "9": {
                    "verse_nr": "9",
                    "verse": "Kaya&#39;t mula nang marinig namin ito, patuloy naming idinadalangin sa Diyos na sana&#39;y ipaunawa niya sa inyo nang lubusan ang kanyang kalooban, sa pamamagitan ng karunungan at pang-unawang kaloob ng Espiritu."
                },
                "10": {
                    "verse_nr": "10",
                    "verse": "Sa gayon, makakapamuhay na kayo nang karapat-dapat at kalugud-lugod sa Panginoon, sasagana sa lahat ng uri ng mabubuting gawa, at lalawak ang inyong pagkakilala sa Diyos."
                },
                "11": {
                    "verse_nr": "11",
                    "verse": "Idinadalangin din naming patatagin niya kayo sa tulong ng kanyang dakilang kapangyarihan, upang inyong matiis na masaya at may pagtitiyaga ang lahat ng bagay."
                },
                "12": {
                    "verse_nr": "12",
                    "verse": "Lagi kayong magpasalamat sa Ama sapagkat minarapat niyang makabahagi kayo sa mga pangako ng Diyos para sa mga hinirang na nasa liwanag."
                },
                "13": {
                    "verse_nr": "13",
                    "verse": "Iniligtas niya tayo sa kapangyarihan ng kadiliman at inilipat sa kaharian ng kanyang minamahal na Anak."
                },
                "14": {
                    "verse_nr": "14",
                    "verse": "Sa pamamagitan niya ay napalaya tayo, samakatuwid ay pinatawad ang ating mga kasalanan [sa pamamagitan ng kanyang dugo]."
                },
                "15": {
                    "verse_nr": "15",
                    "verse": "Ang Likas at Gawain ni Cristo - Si Cristo ang larawan ng Diyos na di-nakikita. Siya ang panganay na anak at pangunahin sa lahat ng mga nilikha."
                },
                "16": {
                    "verse_nr": "16",
                    "verse": "Sapagkat sa pamamagitan niya ay nilikha ang lahat ng nasa langit at nasa lupa, nakikita man o hindi, pati ang mga espirituwal na kapangyarihan, paghahari, pamamahala, at pamumuno. Ang lahat ay nilikha ng Diyos sa pamamagitan niya at para sa kanya."
                },
                "17": {
                    "verse_nr": "17",
                    "verse": "Siya ang una sa lahat, at ang buong sansinukob ay nananatiling nasa kaayusan sa pamamagitan niya."
                },
                "18": {
                    "verse_nr": "18",
                    "verse": "Siya ang ulo ng iglesya na kanyang katawan. Siya ang pasimula, siya ang panganay na binuhay mula sa kamatayan, upang siya&#39;y maging pangunahin sa lahat."
                },
                "19": {
                    "verse_nr": "19",
                    "verse": "Sapagkat minarapat ng Diyos na ang buo niyang kalikasan ay manatili sa Anak,"
                },
                "20": {
                    "verse_nr": "20",
                    "verse": "at sa pamamagitan ng Anak, niloob ng Diyos na ang lahat ng bagay, maging sa langit o sa lupa ay ipagkasundo sa kanya. Nakamtan ang kapayapaan sa pamamagitan ng dugo ng kanyang Anak na inialay sa krus."
                },
                "21": {
                    "verse_nr": "21",
                    "verse": "Dati, kayo&#39;y malayo sa Diyos at naging kaaway niya dahil sa inyong paggawa at pag-iisip ng masasama."
                },
                "22": {
                    "verse_nr": "22",
                    "verse": "Ngunit naging tao ang Anak ng Diyos at sa pamamagitan ng kanyang pagkamatay ay ipinagkasundo kayo sa Diyos. Nang sa gayon ay maiharap niya kayong banal, walang kapintasan at walang dungis."
                },
                "23": {
                    "verse_nr": "23",
                    "verse": "Subalit kailangan ninyong manatiling tapat at matatag sa inyong pananampalataya at huwag pabayaang mawala ang pag-asang dulot ng Magandang Balita na inyong narinig. Niloob ng Diyos na akong si Pablo ay maging lingkod para sa Magandang Balitang ito na ipinangaral sa lahat ng tao sa buong daigdig."
                },
                "24": {
                    "verse_nr": "24",
                    "verse": "Si Pablo&#39;y Naglingkod sa Iglesya - Nagagalak ako sa aking paghihirap alang-alang sa inyo, sapagkat sa pamamagitan nito&#39;y naipagpapatuloy ko ang paghihirap na kailangan pang gawin ni Cristo para sa iglesya na kanyang katawan."
                },
                "25": {
                    "verse_nr": "25",
                    "verse": "Ako&#39;y naging lingkod nito nang piliin ako ng Diyos upang ipahayag sa inyo ang kanyang salita,"
                },
                "26": {
                    "verse_nr": "26",
                    "verse": "ang hiwaga na sa mahabang panahon ay inilihim sa maraming sali&#39;t saling lahi, ngunit ngayo&#39;y inihayag na sa kanyang mga hinirang."
                },
                "27": {
                    "verse_nr": "27",
                    "verse": "Niloob ng Diyos na ihayag sa kanila kung gaano kadakila ang kamangha-manghang hiwagang ito para sa mga Hentil na walang iba kundi si Cristo na nasa inyo. Siya ang ating pag-asa na tayo&#39;y makakabahagi sa kaluwalhatian ng Diyos."
                },
                "28": {
                    "verse_nr": "28",
                    "verse": "Iyan ang dahilan kung bakit ipinapangaral namin si Cristo. Ang lahat ay aming binabalaan at tinuturuan nang may buong kaalaman upang maiharap namin sa Diyos ang bawat isa nang ganap at walang kapintasan dahil sa kanilang pakikipag-isa kay Cristo."
                },
                "29": {
                    "verse_nr": "29",
                    "verse": "Ito ang aking pinagsisikapang matupad sa pamamagitan ng kalakasang kaloob sa akin ni Cristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nais kong malaman ninyong gayon na lamang ang pagsisikap ko para sa inyo, gayundin para sa mga taga-Laodicea at sa lahat ng hindi pa nakakakita sa akin nang personal."
                },
                "2": {
                    "verse_nr": "2",
                    "verse": "Ginagawa ko ito upang palakasin ang kanilang loob at upang mabuklod sila sa pag-ibig. Sa gayon, mararanasan nila ang ganap na pagpapala ng tunay na pagkaunawa at kaalaman tungkol sa hiwaga ng Diyos, na walang iba kundi si Cristo."
                },
                "3": {
                    "verse_nr": "3",
                    "verse": "Sa pamamagitan niya nahahayag ang lahat ng nakatagong kayamanan ng karunungan at kaalaman ng Diyos."
                },
                "4": {
                    "verse_nr": "4",
                    "verse": "Sinasabi ko ito upang hindi kayo mailigaw ninuman sa pamamagitan ng mga mapang-akit na pananalita."
                },
                "5": {
                    "verse_nr": "5",
                    "verse": "Kahit na wala ako riyan, kasama naman ninyo ako sa espiritu. At ako&#39;y nagagalak sa inyong maayos na pamumuhay at matibay na pananalig kay Cristo."
                },
                "6": {
                    "verse_nr": "6",
                    "verse": "Ang Ganap na Pamumuhay kay Cristo - Yamang tinanggap na ninyo si Cristo Jesus bilang Panginoon, mamuhay kayo na may pakikipag-isa sa kanya."
                },
                "7": {
                    "verse_nr": "7",
                    "verse": "Magpakatatag kayo at isalig ninyo sa kanya ang inyong buhay. Magpakatibay kayo sa pananampalatayang itinuro sa inyo, at lagi kayong magpasalamat sa Diyos."
                },
                "8": {
                    "verse_nr": "8",
                    "verse": "Mag-ingat kayo upang hindi kayo mabihag ninuman sa pamamagitan ng walang kabuluhang karunungan at pandaraya na ayon sa mga tradisyon ng mga tao at mga alituntunin ng mundong ito, at ang mga ito ay hindi ayon kay Cristo."
                },
                "9": {
                    "verse_nr": "9",
                    "verse": "Sapagkat ang buong kalikasan ng Diyos ay na kay Cristo sa kanyang pagiging tao."
                },
                "10": {
                    "verse_nr": "10",
                    "verse": "Kaya&#39;t nalubos ang inyong buhay sa pamamagitan ng inyong pakikipag-isa sa kanya, na siyang nakakasakop sa lahat ng kapangyarihan at pamamahala."
                },
                "11": {
                    "verse_nr": "11",
                    "verse": "Dahil sa pakikipag-isa kay Cristo, kayo&#39;y tinuli hindi sa laman kundi sa pagwawaksi ng masamang hilig ng laman. Ito ang pagtutuling mula kay Cristo."
                },
                "12": {
                    "verse_nr": "12",
                    "verse": "Sa pamamagitan ng bautismo, nailibing kayong kasama ni Cristo at muli rin kayong nabuhay na kasama niya dahil sa inyong pananalig sa kapangyarihan ng Diyos na muling bumuhay sa kanya."
                },
                "13": {
                    "verse_nr": "13",
                    "verse": "Kayong dating patay dahil sa kasalanan, kayong mga Hentil na hindi saklaw ng pagtutuli ayon sa Kautusan ay binuhay ng Diyos na kasama ni Cristo. Pinatawad niya ang ating mga kasalanan at"
                },
                "14": {
                    "verse_nr": "14",
                    "verse": "pinawalang-bisa ang lahat ng naisulat na alituntunin laban sa atin, pati ang mga pananagutang kaugnay nito. Pinawi niya ang lahat ng ito nang ipako siya sa krus."
                },
                "15": {
                    "verse_nr": "15",
                    "verse": "Sa pamamagitan ng kanyang kamatayan sa krus, nilupig niya ang mga pinuno at kapangyarihan ng sanlibutan. Ang mga ito&#39;y parang mga bihag na kanyang ipinarada sa madla bilang katunayan ng kanyang pagtatagumpay."
                },
                "16": {
                    "verse_nr": "16",
                    "verse": "Kaya&#39;t huwag na kayong magpapasakop pa sa anumang alituntunin tungkol sa pagkain o inumin, tungkol sa mga kapistahan, sa bagong buwan o sa Araw ng Pamamahinga."
                },
                "17": {
                    "verse_nr": "17",
                    "verse": "Ang mga ito&#39;y anyo lamang ng mga bagay na darating, ngunit si Cristo ang katuparan ng lahat ng ito."
                },
                "18": {
                    "verse_nr": "18",
                    "verse": "Huwag kayong magpapatangay sa mga nagpapakita ng maling pagpapakumbaba at sumasamba sa mga anghel. Ipinagmamalaki nilang sila&#39;y nakakahigit sa inyo dahil sa kanilang mga pangitain. Ngunit ang totoo, nagyayabang lamang sila dala ng kanilang isipang makalaman."
                },
                "19": {
                    "verse_nr": "19",
                    "verse": "Hindi sila nagpapasakop kay Cristo na siyang ulo at may kapangyarihan sa buong katawan. Nakaugnay sa kanya ang mga bahagi nito sa pamamagitan ng mga kasukasuan at mga litid. Siya ang nangangalaga at nagpapaunlad sa buong katawan ayon sa pag-unlad na ninanais ng Diyos."
                },
                "20": {
                    "verse_nr": "20",
                    "verse": "Ang Bagong Buhay kay Cristo - Namatay na kayo na kasama ni Cristo at hindi na sakop ng mga alituntunin ng mundong ito. Bakit pa kayo sumusunod sa mga alituntuning tulad ng"
                },
                "21": {
                    "verse_nr": "21",
                    "verse": "\u201cHuwag hahawak nito,\u201d \u201cHuwag titikim niyan,\u201d \u201cHuwag gagalawin iyon\u201d?"
                },
                "22": {
                    "verse_nr": "22",
                    "verse": "Ang mga ito&#39;y utos at katuruan lamang ng tao, at nauukol sa mga bagay na nauubos kapag ginagamit."
                },
                "23": {
                    "verse_nr": "23",
                    "verse": "Sa kaanyuan, para ngang ayon sa karunungan ang ganoong uri ng pagsamba, pagpapakumbaba at pagpapahirap sa sariling katawan. Ngunit ang mga ito ay walang silbi sa pagpigil sa hilig ng laman."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Yamang binuhay kayong muli na kasama ni Cristo, ituon ninyo ang inyong pag-iisip sa mga bagay na nasa langit na kinaroroonan ni Cristo, na nakaupo sa kanan ng Diyos."
                },
                "2": {
                    "verse_nr": "2",
                    "verse": "Ang mga bagay na panlangit ang isaisip ninyo, hindi ang mga bagay na panlupa,"
                },
                "3": {
                    "verse_nr": "3",
                    "verse": "sapagkat namatay na kayo at ang inyong buhay ay nakatago sa Diyos, kasama ni Cristo."
                },
                "4": {
                    "verse_nr": "4",
                    "verse": "Si Cristo ang inyong buhay, at kapag siya&#39;y nahayag na, mahahayag din kayong kasama niya at makakahati sa kanyang kaluwalhatian."
                },
                "5": {
                    "verse_nr": "5",
                    "verse": "Ang Dati at Bagong Buhay - Kaya&#39;t patayin na ninyo ang mga pagnanasang makamundo: ang pakikiapid, karumihan, mahalay na simbuyo ng damdamin, masamang pagnanasa, at ang kasakiman na isang uri ng pagsamba sa diyus-diyosan."
                },
                "6": {
                    "verse_nr": "6",
                    "verse": "Dahil sa mga ito, tatanggap ng parusa ng Diyos [ang mga taong ayaw pasakop sa kanya]."
                },
                "7": {
                    "verse_nr": "7",
                    "verse": "Kayo man ay namuhay din ayon sa mga pagnanasang iyon nang kayo ay pinaghaharian pa ng mga ito."
                },
                "8": {
                    "verse_nr": "8",
                    "verse": "Ngunit ngayon, itakwil na ninyo ang lahat ng galit, poot, at sama ng loob. Iwasan na ninyo ang panlalait at malaswang pananalita."
                },
                "9": {
                    "verse_nr": "9",
                    "verse": "Huwag kayong magsisinungaling sa isa&#39;t isa, sapagkat hinubad na ninyo ang dati ninyong pagkatao, pati ang mga gawa nito."
                },
                "10": {
                    "verse_nr": "10",
                    "verse": "Isinuot ninyo ang bagong pagkatao na patuloy na nababago at nagiging kalarawan ng Diyos na lumikha sa inyo, upang lalo ninyo siyang makilala."
                },
                "11": {
                    "verse_nr": "11",
                    "verse": "Kaya&#39;t sa kalagayang ito, wala nang pagkakaiba ang Griego at ang Judio, ang tuli at ang di-tuli, ang dayuhan at ang hindi sibilisado, ang alipin at ang malaya. Ngunit si Cristo ang pinakamahalaga sa lahat, at siya&#39;y nasa inyong lahat."
                },
                "12": {
                    "verse_nr": "12",
                    "verse": "Kaya nga, dahil kayo&#39;y hinirang ng Diyos, minamahal niya at pinili para sa kanya, dapat kayong maging mahabagin, mabait, mapagpakumbaba, mahinahon, at mapagtiis."
                },
                "13": {
                    "verse_nr": "13",
                    "verse": "Magpasensiya kayo sa isa&#39;t isa. Kung may hinanakit kayo kaninuman, magpatawad kayo gaya ng pagpapatawad sa inyo ng Panginoon."
                },
                "14": {
                    "verse_nr": "14",
                    "verse": "At higit sa lahat, taglayin ninyo ang pagmamahalan, na siyang nagbubuklod sa lahat sa ganap na pagkakaisa."
                },
                "15": {
                    "verse_nr": "15",
                    "verse": "Paghariin ninyo sa inyong puso ang kapayapaang kaloob ni Cristo, sapagkat iyan ang dahilan kung bakit kayo tinawag sa iisang katawan. Magpasalamat kayong lagi."
                },
                "16": {
                    "verse_nr": "16",
                    "verse": "Ang salita ni Cristo&#39;y hayaan ninyong lubusang manatili sa inyong puso. Turuan ninyo at paalalahanan ang isa&#39;t isa nang may buong karunungan. Buong puso kayong umawit ng mga salmo, mga himno at mga awiting espirituwal, nang may pagpapasalamat sa Diyos."
                },
                "17": {
                    "verse_nr": "17",
                    "verse": "At anuman ang inyong gagawin o sasabihin, gawin ninyong lahat sa pangalan ng Panginoong Jesus at sa pamamagitan niya&#39;y magpasalamat kayo sa Diyos Ama."
                },
                "18": {
                    "verse_nr": "18",
                    "verse": "Ang Pagsasamahang Nararapat - Mga babae, pasakop kayo sa inyong asawa, sapagkat iyan ang naaangkop sa mga nakipag-isa sa Panginoon."
                },
                "19": {
                    "verse_nr": "19",
                    "verse": "Mga lalaki, mahalin ninyo ang inyong asawa, at huwag kayong maging malupit sa kanila."
                },
                "20": {
                    "verse_nr": "20",
                    "verse": "Mga anak, sundin ninyong lagi ang inyong mga magulang, sapagkat iyan ang nakalulugod sa Panginoon."
                },
                "21": {
                    "verse_nr": "21",
                    "verse": "Mga magulang, huwag ninyong pagagalitan nang labis ang inyong mga anak at baka masiraan sila ng loob."
                },
                "22": {
                    "verse_nr": "22",
                    "verse": "Mga alipin, sa lahat ng bagay ay sundin ninyo ang inyong mga amo dito sa lupa. May nakakakita man o wala, maglingkod kayo hindi upang kalugdan lamang ng mga tao, kundi dahil sa kayo&#39;y tapat at may takot sa Panginoon."
                },
                "23": {
                    "verse_nr": "23",
                    "verse": "Anuman ang inyong ginagawa, gawin ninyo nang buong puso na parang sa Panginoon kayo naglilingkod at hindi sa mga tao."
                },
                "24": {
                    "verse_nr": "24",
                    "verse": "Sapagkat si Cristo ang Panginoong pinaglilingkuran ninyo at alalahanin ninyong pagkakalooban kayo ng Panginoon ng gantimpalang inilaan niya para sa inyo."
                },
                "25": {
                    "verse_nr": "25",
                    "verse": "Ang mga gumagawa ng masama ay pagbabayarin sa kasamaang kanilang ginawa, sapagkat ang Diyos ay walang kinikilingan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mga amo, maging mabuti kayo at makatarungan sa mga naglilingkod sa inyo. Alalahanin ninyong kayo man ay may Panginoon sa langit."
                },
                "2": {
                    "verse_nr": "2",
                    "verse": "Mga Tagubilin - Maging matiyaga kayo sa pananalangin, laging handa at nagpapasalamat sa Diyos."
                },
                "3": {
                    "verse_nr": "3",
                    "verse": "Idalangin ninyo sa Diyos na bigyan kami ng pagkakataon na maipangaral ang kanyang salita at maipahayag ang hiwaga ni Cristo, ang sanhi ng pagkabilanggo ko ngayon."
                },
                "4": {
                    "verse_nr": "4",
                    "verse": "Ipanalangin din ninyong maipahayag ko ito nang buong linaw, gaya ng nararapat."
                },
                "5": {
                    "verse_nr": "5",
                    "verse": "Maging matalino kayo sa pakikitungo sa mga hindi nananampalataya at samantalahin ninyo ang bawat pagkakataon."
                },
                "6": {
                    "verse_nr": "6",
                    "verse": "Sikapin ninyong laging maging kaaya-aya at kapaki-pakinabang ang inyong pananalita sa kanila, at matuto kayong sumagot nang tama sa lahat ng tao."
                },
                "7": {
                    "verse_nr": "7",
                    "verse": "Pangwakas na Pagbati - Si Tiquico ang magbabalita sa inyo tungkol sa kalagayan ko rito. Siya ay minamahal naming kapatid, tapat na lingkod at kamanggagawa sa Panginoon."
                },
                "8": {
                    "verse_nr": "8",
                    "verse": "Pinapunta ko siya riyan para malaman ninyo ang aming kalagayan, nang sa gayon ay lumakas ang inyong loob."
                },
                "9": {
                    "verse_nr": "9",
                    "verse": "Kasama niya ang tapat at minamahal nating kapatid na si Onesimo, na kasamahan ninyo. Sila ang magbabalita sa inyo ng lahat ng nangyari dito."
                },
                "10": {
                    "verse_nr": "10",
                    "verse": "Kinukumusta kayo ni Aristarco, na bilanggo ring kasama ko, at ni Marcos na pinsan ni Bernabe. Tungkol naman kay Marcos, mayroon nang bilin sa inyo na malugod ninyo siyang tanggapin pagdating niya riyan."
                },
                "11": {
                    "verse_nr": "11",
                    "verse": "Kinukumusta rin kayo ni Jesus na kilala rin sa pangalang Justo. Silang tatlo lamang ang mga mananampalatayang Judio na kasama ko rito sa pangangaral tungkol sa kaharian ng Diyos, at sila&#39;y malaking tulong sa akin."
                },
                "12": {
                    "verse_nr": "12",
                    "verse": "Kinukumusta rin kayo ng kasamahan ninyong si Epafras, na lingkod ni Cristo Jesus. Lagi niyang idinadalangin nang buong taimtim na kayo&#39;y maging matatag, ganap, at lubos na panatag sa kalooban ng Diyos."
                },
                "13": {
                    "verse_nr": "13",
                    "verse": "Saksi ako sa pagsisikap niya para sa inyo at sa mga nasa Laodicea at Hierapolis."
                },
                "14": {
                    "verse_nr": "14",
                    "verse": "Nangungumusta rin sa inyo si Demas at ang minamahal nating manggagamot na si Lucas."
                },
                "15": {
                    "verse_nr": "15",
                    "verse": "Ikumusta ninyo ako sa mga kapatid sa Laodicea, gayundin kay Nimfa at sa iglesyang nagtitipon sa kanyang bahay."
                },
                "16": {
                    "verse_nr": "16",
                    "verse": "Pagkabasa ninyo ng sulat na ito, ipabasa rin ninyo ito sa iglesya sa Laodicea. Basahin din ninyo ang sulat kong manggagaling doon."
                },
                "17": {
                    "verse_nr": "17",
                    "verse": "At pakisabi ninyo kay Arquipo na tapusin ang gawaing tinanggap niya sa Panginoon."
                },
                "18": {
                    "verse_nr": "18",
                    "verse": "Ako mismong si Pablo ang sumusulat ng pagbating ito. Huwag ninyong kalimutan na ako&#39;y nakabilanggo. Sumainyo nawa ang kagandahang-loob ng Diyos."
                }
            }
        }
    }
}