{
    "version": "MBBTAG",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Salitang Nagbibigay-buhay - Sumusulat kami sa inyo tungkol sa kanya na sa simula pa&#39;y siya na, ang Salitang nagbibigay-buhay. Siya ay aming narinig at nakita, napagmasdan at nahawakan."
                },
                "2": {
                    "verse_nr": "2",
                    "verse": "Nahayag ang buhay na ito, nakita namin siya, at pinapatotohanan namin at ipinapangaral sa inyo ang buhay na walang hanggan na kasama ng Ama, at nahayag sa amin."
                },
                "3": {
                    "verse_nr": "3",
                    "verse": "Ipinapahayag nga namin sa inyo ang aming nakita&#39;t narinig upang makasama kayo sa aming pakikiisa sa Ama at sa kanyang Anak na si Jesu-Cristo."
                },
                "4": {
                    "verse_nr": "4",
                    "verse": "Isinusulat namin ito upang malubos ang aming kagalakan."
                },
                "5": {
                    "verse_nr": "5",
                    "verse": "Mamuhay Ayon sa Liwanag - Ito ang aming narinig sa kanyang Anak at ipinapahayag naman namin sa inyo: ang Diyos ay liwanag at walang anumang kadiliman sa kanya."
                },
                "6": {
                    "verse_nr": "6",
                    "verse": "Kung sinasabi nating tayo&#39;y may pakikiisa sa kanya ngunit namumuhay naman tayo sa kadiliman, nagsisinungaling tayo at hindi namumuhay ayon sa katotohanan."
                },
                "7": {
                    "verse_nr": "7",
                    "verse": "Ngunit kung namumuhay tayo sa liwanag, gaya niya na nasa liwanag, tayo&#39;y nagkakaisa at ang lahat ng ating kasalanan ay nililinis ng dugo ni Jesus na kanyang Anak."
                },
                "8": {
                    "verse_nr": "8",
                    "verse": "Kung sinasabi nating tayo&#39;y walang kasalanan, dinadaya natin ang ating sarili at wala sa atin ang katotohanan."
                },
                "9": {
                    "verse_nr": "9",
                    "verse": "Subalit kung ipinapahayag natin ang ating mga kasalanan, patatawarin tayo ng Diyos sa mga ito, at lilinisin tayo sa lahat ng ating kasalanan, sapagkat siya&#39;y tapat at matuwid."
                },
                "10": {
                    "verse_nr": "10",
                    "verse": "Kung sinasabi nating hindi tayo nagkasala, ginagawa nating sinungaling ang Diyos, at wala sa atin ang kanyang salita."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Si Cristo ang Ating Tagapagtanggol - Mga anak, isinusulat ko ito sa inyo upang huwag kayong magkasala. Ngunit kung magkasala ang sinuman, may Tagapagtanggol tayo sa Ama, si Jesu-Cristo, ang matuwid."
                },
                "2": {
                    "verse_nr": "2",
                    "verse": "Si Cristo ang handog sa ikapagpapatawad ng mga kasalanan, hindi lamang ang ating mga kasalanan, kundi maging ang kasalanan ng lahat ng tao."
                },
                "3": {
                    "verse_nr": "3",
                    "verse": "Nakakatiyak tayong nakikilala natin ang Diyos kung sinusunod natin ang kanyang mga utos."
                },
                "4": {
                    "verse_nr": "4",
                    "verse": "Ang nagsasabing, \u201cNakikilala ko siya,\u201d ngunit hindi naman sumusunod sa kanyang mga utos ay sinungaling, at wala sa kanya ang katotohanan."
                },
                "5": {
                    "verse_nr": "5",
                    "verse": "Ngunit ang tumutupad sa salita ng Diyos ay umiibig nang wagas sa Diyos. Sa ganito, nalalaman natin na tayo&#39;y talagang nasa kanya."
                },
                "6": {
                    "verse_nr": "6",
                    "verse": "Sinumang nagsasabing nananatili siya sa Diyos ay dapat mamuhay tulad ng pamumuhay ni Jesu-Cristo."
                },
                "7": {
                    "verse_nr": "7",
                    "verse": "Ang Bagong Utos - Mga minamahal, hindi isang bagong utos ang isinusulat ko sa inyo, kundi ang dating utos na nasa inyo sa simula pa. Ito&#39;y ang mensaheng narinig na ninyo."
                },
                "8": {
                    "verse_nr": "8",
                    "verse": "Ngunit, maituturing na isang bagong utos ang isinusulat ko sa inyo; sapagkat napapawi na ang kadiliman at lumiliwanag na ang tunay na ilaw. Ang katotohanan nito&#39;y nasaksihan sa buhay ni Cristo at nakikita rin naman sa atin."
                },
                "9": {
                    "verse_nr": "9",
                    "verse": "Ang nagsasabing siya&#39;y nasa liwanag ngunit napopoot sa kanyang kapatid ay nasa kadiliman pa."
                },
                "10": {
                    "verse_nr": "10",
                    "verse": "Ang umiibig sa kanyang kapatid ay nananatili sa liwanag, at hindi siya magiging sanhi ng pagkakasala ng iba."
                },
                "11": {
                    "verse_nr": "11",
                    "verse": "Ngunit ang napopoot sa kanyang kapatid ay nasa kadiliman pa. Lumalakad siya sa kadiliman at hindi niya nalalaman ang kanyang pupuntahan, sapagkat binulag siya ng kadiliman."
                },
                "12": {
                    "verse_nr": "12",
                    "verse": "Sumusulat ako sa inyo, mga anak, sapagkat pinatawad na ang inyong mga kasalanan alang-alang sa kanyang pangalan."
                },
                "13": {
                    "verse_nr": "13",
                    "verse": "Sumusulat ako sa inyo, mga ama, sapagkat kilala ninyo siya, na sa simula pa&#39;y siya na. Sumusulat ako sa inyo, mga kabataan, sapagkat napagtagumpayan na ninyo ang Masama."
                },
                "14": {
                    "verse_nr": "14",
                    "verse": "Sumusulat ako sa inyo, mga anak, sapagkat kilala ninyo ang Ama. Sumusulat ako sa inyo, mga ama, sapagkat kilala ninyo siya, na sa simula pa&#39;y siya na. Sumusulat ako sa inyo, mga kabataan, sapagkat malalakas kayo; nananatili sa inyo ang salita ng Diyos, at napagtagumpayan na ninyo ang Masama."
                },
                "15": {
                    "verse_nr": "15",
                    "verse": "Huwag ninyong ibigin ang sanlibutan o ang mga bagay na nasa sanlibutan. Ang umiibig sa sanlibutan ay hindi umiibig sa Ama."
                },
                "16": {
                    "verse_nr": "16",
                    "verse": "Ang lahat ng nasa sanlibutan, ang pagnanasa ng laman, ang pagnanasa ng mga mata, at ang pagmamalaki sa buhay na ito ay hindi nagmumula sa Ama kundi sa sanlibutan."
                },
                "17": {
                    "verse_nr": "17",
                    "verse": "Mawawala ang sanlibutan at ang lahat ng mga bagay na pinagnanasaan ng mga tao, ngunit ang mga sumusunod sa kalooban ng Diyos ay mabubuhay magpakailanman."
                },
                "18": {
                    "verse_nr": "18",
                    "verse": "Ang Kaaway ni Cristo - Mga anak, ito na ang huling panahon! Tulad ng inyong narinig, darating ang kaaway ni Cristo. Ngayon nga&#39;y marami nang lumilitaw na mga kaaway ni Cristo, kaya&#39;t alam nating malapit na ang wakas."
                },
                "19": {
                    "verse_nr": "19",
                    "verse": "Kahit na sila&#39;y mga dati nating kasamahan, ang mga taong iyon ay hindi natin tunay na kasama. Sapagkat kung sila&#39;y tunay na atin, nanatili sana silang kasama natin. Ngunit umalis sila upang maging maliwanag na silang lahat ay hindi tunay na kasama natin."
                },
                "20": {
                    "verse_nr": "20",
                    "verse": "Ngunit ipinagkaloob na sa inyo ang Espiritu Santo, at dahil dito, alam na ninyo ang buong katotohanan."
                },
                "21": {
                    "verse_nr": "21",
                    "verse": "Sumusulat ako sa inyo, hindi dahil sa hindi ninyo alam ang katotohanan, kundi dahil alam na ninyo ito, at alam din ninyong walang kasinungalingang nagmumula sa katotohanan."
                },
                "22": {
                    "verse_nr": "22",
                    "verse": "Sino nga ba ang sinungaling? Hindi ba&#39;t siya na nagsasabing si Jesus ay hindi ang Cristo? Ang mga nagsasabi nito ay kaaway ni Cristo; hindi nila pinaniniwalaan ang Ama at ang Anak."
                },
                "23": {
                    "verse_nr": "23",
                    "verse": "Ang hindi kumikilala sa Anak ay hindi rin kumikilala sa Ama. Ang kumikilala sa Anak ay kumikilala rin sa Ama."
                },
                "24": {
                    "verse_nr": "24",
                    "verse": "Pakaingatan ninyo sa inyong puso ang narinig ninyo sa simula pa. Kung gagawin ninyo ito, mananatili kayo sa Anak at sa Ama."
                },
                "25": {
                    "verse_nr": "25",
                    "verse": "At ito naman ang ipinangako sa atin ni Cristo, ang buhay na walang hanggan."
                },
                "26": {
                    "verse_nr": "26",
                    "verse": "Isinusulat ko sa inyo ito upang bigyan kayo ng babala laban sa mga taong nagnanais na iligaw kayo."
                },
                "27": {
                    "verse_nr": "27",
                    "verse": "Gayunpaman, ang Espiritu&#39;y ipinagkaloob na ni Cristo sa inyo. At habang ang Espiritu&#39;y nananatili sa inyo, hindi ninyo kakailanganing turuan pa kayo ng iba. Ang Espiritu ang nagtuturo sa inyo tungkol sa lahat ng bagay. Lahat ng itinuturo niya ay totoo, at walang bahid ng kasinungalingan. At tulad ng itinuro ng Espiritu, manatili kayo kay Cristo."
                },
                "28": {
                    "verse_nr": "28",
                    "verse": "Kaya nga, mga anak, manatili kayo sa kanya upang maging panatag ang ating loob sa muling pagparito niya, at nang hindi tayo mahiya sa kanya sa araw na iyon."
                },
                "29": {
                    "verse_nr": "29",
                    "verse": "Kung alam ninyong si Cristo&#39;y masunurin sa kalooban ng Diyos, dapat din ninyong malaman na ang bawat sumusunod sa kalooban ng Diyos ay anak ng Diyos."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang mga Anak ng Diyos - Tingnan ninyo kung gaano kalaki ang pag-ibig sa atin ng Ama! Tinatawag tayong mga anak ng Diyos, at iyon nga ang totoo. Ang dahilan kung bakit hindi tayo nakikilala ng mga makasanlibutan ay hindi nila kinikilala ang Diyos."
                },
                "2": {
                    "verse_nr": "2",
                    "verse": "Mga minamahal, mga anak na tayo ng Diyos ngayon, ngunit hindi pa nahahayag ang magiging kalagayan natin. Ngunit alam nating sa pagdating ni Cristo, tayo&#39;y magiging katulad niya, sapagkat makikita natin kung sino talaga siya."
                },
                "3": {
                    "verse_nr": "3",
                    "verse": "Kaya&#39;t ang sinumang may ganitong pag-asa kay Cristo ay nagsisikap na maging malinis tulad niyang malinis."
                },
                "4": {
                    "verse_nr": "4",
                    "verse": "Ang bawat nagkakasala ay lumalabag sa kautusan ng Diyos, sapagkat ang kasalanan ay paglabag sa kautusan."
                },
                "5": {
                    "verse_nr": "5",
                    "verse": "Nalalaman ninyong naparito si Cristo upang pawiin ang ating mga kasalanan, at siya&#39;y walang kasalanan."
                },
                "6": {
                    "verse_nr": "6",
                    "verse": "Ang nananatili sa kanya ay hindi nagpapatuloy sa pagkakasala. Ang sinumang nagpapatuloy sa pagkakasala ay hindi nakakita ni nakakilala man sa kanya."
                },
                "7": {
                    "verse_nr": "7",
                    "verse": "Mga anak, huwag kayong palinlang kaninuman! Ang sinumang gumagawa ng matuwid ay matuwid tulad ni Cristo."
                },
                "8": {
                    "verse_nr": "8",
                    "verse": "Ang nagpapatuloy sa pagkakasala ay kampon ng diyablo, sapagkat sa simula pa&#39;y nagkakasala na ang diyablo. Kaya&#39;t naparito ang Anak ng Diyos upang wasakin ang mga gawa ng diyablo."
                },
                "9": {
                    "verse_nr": "9",
                    "verse": "Ang mga anak ng Diyos ay hindi nagpapatuloy sa pagkakasala, sapagkat nananatili sa kanila ang binhing mula sa Diyos. At dahil ang Diyos ang ama nila, hindi sila maaaring magpatuloy sa pagkakasala."
                },
                "10": {
                    "verse_nr": "10",
                    "verse": "Dito natin makikilala kung sino ang mga anak ng Diyos at kung sino ang mga anak ng diyablo: ang sinumang hindi gumagawa ng ayon sa kalooban ng Diyos at hindi umiibig sa kanyang kapatid ay hindi anak ng Diyos."
                },
                "11": {
                    "verse_nr": "11",
                    "verse": "Magmahalan Tayo - Ito ang mensaheng narinig na ninyo sa simula pa: magmahalan tayo."
                },
                "12": {
                    "verse_nr": "12",
                    "verse": "Huwag tayong tumulad kay Cain na kampon ng diyablo. Pinaslang niya ang kanyang kapatid. Bakit? Sapagkat masama ang kanyang mga gawa, ngunit matuwid ang mga gawa ng kanyang kapatid."
                },
                "13": {
                    "verse_nr": "13",
                    "verse": "Kaya, mga kapatid, huwag kayong magtaka kung kinapopootan kayo ng sanlibutan."
                },
                "14": {
                    "verse_nr": "14",
                    "verse": "Nalalaman nating lumipat na tayo sa buhay mula sa kamatayan, sapagkat iniibig natin ang mga kapatid. Ang hindi umiibig ay nananatili sa kamatayan."
                },
                "15": {
                    "verse_nr": "15",
                    "verse": "Mamamatay-tao ang napopoot sa kanyang kapatid, at nalalaman ninyong ang buhay na walang hanggan ay wala sa mamamatay-tao."
                },
                "16": {
                    "verse_nr": "16",
                    "verse": "Dito natin nalalaman ang pag-ibig: inialay ni Cristo ang kanyang buhay para sa atin. Kaya&#39;t dapat din nating ialay ang ating buhay para sa mga kapatid."
                },
                "17": {
                    "verse_nr": "17",
                    "verse": "Kapag nakita ng isang maykaya sa buhay ang kanyang kapatid na nangangailangan, at pinagkaitan niya ito ng tulong, masasabi bang siya&#39;y umiibig sa Diyos?"
                },
                "18": {
                    "verse_nr": "18",
                    "verse": "Mga anak, huwag tayong magmahal sa pamamagitan ng salita lamang, kundi patunayan natin ito sa pamamagitan ng gawa."
                },
                "19": {
                    "verse_nr": "19",
                    "verse": "Panatag na Kalooban at Pananatili sa Diyos - Dito nga natin matitiyak na tayo&#39;y nasa panig ng katotohanan, at matatahimik ang ating budhi sa harapan ng Diyos"
                },
                "20": {
                    "verse_nr": "20",
                    "verse": "sakali mang tayo&#39;y usigin nito. Sapagkat ang Diyos ay higit sa ating budhi, at alam niya ang lahat ng bagay."
                },
                "21": {
                    "verse_nr": "21",
                    "verse": "Mga minamahal, kung hindi tayo inuusig ng ating budhi, makakalapit tayo sa Diyos na panatag ang ating kalooban."
                },
                "22": {
                    "verse_nr": "22",
                    "verse": "Tinatanggap natin ang anumang ating hilingin sa kanya dahil sinusunod natin ang kanyang mga utos at ginagawa ang nakalulugod sa kanya."
                },
                "23": {
                    "verse_nr": "23",
                    "verse": "Ito ang kanyang utos: sumampalataya tayo sa kanyang Anak na si Jesu-Cristo, at magmahalan tayo gaya ng iniutos ni Cristo sa atin."
                },
                "24": {
                    "verse_nr": "24",
                    "verse": "Ang sumusunod sa mga utos ng Diyos ay nananatili sa Diyos, at nananatili naman sa kanya ang Diyos. At nalalaman nating nananatili siya sa atin sa pamamagitan ng Espiritung ipinagkaloob niya sa atin."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Makikilala ang Espiritung Mula sa Diyos - Mga minamahal, huwag ninyong paniwalaan ang bawat nagsasabing nasa kanila ang Espiritu. Sa halip, subukin ninyo sila upang malaman kung talagang mula sa Diyos ang espiritung nasa kanila, sapagkat marami nang huwad na propeta sa mundong ito."
                },
                "2": {
                    "verse_nr": "2",
                    "verse": "Ito ang palatandaan na ang Espiritu ng Diyos nga ang nasa kanila: kung ipinapahayag nila na si Jesu-Cristo ay dumating bilang tao."
                },
                "3": {
                    "verse_nr": "3",
                    "verse": "Kung hindi gayon ang kanilang ipinapahayag tungkol kay Jesus, hindi mula sa Diyos ang espiritung nasa kanila. Ang espiritu ng Kaaway ni Cristo ang nasa kanila. Narinig na ninyong ito&#39;y darating at ngayon nga&#39;y nasa sanlibutan na."
                },
                "4": {
                    "verse_nr": "4",
                    "verse": "Mga anak, kayo nga&#39;y sa Diyos at napagtagumpayan na ninyo ang mga huwad na propeta, sapagkat ang Espiritung nasa inyo ay mas makapangyarihan kaysa espiritung nasa mga makasanlibutan."
                },
                "5": {
                    "verse_nr": "5",
                    "verse": "Sila&#39;y makasanlibutan, kaya&#39;t mula rin sa sanlibutan ang itinuturo nila, at nakikinig sa kanila ang mga makasanlibutan."
                },
                "6": {
                    "verse_nr": "6",
                    "verse": "Ngunit tayo&#39;y sa Diyos. Ang sinumang kumikilala sa Diyos ay nakikinig sa atin; ngunit hindi nakikinig sa atin ang sinumang hindi sa Diyos. Sa ganito nga natin nakikilala ang Espiritu ng katotohanan at ang espiritu ng kasinungalingan."
                },
                "7": {
                    "verse_nr": "7",
                    "verse": "Ang Diyos ay Pag-ibig - Mga minamahal, mag-ibigan tayo sapagkat mula sa Diyos ang pag-ibig. Ang bawat umiibig ay anak ng Diyos at kumikilala sa Diyos."
                },
                "8": {
                    "verse_nr": "8",
                    "verse": "Ang hindi umiibig ay hindi kumikilala sa Diyos, sapagkat ang Diyos ay pag-ibig."
                },
                "9": {
                    "verse_nr": "9",
                    "verse": "Inihayag ng Diyos ang kanyang pag-ibig sa atin nang isugo niya sa mundo ang kanyang kaisa-isang Anak upang magkaroon tayo ng buhay sa pamamagitan niya."
                },
                "10": {
                    "verse_nr": "10",
                    "verse": "Ito ang pag-ibig: hindi sa inibig natin ang Diyos, kundi tayo ang inibig niya at isinugo niya ang kanyang Anak upang maging handog para mapatawad ang ating mga kasalanan."
                },
                "11": {
                    "verse_nr": "11",
                    "verse": "Mga minamahal, kung ganoon kadakila ang pag-ibig ng Diyos sa atin, dapat din tayong magmahalan."
                },
                "12": {
                    "verse_nr": "12",
                    "verse": "Kailanma&#39;y wala pang taong nakakita sa Diyos, ngunit kung tayo&#39;y nagmamahalan, nasa atin ang Diyos at nagiging ganap sa atin ang kanyang pag-ibig."
                },
                "13": {
                    "verse_nr": "13",
                    "verse": "Nalalaman nating nananatili tayo sa Diyos at siya naman sa atin, sapagkat pinagkalooban niya tayo ng kanyang Espiritu."
                },
                "14": {
                    "verse_nr": "14",
                    "verse": "Nakita namin at pinapatotohanang isinugo ng Ama ang kanyang Anak upang iligtas ang sanlibutan."
                },
                "15": {
                    "verse_nr": "15",
                    "verse": "Ang nagpapahayag na si Jesus ang Anak ng Diyos ay nananatili sa Diyos, at ang Diyos nama&#39;y nananatili sa kanya."
                },
                "16": {
                    "verse_nr": "16",
                    "verse": "Nalalaman nating tayo&#39;y iniibig ng Diyos at lubos tayong nananalig sa katotohanang ito. Ang Diyos ay pag-ibig. Ang nagpapatuloy sa pag-ibig ay nananatili sa Diyos, at ang Diyos ay nananatili naman sa kanya."
                },
                "17": {
                    "verse_nr": "17",
                    "verse": "Ang pag-ibig ay nagiging ganap sa atin kaya&#39;t panatag ang ating kalooban para sa Araw ng Paghuhukom, sapagkat tayo&#39;y tulad ni Cristo, kahit nasa daigdig pang ito."
                },
                "18": {
                    "verse_nr": "18",
                    "verse": "Walang kasamang takot ang pag-ibig at pinapawi ng ganap na pag-ibig ang anumang takot. Hindi pa ganap ang pag-ibig ng sinumang natatakot, sapagkat ang takot ay kaugnay ng parusa."
                },
                "19": {
                    "verse_nr": "19",
                    "verse": "Tayo&#39;y umiibig sapagkat ang Diyos ang unang umibig sa atin."
                },
                "20": {
                    "verse_nr": "20",
                    "verse": "Ang nagsasabing, \u201cIniibig ko ang Diyos,\u201d subalit napopoot naman sa kanyang kapatid ay sinungaling. Kung ang kapatid na kanyang nakikita ay hindi niya magawang ibigin, paano niya maiibig ang Diyos na hindi niya nakikita?"
                },
                "21": {
                    "verse_nr": "21",
                    "verse": "Ito ang utos na ibinigay sa atin ni Cristo: ang umiibig sa Diyos ay dapat ding umibig sa kanyang mga kapatid."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Napagtagumpayan Natin ang Sanlibutan - Ang bawat sumasampalataya na si Jesus ang siyang Cristo ay anak ng Diyos. At ang sinumang umiibig sa ama ay umiibig din sa anak."
                },
                "2": {
                    "verse_nr": "2",
                    "verse": "Ito ang palatandaang iniibig natin ang mga anak ng Diyos: kung iniibig natin ang Diyos at tinutupad ang kanyang mga utos,"
                },
                "3": {
                    "verse_nr": "3",
                    "verse": "sapagkat ang tunay na pag-ibig sa Diyos ay ang pagtupad sa kanyang mga utos. Hindi naman napakahirap sundin ang kanyang mga utos,"
                },
                "4": {
                    "verse_nr": "4",
                    "verse": "sapagkat napapagtagumpayan ng mga anak ng Diyos ang sanlibutan; at nagtatagumpay tayo sa pamamagitan ng pananampalataya."
                },
                "5": {
                    "verse_nr": "5",
                    "verse": "Sino ang nagtatagumpay laban sa sanlibutan? Ang sumasampalataya na si Jesus ang Anak ng Diyos."
                },
                "6": {
                    "verse_nr": "6",
                    "verse": "Ang Patotoo tungkol kay Jesu-Cristo - Si Jesu-Cristo ang naparito sa pamamagitan ng tubig at ng dugo. Hindi sa pamamagitan ng tubig lamang kundi sa pamamagitan ng tubig at dugo. Ang Espiritu ang nagpapatotoo tungkol dito, sapagkat ang Espiritu ay katotohanan."
                },
                "7": {
                    "verse_nr": "7",
                    "verse": "Tatlo ang nagpapatotoo [sa langit: ang Ama, ang Salita, at ang Espiritu Santo; at ang tatlong ito&#39;y iisa. At mayroong tatlong nagpapatotoo sa lupa:] ang Espiritu, ang tubig, at ang dugo; at ang tatlong ito ay nagkakaisa."
                },
                "8": {
                    "verse_nr": "8",
                    "verse": "Tatlo ang nagpapatotoo [sa langit: ang Ama, ang Salita, at ang Espiritu Santo; at ang tatlong ito&#39;y iisa. At mayroong tatlong nagpapatotoo sa lupa:] ang Espiritu, ang tubig, at ang dugo; at ang tatlong ito ay nagkakaisa."
                },
                "9": {
                    "verse_nr": "9",
                    "verse": "Kung pinaniniwalaan natin ang patotoo ng mga tao, higit nating dapat paniwalaan ang patotoo ng Diyos, at ito ang patotoo ng Diyos tungkol sa kanyang Anak."
                },
                "10": {
                    "verse_nr": "10",
                    "verse": "Ang sumasampalataya sa Anak ng Diyos ay nagtataglay ng patotoong ito sa kanilang puso. Ang sinumang hindi sumampalataya sa Diyos ay ginagawang sinungaling ang Diyos, sapagkat hindi siya naniwala sa patotoo ng Diyos tungkol sa kanyang Anak."
                },
                "11": {
                    "verse_nr": "11",
                    "verse": "At ito ang patotoo: ipinagkaloob sa atin ng Diyos ang buhay na walang hanggan at ito&#39;y makakamtan natin sa pamamagitan ng kanyang Anak."
                },
                "12": {
                    "verse_nr": "12",
                    "verse": "Kung ang Anak ng Diyos ay nasa isang tao, mayroon siyang buhay na walang hanggan; ngunit kung wala sa kanya ang Anak ng Diyos ay wala siyang buhay na walang hanggan."
                },
                "13": {
                    "verse_nr": "13",
                    "verse": "Ang Buhay na Walang Hanggan - Isinusulat ko ito sa inyo upang malaman ninyo na kayong sumasampalataya sa Anak ng Diyos ay may buhay na walang hanggan."
                },
                "14": {
                    "verse_nr": "14",
                    "verse": "May lakas-loob tayong lumapit sa kanya dahil alam nating ibibigay niya ang anumang hingin natin kung ito&#39;y naaayon sa kanyang kalooban."
                },
                "15": {
                    "verse_nr": "15",
                    "verse": "At dahil alam nating pinapakinggan nga niya tayo, alam din nating ibinibigay niya ang bawat hinihiling natin sa kanya."
                },
                "16": {
                    "verse_nr": "16",
                    "verse": "Kung makita ninuman na ang kanyang kapatid ay gumagawa ng kasalanang hindi hahantong sa kamatayan, ipanalangin niya ang kapatid na iyon sa Diyos na magbibigay sa taong iyon ng bagong buhay. Ito&#39;y para sa mga kapatid na ang kasalanan ay hindi humahantong sa kamatayan. May kasalanang hahantong sa kamatayan, at hindi ko sinasabing idalangin ninyo ang sinumang gumagawa nito."
                },
                "17": {
                    "verse_nr": "17",
                    "verse": "Ang lahat ng gawaing di matuwid ay kasalanan, ngunit may kasalanang hindi hahantong sa kamatayan."
                },
                "18": {
                    "verse_nr": "18",
                    "verse": "Alam nating ang mga anak ng Diyos ay hindi nagpapatuloy sa pagkakasala, sapagkat iniingatan sila ng Anak ng Diyos, at hindi sila maaaring galawin ng diyablo."
                },
                "19": {
                    "verse_nr": "19",
                    "verse": "Alam nating tayo&#39;y sa Diyos, kahit na ang buong sanlibutan ay nasa kapangyarihan ng diyablo."
                },
                "20": {
                    "verse_nr": "20",
                    "verse": "At nalalaman nating naparito na ang Anak ng Diyos at binigyan niya tayo ng pang-unawa upang makilala natin ang tunay na Diyos, at tayo&#39;y nasa tunay na Diyos, sa kanyang Anak na si Jesu-Cristo. Siya ang tunay na Diyos at buhay na walang hanggan."
                },
                "21": {
                    "verse_nr": "21",
                    "verse": "Mga anak, lumayo kayo sa mga diyus-diyosan."
                }
            }
        }
    }
}