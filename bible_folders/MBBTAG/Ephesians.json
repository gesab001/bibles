{
    "version": "MBBTAG",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kay Pablo, na apostol ni Cristo Jesus ayon sa kalooban ng Diyos, Para sa mga hinirang ng Diyos [na nasa Efeso] at tapat na sumasampalataya kay Cristo Jesus:"
                },
                "2": {
                    "verse_nr": "2",
                    "verse": "Sumainyo nawa ang kagandahang-loob at kapayapaang mula sa Diyos na ating Ama at sa Panginoong Jesu-Cristo."
                },
                "3": {
                    "verse_nr": "3",
                    "verse": "Mga Pagpapalang Espirituwal sa Pamamagitan ni Cristo - Purihin ang Diyos at Ama ng ating Panginoong Jesu-Cristo! Pinagkalooban niya tayo ng lahat ng pagpapalang espirituwal na nagmumula sa langit dahil sa ating pakikipag-isa kay Cristo."
                },
                "4": {
                    "verse_nr": "4",
                    "verse": "Bago pa likhain ang sanlibutan ay pinili na niya tayo upang maging kanya sa pamamagitan ng ating pakikipag-isa kay Cristo at upang tayo&#39;y maging banal at walang kapintasan sa harap niya. Dahil sa pag-ibig ng Diyos,"
                },
                "5": {
                    "verse_nr": "5",
                    "verse": "pinili niya tayo upang maging anak niya sa pamamagitan ni Jesu-Cristo, ayon sa kanyang layunin at kalooban."
                },
                "6": {
                    "verse_nr": "6",
                    "verse": "Sa gayon ay purihin ang kaluwalhatian ng kanyang kagandahang-loob na sagana niyang ibinigay sa atin sa pamamagitan ng kanyang minamahal na Anak!"
                },
                "7": {
                    "verse_nr": "7",
                    "verse": "Tinubos tayo ni Cristo sa pamamagitan ng kanyang dugo at pinatawad ang ating mga kasalanan. Ganoon kasagana ang kanyang kagandahang-loob"
                },
                "8": {
                    "verse_nr": "8",
                    "verse": "na ibinuhos niya sa atin. Ayon sa kanyang karunungan at kaalaman,"
                },
                "9": {
                    "verse_nr": "9",
                    "verse": "ipinaunawa sa atin ng Diyos ang hiwaga ng kanyang kalooban ayon sa kanyang layunin na isasakatuparan sa pamamagitan ni Cristo"
                },
                "10": {
                    "verse_nr": "10",
                    "verse": "pagdating ng takdang panahon. Layunin niyang tipunin ang lahat ng nilikha sa langit at sa lupa, at ipasailalim ang mga ito kay Cristo."
                },
                "11": {
                    "verse_nr": "11",
                    "verse": "Kami ay pinili ng Diyos mula pa sa simula na maging kanya sa pamamagitan ni Cristo, ayon sa kanyang plano. Ang Diyos ang gumagawa sa lahat ng bagay ayon sa layunin ng kanyang kalooban."
                },
                "12": {
                    "verse_nr": "12",
                    "verse": "Kaming mga unang umasa sa kanya ay pinili niya at hinirang upang parangalan ang kanyang kaluwalhatian."
                },
                "13": {
                    "verse_nr": "13",
                    "verse": "Sa pamamagitan ni Cristo, kayo rin na nakarinig ng salita ng katotohanan, ng Magandang Balita na nagdudulot ng kaligtasan, at sumampalataya sa kanya, ay pinagkalooban ng ipinangakong Espiritu Santo bilang tatak ng pagkahirang sa inyo."
                },
                "14": {
                    "verse_nr": "14",
                    "verse": "Ang Espiritu ang katibayan na makakamit natin nang lubos ang lahat ng pangako ng Diyos sa atin, at sa gayon ay pupurihin ang kanyang kaluwalhatian."
                },
                "15": {
                    "verse_nr": "15",
                    "verse": "Ang Panalangin ni Pablo - Kaya nga, mula nang mabalitaan ko ang tungkol sa inyong pananalig sa Panginoong Jesus at ang inyong pag-ibig sa lahat ng kanyang mga banal,"
                },
                "16": {
                    "verse_nr": "16",
                    "verse": "walang tigil ang pasasalamat ko sa Diyos para sa inyo. Hindi ko nakakalimutang ipanalangin kayo."
                },
                "17": {
                    "verse_nr": "17",
                    "verse": "Idinadalangin ko sa Diyos ng ating Panginoong Jesu-Cristo, ang maluwalhating Ama, na pagkalooban niya kayo ng espiritu ng karunungan at pagpapahayag tungkol sa Diyos upang lubos ninyo siyang makilala."
                },
                "18": {
                    "verse_nr": "18",
                    "verse": "Nawa&#39;y liwanagan ng Diyos ang inyong mga puso upang malaman ninyo ang pag-asa na para doon ay tinawag niya kayo, kung gaano kasagana ang pagpapalang inilaan niya para sa kanyang mga banal,"
                },
                "19": {
                    "verse_nr": "19",
                    "verse": "at kung ano ang di-masukat niyang kapangyarihan na kumikilos sa atin na mga nananalig sa kanya. Ang dakilang kapangyarihan ding iyon"
                },
                "20": {
                    "verse_nr": "20",
                    "verse": "ang muling bumuhay kay Cristo at nag-upo sa kanya sa kanan ng Diyos sa kalangitan."
                },
                "21": {
                    "verse_nr": "21",
                    "verse": "Mula roon ay namumuno si Cristo sa lahat ng paghahari, kapamahalaan, kapangyarihan, at pamunuan sa kalangitan. Higit na dakila ang kanyang pangalan kaysa sa lahat, hindi lamang sa panahong ito kundi maging sa darating."
                },
                "22": {
                    "verse_nr": "22",
                    "verse": "Ipinailalim ng Diyos sa paa ni Cristo ang lahat ng bagay, at ginawa siyang ulo ng lahat ng bagay para sa iglesya,"
                },
                "23": {
                    "verse_nr": "23",
                    "verse": "na siyang katawan ni Cristo, ang kapuspusan niya na pumupuno sa lahat ng bagay."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Patay Subalit Muling Binigyang-buhay - Noong una&#39;y patay kayo dahil sa inyong mga pagsuway at mga kasalanan."
                },
                "2": {
                    "verse_nr": "2",
                    "verse": "Sinusunod ninyo noon ang masamang takbo ng mundong ito, at napailalim kayo sa pinuno ng mga kapangyarihan sa himpapawid, ang espiritung naghahari sa mga taong ayaw pasakop sa Diyos."
                },
                "3": {
                    "verse_nr": "3",
                    "verse": "Ang totoo, tayong lahat ay dati ring namumuhay ayon sa pagnanasa ng ating laman, at sumusunod sa mga hilig ng katawan at pag-iisip. Kaya&#39;t sa ating likas na kalagayan, kabilang tayo sa mga taong kinapopootan ng Diyos."
                },
                "4": {
                    "verse_nr": "4",
                    "verse": "Subalit napakasagana ng habag ng Diyos at napakadakila ng pag-ibig niya sa atin."
                },
                "5": {
                    "verse_nr": "5",
                    "verse": "Tayo&#39;y binuhay niyang kasama ni Cristo noong tayo&#39;y mga patay pa dahil sa ating pagsuway. Naligtas nga kayo dahil sa kanyang kagandahang-loob."
                },
                "6": {
                    "verse_nr": "6",
                    "verse": "Dahil sa ating pakikipag-isa kay Cristo Jesus, tayo&#39;y muling binuhay na kasama niya upang mamunong kasama niya sa kalangitan."
                },
                "7": {
                    "verse_nr": "7",
                    "verse": "Ginawa niya ito upang sa darating na mga panahon ay maipakita niya ang di-masukat na kasaganaan ng kanyang kagandahang-loob, sa kabutihan niya sa atin sa pamamagitan ni Cristo Jesus."
                },
                "8": {
                    "verse_nr": "8",
                    "verse": "Sapagkat dahil sa kagandahang-loob ng Diyos kayo ay naligtas sa pamamagitan ng pananampalataya; at ito&#39;y kaloob ng Diyos at hindi mula sa inyong sarili;"
                },
                "9": {
                    "verse_nr": "9",
                    "verse": "hindi ito bunga ng inyong mga gawa kaya&#39;t walang maipagmamalaki ang sinuman."
                },
                "10": {
                    "verse_nr": "10",
                    "verse": "Kung ano tayo ngayon ay gawa ng Diyos, at sa pakikipag-isa natin kay Cristo Jesus ay nilikha niya tayo para sa mabubuting gawa na inihanda niya noong una pa man upang gawin natin."
                },
                "11": {
                    "verse_nr": "11",
                    "verse": "Pinag-isa kay Cristo - Kaya&#39;t alalahanin ninyo ang dati ninyong kalagayan. Kayo&#39;y ipinanganak na mga Hentil, at \u201cdi-tuli\u201d ang tawag sa inyo ng mga Judio. Ang mga Judio naman ay tinatawag na mga \u201ctuli\u201d dahil sa ginagawa sa kanilang katawan."
                },
                "12": {
                    "verse_nr": "12",
                    "verse": "Noong panahong iyon, hiwalay kayo kay Cristo, hindi kabilang sa bayang Israel, at hindi saklaw ng tipan na nababatay sa mga pangako ng Diyos. Noo&#39;y nabubuhay kayo sa mundo nang walang pag-asa at walang Diyos."
                },
                "13": {
                    "verse_nr": "13",
                    "verse": "Ngunit ngayon, dahil sa inyong pakikipag-isa kay Cristo Jesus, kayo na dati&#39;y malayo ay inilapit sa pamamagitan ng dugo ni Cristo."
                },
                "14": {
                    "verse_nr": "14",
                    "verse": "Sapagkat si Cristo mismo ang nagbigay sa atin ng kapayapaan dahil pinag-isa niya ang mga Judio at ang mga Hentil. Sa pamamagitan ng kanyang katawan, giniba niya ang pader ng alitan na naghihiwalay sa atin."
                },
                "15": {
                    "verse_nr": "15",
                    "verse": "Pinawalang-bisa niya ang Kautusan, kasama ang mga utos at mga alituntunin nito upang mula sa dalawang lahi ay makalikha siya ng isang bagong bayan na nakipag-isa sa kanya at sa gayon ay magkaroon ng kapayapaan."
                },
                "16": {
                    "verse_nr": "16",
                    "verse": "Sa pamamagitan ng kanyang kamatayan sa krus, winakasan niya ang kanilang alitan, pinagkasundo sila sa Diyos at pinagbuklod sa iisang katawan."
                },
                "17": {
                    "verse_nr": "17",
                    "verse": "Naparito nga si Cristo at ipinangaral niya sa lahat ang Magandang Balita ng kapayapaan, sa inyong mga Hentil na noo&#39;y malalayo, at sa mga Judio na malalapit."
                },
                "18": {
                    "verse_nr": "18",
                    "verse": "Dahil kay Cristo, tayong lahat ay nakakalapit sa Ama sa pamamagitan ng iisang Espiritu."
                },
                "19": {
                    "verse_nr": "19",
                    "verse": "Samakatuwid, hindi na kayo mga dayuhan o taga-ibang bansa, kundi mga kababayan na ng mga hinirang ng Diyos at kabilang sa kanyang sambahayan."
                },
                "20": {
                    "verse_nr": "20",
                    "verse": "Tulad ng isang gusali, kayo&#39;y itinayo sa pundasyong inilagay ng mga apostol at mga propeta, na ang batong panulukan ay si Cristo Jesus."
                },
                "21": {
                    "verse_nr": "21",
                    "verse": "Sa pamamagitan niya, ang bawat bahagi ng gusali ay nagkakaugnay-ugnay at nagiging isang templo na nakatalaga sa Panginoon."
                },
                "22": {
                    "verse_nr": "22",
                    "verse": "Dahil din sa inyong pakikipag-isa sa kanya, kayo man ay sama-samang itinatayo bilang tahanan ng Diyos sa pamamagitan ng Espiritu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Paglilingkod ni Pablo sa mga Hentil - Dahil dito, akong si Pablo ay naging bilanggo para kay Cristo Jesus alang-alang sa inyong mga Hentil."
                },
                "2": {
                    "verse_nr": "2",
                    "verse": "Marahil ay nabalitaan na ninyo na dahil sa kagandahang-loob ng Diyos ay pinagkatiwalaan niya ako ng tungkuling ito para sa inyong ikabubuti."
                },
                "3": {
                    "verse_nr": "3",
                    "verse": "Tulad ng naisulat ko na sa ilang salita, ipinaalam sa akin ng Diyos ang kanyang lihim na panukala."
                },
                "4": {
                    "verse_nr": "4",
                    "verse": "At habang binabasa ninyo ito, malalaman ninyo kung ano ang pagkaunawa ko sa lihim na panukalang isinakatuparan ni Cristo."
                },
                "5": {
                    "verse_nr": "5",
                    "verse": "Ito&#39;y hindi ipinaalam sa mga tao noong mga nakaraang panahon, ngunit inihayag ngayon ng Diyos sa pamamagitan ng Espiritu, sa kanyang mga banal na apostol at mga propeta."
                },
                "6": {
                    "verse_nr": "6",
                    "verse": "At ito ang lihim: sa pamamagitan ng Magandang Balita, ang mga Hentil ay mga tagapagmana rin tulad ng mga Judio, kabilang din sa iisang katawan, at may bahagi sa pangako ng Diyos sa pamamagitan ni Cristo Jesus."
                },
                "7": {
                    "verse_nr": "7",
                    "verse": "Sa kagandahang-loob ng Diyos, ako&#39;y ginawa niyang lingkod upang ipangaral ang Magandang Balita. Ang tungkuling ito&#39;y ibinigay niya sa akin sa pamamagitan ng kanyang kapangyarihan."
                },
                "8": {
                    "verse_nr": "8",
                    "verse": "Ako ang pinakahamak sa lahat ng mga pinili ng Diyos. Gayunma&#39;y minarapat niyang ipagkaloob sa akin ang natatanging kagandahang-loob na ito, na ipangaral sa mga Hentil ang Magandang Balita tungkol sa di-masukat na kayamanan ni Cristo,"
                },
                "9": {
                    "verse_nr": "9",
                    "verse": "at upang maipaunawa sa lahat kung paano isasagawa ng Diyos ang kanyang lihim na plano. Sa mga nakaraang panahon ay inilihim ito ng Diyos na lumikha ng lahat ng bagay."
                },
                "10": {
                    "verse_nr": "10",
                    "verse": "Ginawa niya ito upang sa pamamagitan ng iglesya ay maipakilala ngayon sa mga pinuno at mga maykapangyarihan sa sangkalangitan ang walang hanggang karunungan ng Diyos na nahahayag sa iba&#39;t ibang paraan."
                },
                "11": {
                    "verse_nr": "11",
                    "verse": "Ito&#39;y alinsunod sa kanyang layunin bago pa man likhain ang sanlibutan. Tinupad niya ang layuning ito sa pamamagitan ni Cristo Jesus na ating Panginoon."
                },
                "12": {
                    "verse_nr": "12",
                    "verse": "Dahil sa ating pakikipag-isa kay Cristo at sa pamamagitan ng ating pananalig sa kanya, makakalapit tayo sa Diyos nang may pagtitiwala at panatag ang loob."
                },
                "13": {
                    "verse_nr": "13",
                    "verse": "Kaya&#39;t hinihiling ko sa inyo na huwag kayong panghihinaan ng loob dahil sa mga kahirapang tinitiis ko alang-alang sa inyo, sapagkat ito&#39;y para sa inyong ikararangal."
                },
                "14": {
                    "verse_nr": "14",
                    "verse": "Ang Pag-ibig ni Cristo - Dahil dito, ako&#39;y lumuluhod sa harapan ng Ama,"
                },
                "15": {
                    "verse_nr": "15",
                    "verse": "na mula sa kanya&#39;y nagkakaroon ng pangalan ang bawat sambahayan sa langit at sa lupa."
                },
                "16": {
                    "verse_nr": "16",
                    "verse": "Idinadalangin kong sa pamamagitan ng kanyang Espiritu ay palakasin niya ang inyong buhay espirituwal ayon sa kanyang kayamanan at kadakilaan."
                },
                "17": {
                    "verse_nr": "17",
                    "verse": "Nawa&#39;y manatili si Cristo sa inyong mga puso sa pamamagitan ng inyong pananalig. Dalangin ko na ang pag-ibig ang maging ugat at pundasyon sa lahat ng inyong gawain"
                },
                "18": {
                    "verse_nr": "18",
                    "verse": "upang inyong lubusang maunawaan, kasama ng mga hinirang ng Diyos, kung gaano kalawak, kahaba, kataas, at kalalim ang kanyang pag-ibig."
                },
                "19": {
                    "verse_nr": "19",
                    "verse": "At nawa&#39;y maunawaan ninyo ang pag-ibig ni Cristo na hindi kayang abutin ng pag-iisip at sa gayo&#39;y mapuspos kayo ng buong katangian ng Diyos."
                },
                "20": {
                    "verse_nr": "20",
                    "verse": "Sa kanya na makakagawa nang higit pa kaysa maaari nating hilingin at isipin, sa pamamagitan ng kanyang kapangyarihang kumikilos sa atin;"
                },
                "21": {
                    "verse_nr": "21",
                    "verse": "sa kanya nawa ang kaluwalhatian sa pamamagitan ng iglesya at ni Cristo Jesus sa lahat ng salinlahi magpakailanman! Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang Pagkakaisa sa Espiritu - Kaya&#39;t ako, na isang bilanggo dahil sa Panginoon, ay nakikiusap sa inyo na mamuhay kayo gaya ng nararapat sa mga tinawag ng Diyos."
                },
                "2": {
                    "verse_nr": "2",
                    "verse": "Kayo&#39;y maging mapagpakumbaba, mahinahon at matiyaga. Magparaya kayo dahil sa inyong pagmamahal sa isa&#39;t isa."
                },
                "3": {
                    "verse_nr": "3",
                    "verse": "Sikapin ninyong mapanatili ang pagkakaisang mula sa Espiritu, sa pamamagitan ng kapayapaang nagbubuklod sa inyo."
                },
                "4": {
                    "verse_nr": "4",
                    "verse": "May iisang katawan at iisang Espiritu, kung paanong may iisang pag-asa na para doon kayo&#39;y tinawag ng Diyos."
                },
                "5": {
                    "verse_nr": "5",
                    "verse": "May iisang Panginoon, iisang pananampalataya at iisang bautismo,"
                },
                "6": {
                    "verse_nr": "6",
                    "verse": "iisang Diyos at Ama nating lahat. Siya ay higit sa lahat, kumikilos sa lahat, at nananatili sa lahat."
                },
                "7": {
                    "verse_nr": "7",
                    "verse": "Ang bawat isa sa ati&#39;y nakatanggap ng tanging kaloob, ayon sa sukat na ibinigay ni Cristo."
                },
                "8": {
                    "verse_nr": "8",
                    "verse": "Ganito ang sinasabi ng kasulatan: \u201cNang umakyat siya sa kalangitan, nagdala siya ng maraming bihag, at nagbigay ng mga kaloob sa mga tao.\u201d"
                },
                "9": {
                    "verse_nr": "9",
                    "verse": "Anong ibig sabihin ng \u201cumakyat siya\u201d? Ang ibig sabihin niyan ay bumab\u00e2 muna siya sa mga kailalimang bahagi ng lupa."
                },
                "10": {
                    "verse_nr": "10",
                    "verse": "Ang bumab\u00e2 ay siya rin namang umakyat sa kaitaasan ng kalangitan upang mapuno ng kanyang presensya ang buong sangnilikha."
                },
                "11": {
                    "verse_nr": "11",
                    "verse": "At binigyan niya ang ilan ng kaloob upang maging mga apostol, ang iba nama&#39;y mga propeta, ang iba&#39;y mga ebanghelista, at ang iba&#39;y mga pastor at mga guro."
                },
                "12": {
                    "verse_nr": "12",
                    "verse": "Ginawa niya ito upang ihanda sa paglilingkod ang lahat ng mga hinirang, upang maging matatag ang katawan ni Cristo,"
                },
                "13": {
                    "verse_nr": "13",
                    "verse": "hanggang makarating tayo sa pagkakaisa ng pananampalataya at pagkakilala sa Anak ng Diyos, at maging ganap ang ating pagkatao ayon sa pagiging-ganap ni Cristo."
                },
                "14": {
                    "verse_nr": "14",
                    "verse": "Nang sa gayon, hindi na tayo magiging tulad sa mga batang madaling matangay ng sari-saring aral. Hindi na tayo maililigaw ng mga taong ang hangad ay dalhin tayo sa kamalian sa pamamagitan ng kanilang katusuhan at panlilinlang."
                },
                "15": {
                    "verse_nr": "15",
                    "verse": "Sa halip, sa pamamagitan ng pagsasalita ng katotohanan sa diwa ng pag-ibig, tayo&#39;y dapat maging lubos na katulad ni Cristo na siyang ulo nating lahat."
                },
                "16": {
                    "verse_nr": "16",
                    "verse": "Sa pamamagitan niya, ang buong katawan ay pinag-uugnay-ugnay ng mga kasukasuan na mula rin sa kanya. At kung maayos na gumaganap ng tungkulin ang bawat bahagi, lumalaki ang katawan at pinapatatag nito ang sarili sa pamamagitan ng pag-ibig."
                },
                "17": {
                    "verse_nr": "17",
                    "verse": "Ang Bagong Buhay kay Cristo - Sa pangalan ng Panginoon, binabalaan ko kayo: huwag na kayong mamuhay tulad ng mga hindi sumasampalataya. Walang kabuluhan ang kanilang iniisip,"
                },
                "18": {
                    "verse_nr": "18",
                    "verse": "at wala silang pang-unawa. Dahil sa kanilang kamangmangan at katigasan ng ulo, wala silang bahagi sa buhay na kaloob ng Diyos."
                },
                "19": {
                    "verse_nr": "19",
                    "verse": "Sila&#39;y naging alipin ng kahalayan at wala na silang kahihiyan. Wala na silang inaatupag kundi pawang kalaswaan."
                },
                "20": {
                    "verse_nr": "20",
                    "verse": "Hindi ganyan ang natutunan ninyo tungkol kay Cristo."
                },
                "21": {
                    "verse_nr": "21",
                    "verse": "Napakinggan na ninyo ang aral ni Jesus at natutunan na ninyo ang katotohanang nasa kanya."
                },
                "22": {
                    "verse_nr": "22",
                    "verse": "Iwan na ninyo ang dating pamumuhay. Hubarin na ninyo ang inyong dating pagkatao na nasisira dahil sa masasamang pagnanasa."
                },
                "23": {
                    "verse_nr": "23",
                    "verse": "Magbago na kayo ng diwa at pag-iisip;"
                },
                "24": {
                    "verse_nr": "24",
                    "verse": "at ang dapat ninyong isuot ay ang bagong pagkatao na nilikhang kalarawan ng Diyos, at nahahayag sa matuwid at banal na pamumuhay ayon sa katotohanan."
                },
                "25": {
                    "verse_nr": "25",
                    "verse": "Dahil dito, itakwil na natin ang pagsisinungaling at tayong lahat ay magsabi ng totoo sa isa&#39;t isa, sapagkat tayo&#39;y bahagi ng iisang katawan."
                },
                "26": {
                    "verse_nr": "26",
                    "verse": "Kung magagalit man kayo, iwasan ninyo ang kayo&#39;y magkasala. Huwag ninyong hayaang lumubog ang araw na galit pa rin kayo."
                },
                "27": {
                    "verse_nr": "27",
                    "verse": "Huwag ninyong bigyan ng pagkakataon ang diyablo."
                },
                "28": {
                    "verse_nr": "28",
                    "verse": "Ang magnanakaw ay huwag nang magnakaw; sa halip, magtrabaho siya nang marangal para sa sariling ikabubuhay at makatulong sa mga nangangailangan."
                },
                "29": {
                    "verse_nr": "29",
                    "verse": "Huwag kayong gumamit ng masasamang salita kundi iyong makapagpapalakas at angkop sa pagkakataon upang makapagdulot ng mabuti sa mga nakakarinig."
                },
                "30": {
                    "verse_nr": "30",
                    "verse": "At huwag ninyong saktan ang kalooban ng Espiritu Santo, sapagkat siya ang tatak ng Diyos sa inyo, ang katibayan na kayo&#39;y tutubusin pagdating ng takdang araw."
                },
                "31": {
                    "verse_nr": "31",
                    "verse": "Alisin na ninyo ang lahat ng sama ng loob, poot at galit; huwag na kayong mambubulyaw, manlalait at mananakit ng damdamin ng kapwa."
                },
                "32": {
                    "verse_nr": "32",
                    "verse": "Sa halip, maging mabait kayo at maawain; magpatawad kayo sa isa&#39;t isa tulad ng pagpapatawad sa inyo ng Diyos dahil kay Cristo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Mamuhay Ayon sa Liwanag - Yamang kayo&#39;y mga anak na minamahal ng Diyos, tularan ninyo siya."
                },
                "2": {
                    "verse_nr": "2",
                    "verse": "Mamuhay kayo nang may pagmamahal tulad ni Cristo; dahil sa kanyang pagmamahal sa atin, inialay niya ang kanyang buhay bilang mabangong alay at handog sa Diyos."
                },
                "3": {
                    "verse_nr": "3",
                    "verse": "Kayo&#39;y mga hinirang ng Diyos, kaya&#39;t hindi dapat mabanggit man lamang na kayo&#39;y nakikiapid o gumagawa ng anumang uri ng kahalayan o pag-iimbot."
                },
                "4": {
                    "verse_nr": "4",
                    "verse": "Huwag din kayong gagamit ng anumang malaswa o walang kabuluhang pananalita at pagbibirong di nararapat. Sa halip, magpasalamat kayo sa Diyos."
                },
                "5": {
                    "verse_nr": "5",
                    "verse": "Alam ninyong walang bahagi sa kaharian ni Cristo at ng Diyos ang taong nakikiapid, mahalay, o sakim. Ang kasakiman ay isang uri ng pagsamba sa diyus-diyosan."
                },
                "6": {
                    "verse_nr": "6",
                    "verse": "Huwag kayong padaya kaninuman sa pamamagitan ng mga pangangatuwirang walang kabuluhan, sapagkat dahil nga sa mga ito, ang Diyos ay napopoot sa mga suwail."
                },
                "7": {
                    "verse_nr": "7",
                    "verse": "Kaya&#39;t huwag kayong makisama sa kanila."
                },
                "8": {
                    "verse_nr": "8",
                    "verse": "Dati, kayo&#39;y nasa kadiliman, ngunit ngayo&#39;y nasa kaliwanagan na, sapagkat kayo&#39;y nasa Panginoon. Mamuhay kayo ngayon nang nararapat sa mga taong nasa liwanag."
                },
                "9": {
                    "verse_nr": "9",
                    "verse": "Sapagkat pawang mabuti, matuwid at totoo ang ginagawa ng namumuhay sa liwanag."
                },
                "10": {
                    "verse_nr": "10",
                    "verse": "Sikapin ninyong matutunan kung ano ang kalugud-lugod sa Panginoon."
                },
                "11": {
                    "verse_nr": "11",
                    "verse": "Huwag kayong makibahagi sa mga gawain ng kadiliman na walang ibinubungang mabuti. Sa halip ay ibunyag ninyo ang mga iyon."
                },
                "12": {
                    "verse_nr": "12",
                    "verse": "Kahiya-hiyang mabanggit man lamang ang mga bagay na iyon na ginagawa nila nang lihim."
                },
                "13": {
                    "verse_nr": "13",
                    "verse": "Ang lahat ng nalalantad sa liwanag ay nakikilala kung ano talaga ang mga iyon,"
                },
                "14": {
                    "verse_nr": "14",
                    "verse": "at nalalantad ang lahat dahil sa liwanag. Kaya&#39;t sinasabi, \u201cGumising ka, ikaw na natutulog, bumangon ka mula sa libingan, at liliwanagan ka ni Cristo.\u201d"
                },
                "15": {
                    "verse_nr": "15",
                    "verse": "Kaya&#39;t mag-ingat kayo kung paano kayo namumuhay. Mamuhay kayong tulad ng matatalino at di tulad ng mga mangmang."
                },
                "16": {
                    "verse_nr": "16",
                    "verse": "Gamitin ninyo nang lubusan para sa mabuti ang bawat pagkakataon, sapagkat puno ng kasamaan ang kasalukuyang panahon."
                },
                "17": {
                    "verse_nr": "17",
                    "verse": "Huwag kayong maging hangal. Sa halip, unawain ninyo kung ano ang kalooban ng Panginoon."
                },
                "18": {
                    "verse_nr": "18",
                    "verse": "Huwag kayong maglalasing, sapagkat sisirain lamang niyan ang inyong buhay. Sa halip ay dapat kayong mapuspos ng Espiritu."
                },
                "19": {
                    "verse_nr": "19",
                    "verse": "Sa inyong pag-uusap gumamit kayo ng mga salmo, mga himno at mga awiting espirituwal; buong puso kayong umawit at magpuri sa Panginoon."
                },
                "20": {
                    "verse_nr": "20",
                    "verse": "Lagi kayong magpasalamat sa Diyos na ating Ama dahil sa lahat ng bagay, sa pangalan ng ating Panginoong Jesu-Cristo."
                },
                "21": {
                    "verse_nr": "21",
                    "verse": "Tagubilin sa Mag-asawa - Pasakop kayo sa isa&#39;t isa bilang tanda ng inyong paggalang kay Cristo."
                },
                "22": {
                    "verse_nr": "22",
                    "verse": "Mga babae, pasakop kayo sa sarili ninyong asawa tulad ng pagpapasakop ninyo sa Panginoon."
                },
                "23": {
                    "verse_nr": "23",
                    "verse": "Sapagkat ang lalaki ang ulo ng kanyang asawa, tulad ni Cristo na siyang ulo ng iglesya, na kanyang katawan, at siya ang Tagapagligtas nito."
                },
                "24": {
                    "verse_nr": "24",
                    "verse": "Kung paanong nasasakop ni Cristo ang iglesya, gayundin naman, ang mga babae ay dapat pasakop nang lubusan sa kanilang sariling asawa."
                },
                "25": {
                    "verse_nr": "25",
                    "verse": "Mga lalaki, mahalin ninyo ang inyong asawa na gaya ng pagmamahal ni Cristo sa iglesya. Inihandog niya ang kanyang buhay para sa iglesya"
                },
                "26": {
                    "verse_nr": "26",
                    "verse": "upang ialay ito sa Diyos, matapos linisin sa pamamagitan ng paghuhugas sa tubig at sa salita."
                },
                "27": {
                    "verse_nr": "27",
                    "verse": "Ginawa niya ito upang ang iglesya ay maiharap niya sa kanyang sarili na nasa kagandahan nito, walang anumang dungis ni kulubot man, banal at walang anumang kapintasan."
                },
                "28": {
                    "verse_nr": "28",
                    "verse": "Gayundin naman, dapat mahalin ng mga lalaki ang kanilang asawa tulad ng sarili nilang katawan. Ang lalaking nagmamahal sa kanyang asawa ay nagmamahal sa kanyang sarili."
                },
                "29": {
                    "verse_nr": "29",
                    "verse": "Walang taong namumuhi sa sarili niyang katawan. Sa halip, ito&#39;y kanyang pinapakain at inaalagaan, tulad ng ginagawa ni Cristo sa iglesya."
                },
                "30": {
                    "verse_nr": "30",
                    "verse": "Tayo nga&#39;y mga bahagi ng kanyang katawan."
                },
                "31": {
                    "verse_nr": "31",
                    "verse": "Gaya ng sinasabi sa kasulatan, \u201cDahil dito, iiwan ng lalaki ang kanyang ama&#39;t ina at magsasama sila ng kanyang asawa; at silang dalawa ay magiging isa.\u201d"
                },
                "32": {
                    "verse_nr": "32",
                    "verse": "Mayroon ditong malalim na hiwaga, at sinasabi ko na ito&#39;y tumutukoy sa kaugnayan ni Cristo sa iglesya."
                },
                "33": {
                    "verse_nr": "33",
                    "verse": "Subalit ito&#39;y para din sa inyo: kayong mga lalaki, mahalin ninyo ang inyong asawa gaya ng inyong sarili; mga babae, igalang ninyo ang inyong asawa."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Tagubilin sa mga Magulang at mga Anak - Mga anak, sundin ninyo ang inyong mga magulang, [alang-alang sa Panginoon,] sapagkat ito ang nararapat."
                },
                "2": {
                    "verse_nr": "2",
                    "verse": "\u201cIgalang mo ang iyong ama at ina.\u201d Ito ang unang utos na may kalakip na pangako:"
                },
                "3": {
                    "verse_nr": "3",
                    "verse": "\u201cMagiging maganda at mahaba ang iyong buhay sa lupa.\u201d"
                },
                "4": {
                    "verse_nr": "4",
                    "verse": "Mga magulang, huwag ninyong ibuyo sa paghihimagsik laban sa inyo ang inyong mga anak. Sa halip, palakihin ninyo sila ayon sa disiplina at aral ng Panginoon."
                },
                "5": {
                    "verse_nr": "5",
                    "verse": "Katuruan para sa mga Alipin at mga Amo - Mga alipin, sundin ninyo ang inyong mga amo dito sa lupa nang may buong katapatan, takot at paggalang, na parang si Cristo ang siya ninyong pinaglilingkuran."
                },
                "6": {
                    "verse_nr": "6",
                    "verse": "Gawin ninyo iyan, may nakakakita man o wala, hindi upang mapuri ng mga tao kundi dahil kayo&#39;y mga lingkod ni Cristo at buong pusong sumusunod sa kalooban ng Diyos."
                },
                "7": {
                    "verse_nr": "7",
                    "verse": "Maglingkod kayo nang masaya ang kalooban na parang sa Panginoon kayo naglilingkod at hindi sa tao."
                },
                "8": {
                    "verse_nr": "8",
                    "verse": "Sapagkat alam ninyong gagantimpalaan ng Panginoon ang bawat mabuting gawa ninuman, maging siya man ay alipin o malaya."
                },
                "9": {
                    "verse_nr": "9",
                    "verse": "Mga amo, maging mabait kayo sa inyong mga alipin at huwag silang pagbabantaan. Huwag ninyong kalilimutan na kayo&#39;y parehong alipin ng iisang Panginoon na nasa langit, at pantay ang kanyang pagtingin sa inyo."
                },
                "10": {
                    "verse_nr": "10",
                    "verse": "Mga Sandatang Kaloob ng Diyos - Bilang pagwawakas, magpakatibay kayo sa kalakasang galing sa Panginoon at sa kanyang dakilang kapangyarihan."
                },
                "11": {
                    "verse_nr": "11",
                    "verse": "Isuot ninyo ang buong kasuotang pandigma na kaloob ng Diyos, upang mapaglabanan ninyo ang mga pakana ng diyablo."
                },
                "12": {
                    "verse_nr": "12",
                    "verse": "Sapagkat hindi tayo nakikipaglaban sa mga tao, kundi sa mga pinuno, sa mga maykapangyarihan, sa mga tagapamahala ng kadilimang umiiral sa sanlibutang ito, sa mga hukbong espirituwal ng kasamaan sa himpapawid."
                },
                "13": {
                    "verse_nr": "13",
                    "verse": "Kaya&#39;t gamitin ninyo ang kasuotang pandigma na mula sa Diyos. Sa gayon, makakatagal kayo sa pakikipaglaban pagdating ng araw na sumalakay ang masama, upang pagkatapos ng labanan ay matatag pa rin kayong nakatayo."
                },
                "14": {
                    "verse_nr": "14",
                    "verse": "Kaya&#39;t maging handa kayo. Ibigkis sa inyong baywang ang sinturon ng katotohanan, at isuot sa dibdib ang baluti ng katuwiran;"
                },
                "15": {
                    "verse_nr": "15",
                    "verse": "isuot ninyo ang sapatos ng pagiging handa sa pangangaral ng Magandang Balita ng kapayapaan."
                },
                "16": {
                    "verse_nr": "16",
                    "verse": "Lagi ninyong gawing panangga ang pananampalataya, na siyang papatay sa lahat ng nagliliyab na palaso ng diyablo."
                },
                "17": {
                    "verse_nr": "17",
                    "verse": "Isuot ninyo ang helmet ng kaligtasan, at gamitin ang tabak ng Espiritu, na walang iba kundi ang Salita ng Diyos."
                },
                "18": {
                    "verse_nr": "18",
                    "verse": "Manalangin kayo sa lahat ng pagkakataon, humiling at sumamo sa patnubay ng Espiritu. Lagi kayong maging handa, at patuloy na ipanalangin ang lahat ng hinirang ng Diyos."
                },
                "19": {
                    "verse_nr": "19",
                    "verse": "Ipanalangin din ninyong ako&#39;y pagkalooban ng wastong pananalita upang buong tapang kong maipahayag ang hiwaga ng Magandang Balitang ito."
                },
                "20": {
                    "verse_nr": "20",
                    "verse": "Dahil sa Magandang Balitang ito, ako&#39;y isinugo, at ngayo&#39;y nakabilanggo. Kaya&#39;t ipanalangin ninyong maipahayag ko ito nang buong tapang gaya ng nararapat."
                },
                "21": {
                    "verse_nr": "21",
                    "verse": "Mga Pangwakas na Bati - Si Tiquico, na mahal nating kapatid at tapat na lingkod ng Panginoon, ang magbabalita sa inyo ng lahat ng bagay tungkol sa aking kalagayan at ginagawa."
                },
                "22": {
                    "verse_nr": "22",
                    "verse": "Kaya&#39;t isinusugo ko siya sa inyo upang malaman ninyo ang aming kalagayan, at upang palakasin ang inyong loob."
                },
                "23": {
                    "verse_nr": "23",
                    "verse": "Nawa&#39;y ipagkaloob ng Diyos Ama at ng Panginoong Jesu-Cristo sa lahat ng mga kapatid ang kapayapaan at ang pag-ibig na kalakip ng pananampalataya."
                },
                "24": {
                    "verse_nr": "24",
                    "verse": "Ang kagandahang-loob ng Diyos ay sumainyong lahat na umiibig nang walang maliw sa ating Panginoong Jesu-Cristo."
                }
            }
        }
    }
}