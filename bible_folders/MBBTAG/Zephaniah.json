{
    "version": "MBBTAG",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Araw ng Paghatol ni Yahweh - Ang aklat na ito ay naglalaman ng mga pahayag ni Yahweh sa pamamagitan ni Propeta Zefanias, anak ni Cusi at apo ni Gedalias; si Gedalias ay anak ni Amarias at apo ni Hezekias. Tinanggap ni Zefanias ang pahayag na ito nang si Josias na anak ni Ammon ang hari sa Juda."
                },
                "2": {
                    "verse_nr": "2",
                    "verse": "\u201cWawasakin ko ang lahat ng bagay sa balat ng lupa,\u201d sabi ni Yahweh."
                },
                "3": {
                    "verse_nr": "3",
                    "verse": "\u201cPupuksain ko ang lahat ng tao at hayop; papatayin ko ang mga ibon sa himpapawid at ang mga isda sa dagat. Ibabagsak ko ang masasama; lilipulin ko ang sangkatauhan sa balat ng lupa,\u201d sabi ni Yahweh."
                },
                "4": {
                    "verse_nr": "4",
                    "verse": "\u201cPaparusahan ko ang lahat ng mamamayan ng Juda at ng Jerusalem. Wawasakin ko rin sa dakong ito ang mga nalalabing bakas ng pagsamba kay Baal at lubusan nang malilimutan ang mga paring naglilingkod sa mga diyus-diyosan."
                },
                "5": {
                    "verse_nr": "5",
                    "verse": "Kabilang dito ang mga umaakyat sa kanilang bubungan upang sumamba sa araw, sa buwan at sa mga bituin. Ang mga taong kunwa&#39;y nanunumpa sa pangalan ni Yahweh ngunit sa pangalan naman pala ni Milcom;"
                },
                "6": {
                    "verse_nr": "6",
                    "verse": "silang mga tumalikod na sa paglilingkod kay Yahweh at hindi na humihingi ng patnubay sa kanya.\u201d"
                },
                "7": {
                    "verse_nr": "7",
                    "verse": "Tumahimik kayo sa harapan ng Panginoong Yahweh! Sapagkat malapit nang dumating ang araw ni Yahweh. Inihanda na niya ang kanyang bayan upang ialay, at inanyayahan niya ang kanyang mga panauhin upang wasakin ang Juda."
                },
                "8": {
                    "verse_nr": "8",
                    "verse": "Sa araw na iyon, sasabihin ni Yahweh, \u201cPaparusahan ko ang mga pinuno at ang mga anak ng hari, gayundin ang lahat ng tumutulad sa pananamit ng mga dayuhan."
                },
                "9": {
                    "verse_nr": "9",
                    "verse": "Paparusahan ko rin ang mga sumasamba sa mga diyus-diyosan, gayundin ang mga nagnanakaw at pumapatay upang may mailagay lamang sa bahay ng kanilang panginoon.\u201d"
                },
                "10": {
                    "verse_nr": "10",
                    "verse": "Sinabi rin ni Yahweh, \u201cSa araw na iyon, maririnig ang malakas na pagtangis ng mga tao sa pintuang tinatawag na Isda, mga panaghoy mula sa bagong bahagi ng lunsod, at malalakas na ingay dahil sa pagguho ng mga gusali sa mga burol."
                },
                "11": {
                    "verse_nr": "11",
                    "verse": "Tumangis kayo, mga naninirahan sa mababang lugar ng lunsod! Patay nang lahat ang mga mangangalakal; ang mga nagtitimbang ng pilak ay wala na."
                },
                "12": {
                    "verse_nr": "12",
                    "verse": "\u201cSa panahong iyon ay gagamit ako ng ilawan upang halughugin ang Jerusalem. Paparusahan ko ang mga taong labis na nagtitiwala sa sarili at nagsasabing, \u2018Si Yahweh ay walang gagawin para sa ating ikabubuti o ikasasam\u00e2.\u2019"
                },
                "13": {
                    "verse_nr": "13",
                    "verse": "Sasamsamin ang kanilang kayamanan, at sisirain ang kanilang mga bahay. Magtatayo sila ng mga bahay ngunit hindi nila matitirhan; magtatanim sila ng mga ubas ngunit hindi sila makakatikim ng alak nito.\u201d"
                },
                "14": {
                    "verse_nr": "14",
                    "verse": "Malapit na ang dakilang araw ni Yahweh, at ito&#39;y mabilis na dumarating. Kapaitan ang dulot ng araw na iyon; maging ang matatapang ay iiyak nang malakas."
                },
                "15": {
                    "verse_nr": "15",
                    "verse": "Iyon ay araw ng poot, ligalig at dalamhati, araw ng pagkasira at pagkawasak, araw ng kadiliman at kalungkutan, araw ng maitim at makakapal na ulap."
                },
                "16": {
                    "verse_nr": "16",
                    "verse": "Araw ng pagtunog ng trumpeta at ng sigawan ng mga sumasalakay sa mga napapaderang lunsod at nagtataasang tore."
                },
                "17": {
                    "verse_nr": "17",
                    "verse": "Padadalhan ko ng matinding kalungkutan ang mga tao; lalakad sila na parang bulag, sapagkat nagkasala sila laban kay Yahweh. Mabubuhos na parang tubig ang kanilang dugo, at mangangalat ang kanilang bangkay na parang basura."
                },
                "18": {
                    "verse_nr": "18",
                    "verse": "Hindi sila maililigtas ng kanilang pilak o ginto sa araw ng poot ni Yahweh. Matutupok sa apoy ng kanyang mapanibughuing poot ang buong daigdig, sapagkat bigla niyang wawasakin ang lahat ng naninirahan sa lupa."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Panawagan na Magsisi - Magtipun-tipon kayo at magpulong, bansang walang-hiya!"
                },
                "2": {
                    "verse_nr": "2",
                    "verse": "Bago kayo ipadpad na gaya ng ipang tinatangay ng hangin, bago ninyo lasapin ang matinding galit ni Yahweh, bago dumating sa inyo ang araw ng kanyang poot."
                },
                "3": {
                    "verse_nr": "3",
                    "verse": "Manumbalik kayo kay Yahweh, kayong mapagpakumbaba, kayong sumusunod sa kanyang kautusan. Gawin ninyo ang tama at kayo&#39;y magpakumbaba kay Yahweh, baka sakaling kayo&#39;y makaligtas sa parusa sa araw na iyon!"
                },
                "4": {
                    "verse_nr": "4",
                    "verse": "Hahatulan ang mga Bansa sa Paligid ng Israel - Walang matitira sa lunsod ng Gaza, at walang matitira sa lunsod ng Ashkelon. Ang mga taga-Asdod ay palalayasin sa katanghaliang-tapat, at itataboy ang mga taga-Ekron."
                },
                "5": {
                    "verse_nr": "5",
                    "verse": "Kahabag-habag kayong naninirahan sa mga baybay-dagat, kahabag-habag kayo, mga Queretita! Ang salita ni Yahweh ay laban sa iyo, O taga-Canaan, lupain ng mga Filisteo; lilipulin kong lahat ang inyong mga mamamayan."
                },
                "6": {
                    "verse_nr": "6",
                    "verse": "At ang baybay-dagat ay magiging pastulan, tahanan ng mga pastol at silungan ng mga kawan."
                },
                "7": {
                    "verse_nr": "7",
                    "verse": "Ang baybay-dagat ay titirhan ng mga hindi namatay sa lahi ni Juda; doon sila magpapastol, at pagsapit ng gabi, sila&#39;y matutulog sa mga bahay sa Ashkelon. Sapagkat makakasama nila si Yahweh na kanilang Diyos at ibabalik ang kanilang mga kayamanan."
                },
                "8": {
                    "verse_nr": "8",
                    "verse": "\u201cNarinig ko ang pangungutya ng Moab, at ang paghamak ng mga Ammonita; iniinsulto nila ang aking bayan at ipinagmamalaking sasakupin ang kanilang lupain.\u201d"
                },
                "9": {
                    "verse_nr": "9",
                    "verse": "Kaya nga&#39;t sabi ni Yahweh na Makapangyarihan sa lahat, ang Diyos ng Israel, \u201cIsinusumpa kong mawawasak ang Moab tulad ng Sodoma, at ang Ammon, tulad ng Gomorra. Ang lupain nila&#39;y mapupuno ng dawag, at hindi na ito mapapakinabangan kailanman. Sasamsaman sila ng mga nakaligtas sa aking bayan, at aangkinin ang kanilang lupain.\u201d"
                },
                "10": {
                    "verse_nr": "10",
                    "verse": "Ito ang parusa sa kanilang kapalaluan, at sa paghamak nila sa bayan ni Yahweh."
                },
                "11": {
                    "verse_nr": "11",
                    "verse": "Sisindakin sila ni Yahweh. Pawawalang-kabuluhan niya ang mga diyus-diyosan ng sanlibutan; at siya ang sasambahin ng lahat ng bansa, sa kani-kanilang lupain."
                },
                "12": {
                    "verse_nr": "12",
                    "verse": "Kayong mga taga-Etiopia ay mamamatay rin sa digmaan."
                },
                "13": {
                    "verse_nr": "13",
                    "verse": "Sa kapangyarihan ni Yahweh ay wawasakin ang Asiria; ibabagsak niya ang Nineve, at ito&#39;y matutulad sa isang disyerto."
                },
                "14": {
                    "verse_nr": "14",
                    "verse": "Maninirahan dito ang mga kawan, at ang lahat ng uri ng mga hayop sa parang. Ang mga buwitre ay magpupugad sa mga sirang haligi at huhuni ang mga kuwago sa may tapat ng bintana; gayundin ang mga uwak sa may pintuan, sapagkat malalantad ang mga kahoy na sedar."
                },
                "15": {
                    "verse_nr": "15",
                    "verse": "Ito ang mangyayari sa palalong lunsod na hindi nababahala, at nagsasabing, \u201cWala nang hihigit pa sa akin!\u201d Anong laking kasawian ang kanyang sinapit; naging tirahan siya ng mababangis na hayop! Kukutyain siya at pandidirihan ng lahat ng magdaraan doon."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Kapahamakan at Katubusan ng Israel - Mapapahamak ang mapaghimagsik na lunsod ng Jerusalem, punung-puno ng mga makasalanan at ng mga pinunong mapang-api."
                },
                "2": {
                    "verse_nr": "2",
                    "verse": "Hindi ito sumusunod kay Yahweh at ayaw tumanggap ng kanyang pagtutuwid. Wala itong tiwala sa kanya, at ayaw nitong lumapit sa Diyos upang humingi ng tulong."
                },
                "3": {
                    "verse_nr": "3",
                    "verse": "Ang kanyang mga pinuno ay parang mga leong umuungal; ang mga hukom nama&#39;y parang mga asong-gubat sa gabi, na sa pagsapit ng umaga&#39;y walang itinitira kahit na buto."
                },
                "4": {
                    "verse_nr": "4",
                    "verse": "Ang kanyang mga propeta ay di mapagkakatiwalaan at mapanganib; ang kanyang mga pari ay lapastangan sa mga bagay na sagrado; at binabaluktot ang kautusan para sa kanilang kapakinabangan."
                },
                "5": {
                    "verse_nr": "5",
                    "verse": "Ngunit nasa lunsod pa rin si Yahweh; doo&#39;y pawang tama ang kanyang ginawa at kailanma&#39;y hindi siya nagkakamali. Araw-araw ay walang tigil niyang ipinapakita ang kanyang katarungan sa kanyang bayan, ngunit hindi pa rin nahihiya ang masasama sa paggawa ng kasalanan."
                },
                "6": {
                    "verse_nr": "6",
                    "verse": "\u201cNilipol ko na ang mga bansa; winasak ko na ang kanilang mga tore at kuta. Sinira ko na ang kanilang mga lansangan, kaya&#39;t wala ni isa mang doo&#39;y dumaraan. Giba na ang mga lunsod nila, wala nang naninirahan doon,\u201d sabi ni Yahweh."
                },
                "7": {
                    "verse_nr": "7",
                    "verse": "Kaya&#39;t nasabi ko, \u201cTiyak na matatakot na siya sa akin, tatanggap na siya ng aking pagtutuwid. Hindi na niya ipagwawalang-bahala ang mga paalala ko. Ngunit lalo pa siyang nasabik gumawa ng masama.\u201d"
                },
                "8": {
                    "verse_nr": "8",
                    "verse": "\u201cKaya&#39;t hintayin ninyo ako,\u201d sabi ni Yahweh, \u201chintayin ninyo ang araw ng aking pag-uusig. Sapagkat ipinasya kong tipunin, ang mga bansa at ang mga kaharian, upang idarang sila sa init ng aking galit, sa tindi ng aking poot; at ang buong lupa ay matutupok sa apoy ng aking poot."
                },
                "9": {
                    "verse_nr": "9",
                    "verse": "\u201cOo, sa panahong iyon ay babaguhin ko ang pananalita ng mga tao, at bibigyan ko sila ng dilang malinis, upang sa kay Yahweh lamang manalangin at sumamba at buong pagkakaisang maglingkod sa kanya."
                },
                "10": {
                    "verse_nr": "10",
                    "verse": "Mula sa kabilang panig ng mga ilog ng Etiopia, ang aking nangalat na bayan, ay sasamba sa akin at magdadala ng kanilang handog."
                },
                "11": {
                    "verse_nr": "11",
                    "verse": "\u201cSa araw na iyon ay hindi na kayo mapapahiya sa ginawa ninyong paghihimagsik sa akin, sapagkat aalisin ko ang mga mapagmataas, at hindi na kayo maghihimagsik sa aking banal na bundok."
                },
                "12": {
                    "verse_nr": "12",
                    "verse": "Iiwan ko roon ang mga taong mapagpakumbaba; lalapit sila sa akin upang magpatulong."
                },
                "13": {
                    "verse_nr": "13",
                    "verse": "Hindi na gagawa ng kasamaan ang mga nakaligtas sa Israel; hindi na sila magsisinungaling ni mandaraya man. Uunlad ang kanilang buhay at magiging panatag; wala na silang katatakutan.\u201d"
                },
                "14": {
                    "verse_nr": "14",
                    "verse": "Isang Awit ng Kagalakan - Umawit ka nang malakas, Lunsod ng Zion! Sumigaw ka, Israel! Magalak ka ng buong puso, Lunsod ng Jerusalem!"
                },
                "15": {
                    "verse_nr": "15",
                    "verse": "Ang iyong kaparusahan ay inalis na ni Yahweh, at pinalayas na niya ang iyong mga kaaway. Nasa kalagitnaan mo si Yahweh, ang Hari ng Israel, wala nang kasawiang dapat pang katakutan."
                },
                "16": {
                    "verse_nr": "16",
                    "verse": "Sa araw na iyon ay sasabihin sa Jerusalem, \u201cHuwag kang matakot, Zion; huwag kang panghinaan ng loob."
                },
                "17": {
                    "verse_nr": "17",
                    "verse": "Nasa piling mo si Yahweh na iyong Diyos, at ang kanyang kapangyarihan ang magbibigay sa iyo ng tagumpay. Siya ay magagalak sa iyo at ang pag-ibig niya ang magbibigay sa iyo ng bagong buhay. Masaya siyang aawit sa laki ng kagalakan,"
                },
                "18": {
                    "verse_nr": "18",
                    "verse": "gaya ng nagdiriwang sa isang kapistahan. Ililigtas kita sa iyong kapahamakan, upang huwag mo nang maranasan ang kahihiyan."
                },
                "19": {
                    "verse_nr": "19",
                    "verse": "Sa panahong iyon ay haharapin ko ang mga umapi sa iyo. Titipunin ko ang mga itinakwil, papalitan ko ng karangalan ang kanilang mga kahihiyan, at gagawin ko silang tanyag sa buong daigdig."
                },
                "20": {
                    "verse_nr": "20",
                    "verse": "Sa panahong iyon, kayo&#39;y aking titipunin at ibabalik sa inyong tahanan. Gagawin ko kayong bantog sa buong daigdig, at muli kong ibabalik ang inyong kayamanan at kasaganaan.\u201d Si Yahweh ang nagsabi nito."
                }
            }
        }
    }
}