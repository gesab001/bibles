{
    "version": "MBBTAG",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Pagdadalamhati ng Jerusalem - O anong lungkot ng lunsod na dating matao! Siya na dating bantog sa buong mundo ngayo&#39;y tulad na ng isang balo; siya na dating pangunahing lunsod ngayon ay isa nang lingkod!"
                },
                "2": {
                    "verse_nr": "2",
                    "verse": "Buong kapaitan siyang umiiyak sa magdamag, ang mga mata&#39;y laging luhaan; lumayo na ang lahat at walang natira kahit isa upang umaliw sa kanya. Ang dati niyang mga kaibigan ngayon ay naging mga kaaway na."
                },
                "3": {
                    "verse_nr": "3",
                    "verse": "Ang mga taga-Juda&#39;y nabihag at dumanas ng kalungkutan at sapilitang paglilingkod. Sa pananahanan nila sa gitna ng mga bansa&#39;y hindi man lamang sila makapagpahinga. Napapaligiran sila ng mga kaaway, walang paraan para makatakas."
                },
                "4": {
                    "verse_nr": "4",
                    "verse": "Malungkot ang mga landas patungong Jerusalem, pagkat wala nang dumadalo sa kanyang mga takdang kapistahan. Wala nang nagdaraan sa kanyang mga pintuang-bayan; dumaraing at nagbubuntong-hininga ang kanyang mga pari, pinagmamalupitan ang mga dalagang mang-aawit sa templo. Napakapait ng sinapit niya!"
                },
                "5": {
                    "verse_nr": "5",
                    "verse": "Naging panginoon niya ang kanyang mga kaaway, pinapaghirap siya ni Yahweh dahil sa marami niyang kasalanan. Wala na ang kanyang mga anak, sila&#39;y dinalang-bihag ng kaaway."
                },
                "6": {
                    "verse_nr": "6",
                    "verse": "Naparam na ang karangyaan ng Jerusalem. Ang kanyang mga pinuno&#39;y parang mga usang di makasumpong ng pastulan; nanghihina na sa pag-iwas sa mga humahabol sa kanila."
                },
                "7": {
                    "verse_nr": "7",
                    "verse": "Ngayong ang mga taga-Jerusalem ay nasa panahon ng pagdadalamhati at paggala, nagugunita nila ang maliligayang araw na nagdaan. Nang mahulog sila sa kamay ng kaaway ay walang sinumang sa kanila&#39;y umalalay; nang sila&#39;y bumagsak, sila&#39;y kinutya ng mga sumakop sa kanila."
                },
                "8": {
                    "verse_nr": "8",
                    "verse": "Mabigat ang nagawang kasalanan ng Jerusalem, kaya&#39;t siya&#39;y naging katatawanan; itinatakwil na siya ng mga pumupuri noon sa kanya. Sa matinding kahihiyan mukha&#39;y tinakpan, sa isang sulok nanaghoy na lamang."
                },
                "9": {
                    "verse_nr": "9",
                    "verse": "Ang kanyang karumhan ay di maikakaila, malagim ang kanyang pagbagsak at wala man lamang umaliw sa kanya. Nagtagumpay ang kanyang mga kaaway at siya&#39;y dumulog kay Yahweh."
                },
                "10": {
                    "verse_nr": "10",
                    "verse": "Sinamsam ng mga kaaway ang lahat niyang kayamanan; ang mga di-dapat pumasok na mga taga-ibang bayan, ang banal na Templo&#39;y kanilang nilapastangan."
                },
                "11": {
                    "verse_nr": "11",
                    "verse": "Dumaraing ang lahat ng kanyang mamamayan sa paghahanap ng pagkain; ipinagpapalit nila ng pagkain ang kanilang mga kayamanan para lamang mabuhay. \u201cYahweh, masdan po ninyo kami. Mahabag ka sa aming kalagayan!\u201d"
                },
                "12": {
                    "verse_nr": "12",
                    "verse": "\u201cWala ba kayong pakialam, mga nagdaraan? Hirap na ganito&#39;y inyo na bang naranasan? Ito&#39;y parusa ni Yahweh dahil sa kanyang matinding poot."
                },
                "13": {
                    "verse_nr": "13",
                    "verse": "\u201cNagpababa siya ng apoy mula sa itaas; nanuot ito sa aking mga buto; sa nilagay na bitag, doon ako&#39;y nahulog, isang matinding hirap sa aki&#39;y pinalasap."
                },
                "14": {
                    "verse_nr": "14",
                    "verse": "\u201cInipon niya ang lahat kong pagkakasala at ito&#39;y ipinapasan sa akin; dahil sa bigat nito&#39;y unti-unting nauubos ang aking lakas. Ako&#39;y ibinigay ni Yahweh sa aking mga kalaban at aking sarili&#39;y hindi ko man lang matulungan."
                },
                "15": {
                    "verse_nr": "15",
                    "verse": "\u201cTinawanan lang ni Yahweh ang magigiting kong kawal. Nagpadala siya ng isang hukbo upang lipulin ang mga kabataang lalaki. Dinurog niya ang buong bayan, parang ubas sa pisaan."
                },
                "16": {
                    "verse_nr": "16",
                    "verse": "\u201cDahil dito, hindi mapigil ang pagdaloy ng aking luha, walang makaaliw sa akin ni makapagpalakas ng aking loob. Nagtagumpay ang aking kalaban, kawawang mga anak, iniwan silang wasak."
                },
                "17": {
                    "verse_nr": "17",
                    "verse": "\u201cAko&#39;y nagpasaklolo ngunit walang tumulong sa akin, inatasan ni Yahweh ang mga karatig-bansa upang ako&#39;y gawing isang kawawa, kaya ako&#39;y nagmistulang maruming basahan."
                },
                "18": {
                    "verse_nr": "18",
                    "verse": "\u201cNasa panig ng katuwiran si Yahweh, ako ang naghimagsik laban sa kanyang salita; ngunit makinig kayo, mga bansa, at tingnan ninyo ang aking paghihirap; binihag ang aking kadalagahan at kabinataan."
                },
                "19": {
                    "verse_nr": "19",
                    "verse": "\u201cTinawag ko ang aking mga kakampi ngunit hindi nila ako tinulungan; namatay ang aking mga pari at mga pinuno ng lunsod, sa paghahanap ng pagkaing magpapanumbalik ng kanilang lakas."
                },
                "20": {
                    "verse_nr": "20",
                    "verse": "\u201cMasdan mo ako, O Yahweh, sapagkat labis akong nababagabag. Naliligalig ang aking kaluluwa, ako&#39;y lubhang naguguluhan, sapagkat naging mapaghimagsik ako. Kabi-kabila ang patayan, sa loob at labas ng kabahayan."
                },
                "21": {
                    "verse_nr": "21",
                    "verse": "\u201cPakinggan mo ang aking daing; walang umaaliw sa akin. Natuwa pa nga ang mga kaaway ko sa ginawa mo sa akin. Madaliin mo ang araw na iyong ipinangako, na sila&#39;y magiging gaya ko rin."
                },
                "22": {
                    "verse_nr": "22",
                    "verse": "\u201cHatulan mo sila sa kanilang kasamaan; pahirapan mo sila, tulad ng pagpapahirap mo sa akin dahil sa aking mga pagsalangsang; napapahimutok ako sa tindi ng hirap at para akong kandilang nauupos.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Pinarusahan ni Yahweh ang Jerusalem - Sa matinding galit ni Yahweh, ipinahiya niya ang Zion! Ibinagsak niya ang karangalan ng Israel; sa araw ng kanyang poot nakalimutan niyang Zion ang kanyang tuntungan."
                },
                "2": {
                    "verse_nr": "2",
                    "verse": "Walang awang winasak ni Yahweh ang lahat ng nayon ni Jacob; sinira niya ang matitibay na kuta ng Juda; ang kaharian at mga pinuno nito&#39;y kanyang ibinagsak at inilagay sa kahihiyan."
                },
                "3": {
                    "verse_nr": "3",
                    "verse": "Sa tindi ng kanyang galit ay iginupo niya ang hukbo ng Israel; hindi niya kami tinulungan nang dumating ang kaaway. Nag-aalab ang galit niya sa amin, gaya ng paglamon ng apoy sa buong paligid."
                },
                "4": {
                    "verse_nr": "4",
                    "verse": "Para siyang kaaway, tinudla niya kami ng pana, at nilipol ang lahat ng kinalulugdan nami&#39;t ipinagmamalaking mamamayan. Ibinuhos niya sa Jerusalem ang tindi ng kanyang galit, parang isang apoy na sa kanya&#39;y tumupok."
                },
                "5": {
                    "verse_nr": "5",
                    "verse": "Tulad ng kaaway, winasak ni Yahweh ang Israel. Giniba niya ang mga palasyo at lahat ng kuta; inilagay niya ang Juda sa walang katapusang pagdadalamhati."
                },
                "6": {
                    "verse_nr": "6",
                    "verse": "Pinaguho niya ang tabernakulo nito gaya ng isang halamanan; winakasan ni Yahweh ang mga itinakdang pista at Araw ng Pamamahinga, at itinakwil niya ang mga hari at mga pari dahil ang kanyang galit ay matindi."
                },
                "7": {
                    "verse_nr": "7",
                    "verse": "Itinakwil ni Yahweh ang kanyang altar, tinalikuran ang kanyang templo; ipinagiba niya sa mga kaaway ang mga pader nito. Dahil sa kanilang tagumpay, nagkaingay sa tuwa ang mga kaaway sa lugar na dati&#39;y buong galak naming pinagdarausan ng pagsamba."
                },
                "8": {
                    "verse_nr": "8",
                    "verse": "Ipinasya ni Yahweh na wasakin ang pader ng Zion, itinakda niya ang ganap na pagkasira nito; hindi niya iniurong ang kanyang balak na pagwasak. Ngayon, ang muog at ang kuta ay nakaguho."
                },
                "9": {
                    "verse_nr": "9",
                    "verse": "Gumuho na rin ang mga pintuang-bayan, bali ang mga panara nito, pati na rin ang mga tarangkahan. Nangalat sa mga bansa ang kanyang hari at mga pinuno; wala nang kautusang umiiral, at wala na ring pangitain mula kay Yahweh ang kanyang mga propeta."
                },
                "10": {
                    "verse_nr": "10",
                    "verse": "Tahimik na nakalugmok sa lupa ang pinuno ng Jerusalem; naglagay sila ng abo sa ulo at nakasuot ng damit-panluksa. Ang mga dalaga sa Jerusalem ay nakaluhod, ang mukha&#39;y halos sayad sa lupa."
                },
                "11": {
                    "verse_nr": "11",
                    "verse": "Namumugto ang mga mata ko sa kaiiyak. Bagbag na bagbag ang aking kalooban. Matindi ang pagdadalamhati ko dahil sa kapahamakang sinapit ng aking bayan; nakahandusay sa mga lansangan ang mga bata at ang mga sanggol."
                },
                "12": {
                    "verse_nr": "12",
                    "verse": "Nag-iiyakan sila at patuloy na humihingi ng pagkain at inumin. Nanlulupaypay sila na parang mga sugatan sa mga lansangan. Unti-unting nangangapos ang mga hininga sa kandungan ng kanilang mga ina."
                },
                "13": {
                    "verse_nr": "13",
                    "verse": "Ano ang masasabi ko sa iyo, O Jerusalem, Jerusalem, lunsod na pinakamamahal ko? Saan kita maitutulad upang ika&#39;y aking maaliw? Sapagkat sinlawak ng dagat ang iyong kasiraan; tila wala nang pag-asa."
                },
                "14": {
                    "verse_nr": "14",
                    "verse": "Ang sinasabi ng inyong mga propeta ay pawang kasinungalingan. Dinadaya nila kayo sa hindi nila paglalantad ng inyong kasamaan. Pinapaniwala nila kayo na hindi na ninyo kailangang magsisi sa inyong mga kasalanan."
                },
                "15": {
                    "verse_nr": "15",
                    "verse": "O lunsod ng Jerusalem, hinahamak ka&#39;t pinagtatawanan ng lahat ng nagdaraan. Sinasabi nila, \u201cIto ba ang lunsod na huwaran ng kagandahan? Ito ba ang kagalakan ng lahat ng bansa?\u201d"
                },
                "16": {
                    "verse_nr": "16",
                    "verse": "Iniismiran ka ng iyong mga kaaway at kanilang sinasabi, \u201cNawasak na rin natin siya! Sa wakas bumagsak din siya sa ating mga kamay.\u201d"
                },
                "17": {
                    "verse_nr": "17",
                    "verse": "Isinagawa nga ni Yahweh ang kanyang balak; tinupad niya ang kanyang banta. Walang awa niya tayong winasak; pinagtagumpay niya ang ating kaaway at dinulutan ng kagalakan sa paglupig sa atin."
                },
                "18": {
                    "verse_nr": "18",
                    "verse": "Dumaing ka nang malakas kay Yahweh, Jerusalem. Araw-gabi, hayaan mong umagos ang iyong luha gaya ng ilog; huwag kang tumigil sa iyong pag-iyak."
                },
                "19": {
                    "verse_nr": "19",
                    "verse": "Bumangon ka&#39;t humiyaw nang paulit-ulit sa magdamag, sa bawat pagsisimula ng oras ng pagbabantay. Tulad ng tubig, ibuhos mo sa harapan ni Yahweh ang laman ng iyong puso! Itaas mo sa kanya ang iyong mga kamay alang-alang sa iyong mga anak; nanlulupaypay sila sa gutom, nakahandusay sa mga lansangan."
                },
                "20": {
                    "verse_nr": "20",
                    "verse": "Yahweh, tingnan mo kung sino ang iyong pinaparusahan. Matuwid bang kainin ng mga babae ang kanilang supling, na sa kanila rin naman nanggaling? O dapat bang patayin sa templo ang pari at ang propeta?"
                },
                "21": {
                    "verse_nr": "21",
                    "verse": "Naghambalang sa mga lansangan ang patay, bata&#39;t matanda, dalaga&#39;t binata. Nilipol mo sila nang araw na ikaw ay magalit; walang awa mo silang pinatay."
                },
                "22": {
                    "verse_nr": "22",
                    "verse": "Aking mga kalaban iyong inanyayahan; tuwang-tuwa sila na para bang nasa pistahan. Kaya ang mga anak kong inaruga sa mga kaaway ko&#39;y pinapuksa, dahil sa araw na iyon galit mo&#39;y matindi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Parusa, Pagsisisi at Pag-asa - Naranasan ko kung gaano kahirap ang maparusahan ng Diyos."
                },
                "2": {
                    "verse_nr": "2",
                    "verse": "Itinaboy niya ako sa lugar na wala kahit bahagyang liwanag."
                },
                "3": {
                    "verse_nr": "3",
                    "verse": "Walang awa niya akong hinahampas sa buong maghapon."
                },
                "4": {
                    "verse_nr": "4",
                    "verse": "Tadtad ng sugat ang buo kong katawan at bali-bali ang aking mga buto."
                },
                "5": {
                    "verse_nr": "5",
                    "verse": "Ibinilanggo niya ako sa kalungkutan at pagdurusa."
                },
                "6": {
                    "verse_nr": "6",
                    "verse": "Isinadlak niya ako sa kadiliman, laging nasa bingit ng kamatayan."
                },
                "7": {
                    "verse_nr": "7",
                    "verse": "Ginapos niya ako para hindi makatakas, pinalibutan ako ng pader na mataas."
                },
                "8": {
                    "verse_nr": "8",
                    "verse": "Nanambitan man ako at humingi ng tulong, hindi niya dininig ang aking dalangin."
                },
                "9": {
                    "verse_nr": "9",
                    "verse": "Susuray-suray ako sa tindi ng hirap, at kahit saan ako bumaling ay may pader na nakaharang."
                },
                "10": {
                    "verse_nr": "10",
                    "verse": "Siya&#39;y parang osong nag-aabang sa akin; at parang leong nag-aantay."
                },
                "11": {
                    "verse_nr": "11",
                    "verse": "Hinabol niya ako saka niluray; at iniwang nakahandusay."
                },
                "12": {
                    "verse_nr": "12",
                    "verse": "Iniakma niya ang kanyang pana, at ako ang ginawang tudlaan."
                },
                "13": {
                    "verse_nr": "13",
                    "verse": "Tinamaan ako sa aking puso ng kanyang mga palaso."
                },
                "14": {
                    "verse_nr": "14",
                    "verse": "Buong araw ako&#39;y pinagtatawanan; sa mga kwentuhan ako ay biruan."
                },
                "15": {
                    "verse_nr": "15",
                    "verse": "Pawang kapaitan at kalungkutan ang ipinalasap niya sa akin."
                },
                "16": {
                    "verse_nr": "16",
                    "verse": "Inginudngod niya sa lupa ang aking mukha at idinikdik sa bato ang aking bibig."
                },
                "17": {
                    "verse_nr": "17",
                    "verse": "Naglaho sa akin ang bakas ng kalusugan, maging kapayapaan at kaligayahan man."
                },
                "18": {
                    "verse_nr": "18",
                    "verse": "Kaya&#39;t sinasabi ko, \u201cNawala na ang aking lakas at ang aking pag-asa kay Yahweh.\u201d"
                },
                "19": {
                    "verse_nr": "19",
                    "verse": "Simpait ng apdo ang alalahanin sa aking paghihirap at kabiguan."
                },
                "20": {
                    "verse_nr": "20",
                    "verse": "Lagi ko itong naaalaala, at ako&#39;y labis na napipighati."
                },
                "21": {
                    "verse_nr": "21",
                    "verse": "Gayunma&#39;y nanunumbalik ang aking pag-asa kapag naalala kong:"
                },
                "22": {
                    "verse_nr": "22",
                    "verse": "Pag-ibig mo, Yahweh, ay hindi nagmamaliw; kahabagan mo&#39;y walang kapantay."
                },
                "23": {
                    "verse_nr": "23",
                    "verse": "Ito ay laging sariwa bawat umaga; katapatan mo&#39;y napakadakila."
                },
                "24": {
                    "verse_nr": "24",
                    "verse": "Si Yahweh ay akin, sa kanya ako magtitiwala."
                },
                "25": {
                    "verse_nr": "25",
                    "verse": "Si Yahweh ay mabuti sa mga nananalig at umaasa sa kanya,"
                },
                "26": {
                    "verse_nr": "26",
                    "verse": "kaya&#39;t pinakamainam ang buong tiyagang umasa sa ating kaligtasang si Yahweh ang may dala."
                },
                "27": {
                    "verse_nr": "27",
                    "verse": "At mabuti sa isang tao na siya&#39;y matutong magtiyaga mula sa kanyang kabataan."
                },
                "28": {
                    "verse_nr": "28",
                    "verse": "Kung siya&#39;y palasapin ng kahirapan, matahimik siyang magtiis at maghintay;"
                },
                "29": {
                    "verse_nr": "29",
                    "verse": "siya&#39;y magpakumbaba sa harapan ni Yahweh, at huwag mawalan ng pag-asa."
                },
                "30": {
                    "verse_nr": "30",
                    "verse": "Tanggapin ang lahat ng pananakit at paghamak na kanyang daranasin."
                },
                "31": {
                    "verse_nr": "31",
                    "verse": "Mahabagin si Yahweh at hindi niya tayo itatakwil habang panahon."
                },
                "32": {
                    "verse_nr": "32",
                    "verse": "Bagaman siya&#39;y nagpaparusa, hindi naman nawawala ang kanyang pag-ibig."
                },
                "33": {
                    "verse_nr": "33",
                    "verse": "Hindi niya ikatutuwang tayo&#39;y saktan o pahirapan."
                },
                "34": {
                    "verse_nr": "34",
                    "verse": "Hindi nalilingid kay Yahweh kung naghihirap ang ating kalooban,"
                },
                "35": {
                    "verse_nr": "35",
                    "verse": "maging ang ating karapatan, kung tayo&#39;y pagkaitan."
                },
                "36": {
                    "verse_nr": "36",
                    "verse": "Kung ang katarungan ay hayagang tinutuya, siguradong si Yahweh ay hindi magpapabaya."
                },
                "37": {
                    "verse_nr": "37",
                    "verse": "Walang anumang bagay na mangyayari, nang hindi sa kapahintulutan ni Yahweh."
                },
                "38": {
                    "verse_nr": "38",
                    "verse": "Nasa kapangyarihan ng Kataas-taasang Diyos ang masama at mabuti."
                },
                "39": {
                    "verse_nr": "39",
                    "verse": "Bakit tayo magrereklamo kapag tayo&#39;y pinaparusahan kung dahil naman ito sa ating mga kasalanan?"
                },
                "40": {
                    "verse_nr": "40",
                    "verse": "Siyasatin nati&#39;t suriin ang ating pamumuhay, at tayo&#39;y manumbalik kay Yahweh!"
                },
                "41": {
                    "verse_nr": "41",
                    "verse": "Dumulog tayo sa Diyos at tayo&#39;y manalangin:"
                },
                "42": {
                    "verse_nr": "42",
                    "verse": "\u201cKami&#39;y nagkasala at naghimagsik, at hindi mo kami pinatawad."
                },
                "43": {
                    "verse_nr": "43",
                    "verse": "\u201cSa iyong matinding galit ay hinabol mo kami at walang awang pinatay."
                },
                "44": {
                    "verse_nr": "44",
                    "verse": "Ang galit mo&#39;y tila makapal na ulap na hindi malampasan ng aming mga dalangin."
                },
                "45": {
                    "verse_nr": "45",
                    "verse": "Ginawa mo kaming tambakan ng kasamaan ng sanlibutan."
                },
                "46": {
                    "verse_nr": "46",
                    "verse": "\u201cKinukutya kami ng aming mga kaaway;"
                },
                "47": {
                    "verse_nr": "47",
                    "verse": "nagdaan na kami sa pagkawasak at kapahamakan, naranasan namin ang mabingit sa panganib at manginig sa takot."
                },
                "48": {
                    "verse_nr": "48",
                    "verse": "Hindi mapigil ang pagbalong ng aking mga luha, dahil sa kapahamakang sinapit ng aking bayan."
                },
                "49": {
                    "verse_nr": "49",
                    "verse": "\u201cWalang tigil ang pagdaloy ng aking mga luha,"
                },
                "50": {
                    "verse_nr": "50",
                    "verse": "hanggang si Yahweh ay tumunghay mula sa langit at kami&#39;y lingapin."
                },
                "51": {
                    "verse_nr": "51",
                    "verse": "Nagdadalamhati ako dahil sa sinapit ng mga kababaihan sa aking lunsod."
                },
                "52": {
                    "verse_nr": "52",
                    "verse": "\u201cPara akong ibong binitag ng aking mga kaaway, gayong wala silang dahilan upang kamuhian ako."
                },
                "53": {
                    "verse_nr": "53",
                    "verse": "Ako&#39;y inihulog nila nang buh\u00e1y sa isang balon, at tinakpan ng bato ang bunganga nito."
                },
                "54": {
                    "verse_nr": "54",
                    "verse": "Lumubog ako sa tubig, at nasabi ko, \u2018Wala na akong pag-asang mabuhay pa.\u2019"
                },
                "55": {
                    "verse_nr": "55",
                    "verse": "\u201cO Yahweh, tinawag ko ang iyong pangalan nang ako&#39;y nasa kailaliman ng balon;"
                },
                "56": {
                    "verse_nr": "56",
                    "verse": "narinig mo ang aking samo, \u2018Huwag mong takpan ang iyong pandinig sa aking paghingi ng tulong!\u2019"
                },
                "57": {
                    "verse_nr": "57",
                    "verse": "Nilapitan mo ako nang ika&#39;y tawagan ko; sinabi mo sa akin, \u2018Huwag kang matakot!\u2019"
                },
                "58": {
                    "verse_nr": "58",
                    "verse": "\u201cTinulungan mo ako, Yahweh, at iniligtas mo ang aking buhay."
                },
                "59": {
                    "verse_nr": "59",
                    "verse": "Hindi kaila sa iyo ang kasamaang ginawa nila sa akin; bigyan mo ako ng katarungan."
                },
                "60": {
                    "verse_nr": "60",
                    "verse": "Nakita mo ang kanilang paghihiganti at masasamang balak laban sa akin."
                },
                "61": {
                    "verse_nr": "61",
                    "verse": "\u201cNarinig mo, Yahweh, ang pangungutya nila&#39;t mga pakana laban sa akin."
                },
                "62": {
                    "verse_nr": "62",
                    "verse": "Nagsasalita at nag-iisip laban sa akin ang mga kaaway ko."
                },
                "63": {
                    "verse_nr": "63",
                    "verse": "Mula umaga hanggang gabi kanilang panunuya&#39;y walang pasintabi."
                },
                "64": {
                    "verse_nr": "64",
                    "verse": "\u201cO Yahweh, parusahan mo sila, ayon sa kanilang ginawa."
                },
                "65": {
                    "verse_nr": "65",
                    "verse": "Pahirapan mo sila, at iyong sumpain; habulin mo sila at iyong lipulin!\u201d"
                },
                "66": {
                    "verse_nr": "66",
                    "verse": "Pahirapan mo sila, at iyong sumpain; habulin mo sila at iyong lipulin!\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Naganap ang Pagpaparusa sa Jerusalem - Kupas na ang kinang ng ginto, nagkalat sa lansangan ang mga bato ng Templo!"
                },
                "2": {
                    "verse_nr": "2",
                    "verse": "Ang mga ipinagmamalaking kabinataan ng Jerusalem ay kasinghalaga ng lantay na ginto, ngunit ngayon ay para na lamang putik na hinugisan ng magpapalayok."
                },
                "3": {
                    "verse_nr": "3",
                    "verse": "Kahit mga asong-gubat ay nagpapasuso ng kanilang mga tuta, subalit ang aking bayan ay naging malupit, gaya ng mga ostrits sa kanilang mga inakay."
                },
                "4": {
                    "verse_nr": "4",
                    "verse": "Namamatay sa gutom ang mga batang pasusuhin; namamalimos ang mga bata, ngunit walang magbigay ng pagkain."
                },
                "5": {
                    "verse_nr": "5",
                    "verse": "Ang mga taong dati&#39;y sagana sa pagkain dahil sa gutom ay namatay na rin. Ang dating mayayaman ay naghahalungkat, umaasang sa basurahan ay may mabubulatlat."
                },
                "6": {
                    "verse_nr": "6",
                    "verse": "Ang pagpaparusa sa aking bayan ay higit pa sa sinapit ng Sodoma na sa isang kisap-mata&#39;y winasak ng Diyos."
                },
                "7": {
                    "verse_nr": "7",
                    "verse": "Dati, ang aming mga pinuno ay matuwid at sindalisay ng yelo; sila&#39;y matipuno, malakas at malusog."
                },
                "8": {
                    "verse_nr": "8",
                    "verse": "Ngayo&#39;y mukha nila&#39;y sing-itim ng alkitran, kanilang mga bangkay sa Jerusalem ay naghambalang. Nangulubot na ang kanilang balat, parang kahoy na natuyo ang kanilang mga buto."
                },
                "9": {
                    "verse_nr": "9",
                    "verse": "Mabuting di hamak ang masawi ka sa digmaan kaysa naman sa gutom ikaw ay mamatay; at dahil walang makain, labis kang nanghina."
                },
                "10": {
                    "verse_nr": "10",
                    "verse": "Kalagim-lagim ang naging bunga ng kapahamakang sinapit ng aking bayan. Upang ang ina ay may makain, kanilang supling ang siyang isinaing."
                },
                "11": {
                    "verse_nr": "11",
                    "verse": "Ibinuhos ni Yahweh ang kanyang matinding poot, sa lunsod ng Zion, lahat kanyang tinupok."
                },
                "12": {
                    "verse_nr": "12",
                    "verse": "Hindi naniniwala ang lahat ng hari sa sanlibutan, ni ang kanilang mga nasasakupan na mapapasok ng kaaway ang lunsod ng Jerusalem."
                },
                "13": {
                    "verse_nr": "13",
                    "verse": "Ngunit ito&#39;y naganap dahil sa kasalanan ng mga propeta, at sa kasamaan ng mga pari na nagpapatay sa mga walang sala."
                },
                "14": {
                    "verse_nr": "14",
                    "verse": "Ang mga pinuno&#39;y parang bulag na palabuy-laboy sa lansangan at natitigmak ng dugo, kaya walang mangahas lumapit sa kanila."
                },
                "15": {
                    "verse_nr": "15",
                    "verse": "\u201cLumayo kayo, kayong marurumi! Huwag kayong lalapit sa amin!\u201d sabi ng mga tao; kaya&#39;t sila&#39;y naging pugante&#39;t palabuy-laboy, ni isang bansa&#39;y walang nais tumanggap sa kanila."
                },
                "16": {
                    "verse_nr": "16",
                    "verse": "Hindi na sila pinahalagahan ni Yahweh, kaya sila&#39;y pinangalat niya. Hindi na niya kinilala ang mga pari at ang mga pinuno."
                },
                "17": {
                    "verse_nr": "17",
                    "verse": "Nanlabo na ang aming paningin sa paghihintay sa tulong na hindi na dumating; naghintay kami sa isang bansang wala namang maitulong."
                },
                "18": {
                    "verse_nr": "18",
                    "verse": "Ang kaaway ay laging nakabantay kaya&#39;t hindi kami makalabas sa lansangan; nabibilang na ang aming mga araw, malapit na ang aming wakas."
                },
                "19": {
                    "verse_nr": "19",
                    "verse": "Ang mga humahabol sa amin ay higit na mabilis kaysa mga agila sa himpapawid; tinugis nila kami sa mga kabundukan, maging sa ilang ay inaabangan."
                },
                "20": {
                    "verse_nr": "20",
                    "verse": "Nabihag nila ang aming tagapagtanggol, ang itinalaga ni Yahweh, na inaasahan naming mangangalaga sa amin laban sa mga kaaway."
                },
                "21": {
                    "verse_nr": "21",
                    "verse": "Magalak ka&#39;t matuwa, bayan ng Edom at Uz; subalit ang kapahamakang ito&#39;y inyo ring mararanasan, malalagay ka rin sa lubos na kahihiyan."
                },
                "22": {
                    "verse_nr": "22",
                    "verse": "Pinagdusahan na ng Zion ang kanyang mga kasalanan kaya&#39;t lalaya na siya mula sa pagkabihag; ngunit paparusahan ni Yahweh ang Edom dahil sa kanyang kalikuan, at ibubunyag ang kanyang mga kasalanan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Dalanging Paghingi ng Awa - Gunitain mo, Yahweh, ang nangyari sa amin; masdan mo ang sinapit naming kahihiyan!"
                },
                "2": {
                    "verse_nr": "2",
                    "verse": "Ang aming mana ay ibinigay sa mga dayuhan, at ang aming mga tahanan nama&#39;y ipinagkaloob sa mga taga-ibang bayan."
                },
                "3": {
                    "verse_nr": "3",
                    "verse": "Ang aming mga ama&#39;y pinatay ng mga kaaway; kaya&#39;t aming mga ina, wala nang kaagapay."
                },
                "4": {
                    "verse_nr": "4",
                    "verse": "Kailangang bayaran namin ang tubig na iinumin, pati ang panggatong ay binibili na rin."
                },
                "5": {
                    "verse_nr": "5",
                    "verse": "Pinagtrabaho kaming parang mga hayop, hindi man lamang pinagpapahinga."
                },
                "6": {
                    "verse_nr": "6",
                    "verse": "Para lang magkaroon ng sapat na pagkain, nakipagkasundo kami sa Egipto at Asiria."
                },
                "7": {
                    "verse_nr": "7",
                    "verse": "Nagkasala nga ang aming mga ninuno, at dahil sa kanila kami ay nagdurusa."
                },
                "8": {
                    "verse_nr": "8",
                    "verse": "Mga alipin ang namamahala sa amin; walang makapagligtas sa amin mula sa kanilang mga kamay."
                },
                "9": {
                    "verse_nr": "9",
                    "verse": "Sa paghahanap ng pagkain, nanganganib ang aming buhay, sapagkat naglipana ang aming mga kaaway."
                },
                "10": {
                    "verse_nr": "10",
                    "verse": "Dahil sa matinding gutom, nag-aapoy ang aming katawan, para kaming nakalagay sa mainit na pugon."
                },
                "11": {
                    "verse_nr": "11",
                    "verse": "Ang aming mga asawa ay ginahasa sa Zion, ang mga dalaga nama&#39;y pinagsasamantalahan sa mga bayan ng Juda."
                },
                "12": {
                    "verse_nr": "12",
                    "verse": "Ginagapos at ibinibitin ang mga pinuno; at ang matatanda ay hindi na nirespeto."
                },
                "13": {
                    "verse_nr": "13",
                    "verse": "Ang mga kabataang lalaki&#39;y pinagtatrabahong parang alipin; nakukuba sa bigat ng pasan nilang kahoy ang mga batang lalaki."
                },
                "14": {
                    "verse_nr": "14",
                    "verse": "Ayaw nang magpulong ang matatanda ng bayan, ayaw nang tumugtog ng mga kabataan."
                },
                "15": {
                    "verse_nr": "15",
                    "verse": "Naparam ang kagalakan sa aming puso; ang aming pagsasaya ay naging pagluluksa."
                },
                "16": {
                    "verse_nr": "16",
                    "verse": "Walang natira sa aming ipinagmamalaki; \u201ctayo&#39;y nagkasala kaya tayo&#39;y nagdurusa!\u201d"
                },
                "17": {
                    "verse_nr": "17",
                    "verse": "Nanlupaypay kami, at nagdilim ang aming paningin,"
                },
                "18": {
                    "verse_nr": "18",
                    "verse": "pagkat iniwan ng tao ang Bundok ng Zion, mga asong-gubat na lang ang naninirahan doon."
                },
                "19": {
                    "verse_nr": "19",
                    "verse": "Ngunit ikaw, O Yahweh, ang hari magpakailanman, ang iyong luklukan ay walang katapusan."
                },
                "20": {
                    "verse_nr": "20",
                    "verse": "Kay tagal mo kaming pinabayaan. Kailan mo kami aalalahaning muli?"
                },
                "21": {
                    "verse_nr": "21",
                    "verse": "Ibalik mo kami, O Yahweh, sa dati naming kaugnayan sa iyo!"
                },
                "22": {
                    "verse_nr": "22",
                    "verse": "Talaga bang itinakwil mo na kami? Sukdulan na bang talaga ang galit mo sa amin?"
                }
            }
        }
    }
}