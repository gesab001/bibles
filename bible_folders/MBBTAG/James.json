{
    "version": "MBBTAG",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kay Santiago, lingkod ng Diyos at ng Panginoong Jesu-Cristo: Ipinapaabot ko ang aking pagbati sa lahat ng mga hinirang ng Diyos na nakikipamayan sa iba&#39;t ibang bansa."
                },
                "2": {
                    "verse_nr": "2",
                    "verse": "Pananampalataya at Karunungan - Mga kapatid, magalak kayo kapag kayo&#39;y dumaranas ng iba&#39;t ibang uri ng pagsubok."
                },
                "3": {
                    "verse_nr": "3",
                    "verse": "Dapat ninyong malaman na nagiging matatag ang inyong pananampalataya sa pamamagitan ng mga pagsubok."
                },
                "4": {
                    "verse_nr": "4",
                    "verse": "At dapat kayong magpakatatag hanggang wakas upang kayo&#39;y maging ganap at walang pagkukulang."
                },
                "5": {
                    "verse_nr": "5",
                    "verse": "Ngunit kung ang sinuman sa inyo ay kulang sa karunungan, humingi siya sa Diyos at siya&#39;y bibigyan, sapagkat ang Diyos ay nagbibigay nang sagana at hindi nanunumbat."
                },
                "6": {
                    "verse_nr": "6",
                    "verse": "Subalit ang humihingi ay dapat magtiwala sa Diyos at huwag mag-alinlangan, sapagkat ang nag-aalinlangan ay parang alon sa dagat na itinataboy ng hangin kahit saan."
                },
                "7": {
                    "verse_nr": "7",
                    "verse": "Huwag umasang tatanggap ng anuman mula sa Panginoon ang taong"
                },
                "8": {
                    "verse_nr": "8",
                    "verse": "pabagu-bago ang isip at di alam kung ano talaga ang nais niya."
                },
                "9": {
                    "verse_nr": "9",
                    "verse": "Ang Mahirap at ang Mayaman - Dapat magalak ang mahirap na kapatid kapag siya&#39;y itinataas ng Diyos,"
                },
                "10": {
                    "verse_nr": "10",
                    "verse": "at gayundin naman ang mayamang kapatid kapag siya&#39;y ibinabab\u00e2, sapagkat ang mayaman ay lilipas na gaya ng bulaklak ng damo."
                },
                "11": {
                    "verse_nr": "11",
                    "verse": "Ang damo ay nalalanta sa matinding sikat ng araw, nalalagas ang kanyang mga bulaklak at kumukupas ang kanyang kagandahan. Gayundin naman, ang mayaman ay mamamatay sa gitna ng kanyang mga kaabalahan."
                },
                "12": {
                    "verse_nr": "12",
                    "verse": "Ang Pagsubok at ang Pagtukso - Pinagpala ang taong nananatiling tapat sa kabila ng mga pagsubok; sapagkat matapos niyang malampasan ang pagsubok, tatanggap siya ng gantimpala ng buhay, na ipinangako ng Panginoon sa mga umiibig sa kanya."
                },
                "13": {
                    "verse_nr": "13",
                    "verse": "Huwag sabihin ninuman na tinutukso siya ng Diyos kapag siya&#39;y dumaranas ng pagsubok, sapagkat ang Diyos ay hindi maaaring matukso at hindi rin naman niya tinutukso ang kahit sino."
                },
                "14": {
                    "verse_nr": "14",
                    "verse": "Natutukso ang tao kapag siya&#39;y naaakit at nagpapatangay sa kanyang sariling pagnanasa."
                },
                "15": {
                    "verse_nr": "15",
                    "verse": "At ang pagnanasa kapag naitanim sa puso ay nagbubunga ng kasalanan; at ang kasalanan, sa hustong gulang ay nagbubunga ng kamatayan."
                },
                "16": {
                    "verse_nr": "16",
                    "verse": "Huwag kayong padaya, mga kapatid kong minamahal."
                },
                "17": {
                    "verse_nr": "17",
                    "verse": "Ang lahat ng mabuti at ganap na kaloob ay buhat sa Diyos, mula sa Ama na lumikha ng mga tanglaw sa kalangitan. Hindi siya nagbabago, o nagdudulot ng bahagya mang dilim dahil sa pagbabago."
                },
                "18": {
                    "verse_nr": "18",
                    "verse": "Niloob niyang tayo&#39;y maging anak niya sa pamamagitan ng salita ng katotohanan, upang tayo&#39;y maging pangunahin higit kaysa lahat ng kanyang mga nilalang."
                },
                "19": {
                    "verse_nr": "19",
                    "verse": "Pakikinig at Pagsasagawa - Mga kapatid kong minamahal, unawain ninyo ito: maging alisto kayo sa pakikinig, maingat sa pagsasalita at hindi agad nagagalit."
                },
                "20": {
                    "verse_nr": "20",
                    "verse": "Dahil ang galit ng tao ay hindi nakakatulong upang magawa kung ano ang ayon sa kalooban ng Diyos."
                },
                "21": {
                    "verse_nr": "21",
                    "verse": "Kaya&#39;t talikuran na ninyo ang inyong maruruming gawa at alisin ang masasamang asal. Mapagpakumbabang tanggapin ninyo ang salitang itinanim sa inyong puso. Ito ay may kakayahang magligtas sa inyo."
                },
                "22": {
                    "verse_nr": "22",
                    "verse": "Mamuhay kayo ayon sa salita ng Diyos. Kung ito&#39;y pinapakinggan lamang ninyo ngunit hindi isinasagawa, dinadaya ninyo ang inyong sarili."
                },
                "23": {
                    "verse_nr": "23",
                    "verse": "Sapagkat ang nakikinig ng salita ngunit hindi sumusunod dito ay katulad ng isang taong tumitingin sa salamin,"
                },
                "24": {
                    "verse_nr": "24",
                    "verse": "at pagkatapos makita ang sarili ay umaalis at kinakalimutan ang kanyang anyo."
                },
                "25": {
                    "verse_nr": "25",
                    "verse": "Ang taong nagsasaliksik at nagpapatuloy sa pagsunod sa Kautusang ganap na nagpapalaya sa tao ang pagpapalain ng Diyos sa lahat ng kanyang gawain. Siya ang taong gumagawa at hindi siya katulad ng nakikinig lamang at pagkatapos ay nakakalimot."
                },
                "26": {
                    "verse_nr": "26",
                    "verse": "Kung inaakala ninuman na siya&#39;y relihiyoso, ngunit hindi naman siya marunong magpigil ng dila, dinadaya lamang niya ang kanyang sarili. Walang kabuluhan ang kanyang pagiging relihiyoso."
                },
                "27": {
                    "verse_nr": "27",
                    "verse": "Ang relihiyon na dalisay at walang dungis sa harap ng ating Diyos at Ama ay ito: pagtulong sa mga ulila at sa mga biyuda sa kanilang kahirapan, at pag-iingat sa sarili upang huwag mahawa sa kasamaan ng mundong ito."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Babala Laban sa Pagtatangi - Mga kapatid ko, bilang mga mananampalataya kay Jesu-Cristo na ating maluwalhating Panginoon, dapat maging pantay-pantay ang tingin ninyo sa lahat ng tao."
                },
                "2": {
                    "verse_nr": "2",
                    "verse": "Kung may pumasok sa inyong kapulungan na isang lalaking may mga singsing na ginto at nakadamit nang magara, at dumating din doon ang isang dukha na gusgusin ang damit,"
                },
                "3": {
                    "verse_nr": "3",
                    "verse": "at inasikaso ninyong mabuti ang nakadamit nang magara at sinabi sa kanya, \u201cDito kayo maupo,\u201d at sinabi naman ninyo sa mahirap, \u201cTumayo ka na lang diyan,\u201d o kaya&#39;y, \u201cSa sahig ka na lang umupo,\u201d"
                },
                "4": {
                    "verse_nr": "4",
                    "verse": "nagtatangi na kayo at humahatol nang mali."
                },
                "5": {
                    "verse_nr": "5",
                    "verse": "Mga kapatid kong minamahal, makinig kayong mabuti! Hindi ba&#39;t pinili ng Diyos ang mahihirap sa mundong ito upang maging mayaman sa pananampalataya at maging kasama sa kahariang ipinangako niya sa mga umiibig sa kanya?"
                },
                "6": {
                    "verse_nr": "6",
                    "verse": "Ngunit hinahamak ninyo ang mahihirap. Hindi ba&#39;t ang mayayaman ang umaapi sa inyo at sila ang kumakaladkad sa inyo sa hukuman?"
                },
                "7": {
                    "verse_nr": "7",
                    "verse": "Hindi ba&#39;t sila rin ang lumalait sa marangal na pangalang ibinigay sa inyo ng Diyos?"
                },
                "8": {
                    "verse_nr": "8",
                    "verse": "Mabuti ang inyong ginagawa kung tinutupad ninyo ang utos ng Diyos na ating hari, ayon sa Kasulatan, \u201cIbigin mo ang iyong kapwa gaya ng pag-ibig mo sa iyong sarili.\u201d"
                },
                "9": {
                    "verse_nr": "9",
                    "verse": "Ngunit kung nagtatangi kayo ng tao, kayo&#39;y nagkakasala, at batay sa Kautusan, dapat kayong parusahan."
                },
                "10": {
                    "verse_nr": "10",
                    "verse": "Ang lumalabag sa isang utos, kahit tumutupad sa iba pa, ay lumalabag sa buong Kautusan,"
                },
                "11": {
                    "verse_nr": "11",
                    "verse": "sapagkat ang Diyos na nagsabing, \u201cHuwag kang mangangalunya,\u201d ay siya ring nagsabing, \u201cHuwag kang papatay.\u201d Kung hindi ka man nangangalunya, ngunit pumapatay ka naman, nilalabag mo pa rin ang Kautusan."
                },
                "12": {
                    "verse_nr": "12",
                    "verse": "Kaya&#39;t mag-ingat kayo sa inyong pagkilos at pananalita, sapagkat hahatulan kayo ayon sa kautusang nagpapalaya sa inyo."
                },
                "13": {
                    "verse_nr": "13",
                    "verse": "Walang awang hahatulan ang di-marunong maawa; ngunit mangingibabaw ang awa sa paghatol."
                },
                "14": {
                    "verse_nr": "14",
                    "verse": "Pananampalataya at mga Gawa - Mga kapatid, ano ang pakinabang kung sabihin ng isang tao na siya&#39;y may pananampalataya, ngunit hindi naman niya ito pinapatunayan sa gawa? Maililigtas ba siya ng ganoong uri ng pananampalataya?"
                },
                "15": {
                    "verse_nr": "15",
                    "verse": "Halimbawa, may isang kapatid na walang maisuot at walang makain."
                },
                "16": {
                    "verse_nr": "16",
                    "verse": "Kung sasabihin ninyo sa kanya, \u201cPatnubayan ka nawa ng Diyos; magbihis ka&#39;t magpakabusog,\u201d ngunit hindi naman ninyo siya binibigyan ng kanyang kailangan, ano ang silbi niyon?"
                },
                "17": {
                    "verse_nr": "17",
                    "verse": "Gayundin naman, patay ang pananampalatayang walang kalakip na gawa."
                },
                "18": {
                    "verse_nr": "18",
                    "verse": "Ngunit may nagsasabi, \u201cMay pananampalataya ka at may gawa naman ako.\u201d Ipakita mo sa akin kung paano maaaring magkaroon ng pananampalataya nang walang mga gawa, at ipapakita ko naman sa iyo ang aking pananampalataya sa pamamagitan ng aking mga gawa."
                },
                "19": {
                    "verse_nr": "19",
                    "verse": "Sumasampalataya ka na ang Diyos ay iisa, di ba? Mabuti naman! Ang mga demonyo man ay sumasampalataya rin, at nanginginig pa."
                },
                "20": {
                    "verse_nr": "20",
                    "verse": "Isa kang hangal! Nais mo pa bang patunayan ko sa iyo na walang kabuluhan ang pananampalatayang walang kasamang gawa?"
                },
                "21": {
                    "verse_nr": "21",
                    "verse": "Hindi ba&#39;t ang ating amang si Abraham ay itinuring ng Diyos na matuwid dahil sa kanyang mga gawa, nang ihandog niya sa dambana ang anak niyang si Isaac?"
                },
                "22": {
                    "verse_nr": "22",
                    "verse": "Dito ay makikita mong magkalakip ang kanyang pananampalataya at mga gawa, at naging ganap ang kanyang pananampalataya dahil sa kanyang mga gawa."
                },
                "23": {
                    "verse_nr": "23",
                    "verse": "Natupad ang sinasabi ng kasulatan, \u201cSi Abraham ay sumampalataya sa Diyos, at dahil dito, siya&#39;y itinuring ng Diyos bilang matuwid,\u201d at tinawag siyang \u201ckaibigan ng Diyos.\u201d"
                },
                "24": {
                    "verse_nr": "24",
                    "verse": "Diyan ninyo makikita na itinuturing na matuwid ang isang tao dahil sa kanyang mga gawa at hindi dahil sa pananampalataya lamang."
                },
                "25": {
                    "verse_nr": "25",
                    "verse": "Gayundin si Rahab, ang babaing nagbebenta ng aliw; pinatuloy niya ang mga espiya ng Israel at itinuro pa sa kanila ang ibang daan upang sila&#39;y makatakas. Dahil sa ginawa niyang iyon, siya&#39;y itinuring na matuwid."
                },
                "26": {
                    "verse_nr": "26",
                    "verse": "Patay ang katawang walang espiritu; gayundin naman, patay ang pananampalatayang walang kasamang gawa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Dila - Mga kapatid, huwag maghangad na maging guro ang marami sa inyo, dahil alam ninyo na tayong mga nagtuturo ay hahatulan nang mas mahigpit kaysa iba."
                },
                "2": {
                    "verse_nr": "2",
                    "verse": "Tayong lahat ay nagkakamali sa iba&#39;t ibang paraan. Ang sinumang hindi nagkakamali sa kanyang pananalita ay isang taong ganap at marunong magpigil sa sarili."
                },
                "3": {
                    "verse_nr": "3",
                    "verse": "Kapag nilagyan ng renda ang bibig ng kabayo, ito&#39;y napapasunod natin at napapabaling saanman natin naisin."
                },
                "4": {
                    "verse_nr": "4",
                    "verse": "Gayundin ang barko. Kahit na ito&#39;y napakalaki at itinutulak ng malalakas na hangin, naibabaling ito saanman naisin ng piloto sa pamamagitan ng napakaliit na timon."
                },
                "5": {
                    "verse_nr": "5",
                    "verse": "Ganyan din ang dila ng tao; maliit na bahagi lamang ng katawan, ngunit napakalaki ng mga ipinagyayabang. Isipin na lamang ninyo kung paano napapalagablab ng isang maliit na apoy ang isang malawak na kagubatan."
                },
                "6": {
                    "verse_nr": "6",
                    "verse": "Ang dila ay parang apoy, isang daigdig ng kasamaang nagpaparumi sa ating buong pagkatao. Ang apoy nito ay mula sa impiyerno at sinusunog ang lahat sa buhay ng tao."
                },
                "7": {
                    "verse_nr": "7",
                    "verse": "Lahat ng uri ng ibon at hayop na lumalakad, o gumagapang, o nakatira sa tubig ay kayang paamuin, at napaamo na ng tao,"
                },
                "8": {
                    "verse_nr": "8",
                    "verse": "ngunit wala pang nakakapagpaamo sa dila. Ito ay kasamaang hindi mapigil, at puno ng kamandag na nakamamatay."
                },
                "9": {
                    "verse_nr": "9",
                    "verse": "Ito ang ginagamit natin sa pagpupuri sa ating Panginoon at Ama, at ito rin ang ginagamit natin sa panlalait sa taong nilalang na kalarawan ng Diyos."
                },
                "10": {
                    "verse_nr": "10",
                    "verse": "Sa iisang bibig nanggagaling ang pagpupuri at panlalait. Hindi ito dapat mangyari, mga kapatid."
                },
                "11": {
                    "verse_nr": "11",
                    "verse": "Hindi lumalabas sa iisang bukal ang tubig-tabang at tubig-alat."
                },
                "12": {
                    "verse_nr": "12",
                    "verse": "Mga kapatid, hinding-hindi makakapamunga ng olibo ang puno ng igos, o ng igos ang puno ng ubas, at lalong hindi rin bumubukal ang tubig-tabang sa bukal ng tubig-alat."
                },
                "13": {
                    "verse_nr": "13",
                    "verse": "Ang Karunungang Mula sa Diyos - Sino sa inyo ang marunong at nakakaunawa? Ipakita niya ito sa pamamagitan ng wastong pamumuhay na bunga ng kapakumbabaan at karunungan."
                },
                "14": {
                    "verse_nr": "14",
                    "verse": "Ngunit kung ang naghahari sa inyong puso ay inggit at makasariling hangarin, huwag ninyo iyang ipagmalaki at huwag ninyong ikaila ang katotohanan."
                },
                "15": {
                    "verse_nr": "15",
                    "verse": "Ang ganyang karunungan ay hindi galing sa langit, kundi makalupa, makalaman at mula sa demonyo."
                },
                "16": {
                    "verse_nr": "16",
                    "verse": "Sapagkat saanman naghahari ang inggit at makasariling hangarin, naghahari din doon ang kaguluhan at lahat ng uri ng masamang gawa."
                },
                "17": {
                    "verse_nr": "17",
                    "verse": "Ngunit ang karunungang mula sa langit, una sa lahat, ay malinis, mapayapa, maamo, mapagbigay, pun\u00f4 ng awa, masaganang namumunga ng mabubuting gawa, hindi nagtatangi at hindi nagkukunwari."
                },
                "18": {
                    "verse_nr": "18",
                    "verse": "Namumunga ng katuwiran ang binhi ng kapayapaang itinatanim ng taong maibigin sa kapayapaan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kaaway ng Diyos ang Kaibigan ng Sanlibutan - Saan nanggagaling ang inyong mga alitan at pag-aaway? Hindi ba&#39;t nagmumula iyan sa mga pagnanasang naglalaban-laban sa inyong kalooban?"
                },
                "2": {
                    "verse_nr": "2",
                    "verse": "Mayroon kayong ninanasa ngunit hindi ninyo makamtan, kaya&#39;t pumapatay kayo, mapasainyo lamang iyon. May mga bagay na gustung-gusto ninyo ngunit hindi ninyo maangkin, kaya kayo&#39;y nagkakagalit at naglalaban-laban. Hindi ninyo nakakamtan ang inyong ninanais dahil hindi kayo humihingi sa Diyos."
                },
                "3": {
                    "verse_nr": "3",
                    "verse": "At humingi man kayo, wala rin kayong natatanggap dahil hindi tama ang inyong layunin. Humihingi kayo upang mapagbigyan ang inyong kalayawan."
                },
                "4": {
                    "verse_nr": "4",
                    "verse": "Mga taksil! Hindi ba ninyo alam na kapag nakipagkaibigan kayo sa sanlibutan ay kinakaaway naman ninyo ang Diyos? Ang sinumang nagnanais na maging kaibigan ng sanlibutan ay nagiging kaaway ng Diyos."
                },
                "5": {
                    "verse_nr": "5",
                    "verse": "Huwag ninyong akalaing walang kabuluhan ang sinasabi sa kasulatan, \u201cAng espiritung inilagay ng Diyos sa atin ay pun\u00f4 ng matitinding pagnanasa.\u201d"
                },
                "6": {
                    "verse_nr": "6",
                    "verse": "Ngunit ang Diyos ay nagbibigay ng higit pang pagpapala. Kaya&#39;t sinasabi ng kasulatan, \u201cAng Diyos ay laban sa mga mapagmataas ngunit pinagpapala niya ang mga mapagpakumbaba.\u201d"
                },
                "7": {
                    "verse_nr": "7",
                    "verse": "Kaya nga, pasakop kayo sa Diyos. Labanan ninyo ang diyablo at lalayuan niya kayo."
                },
                "8": {
                    "verse_nr": "8",
                    "verse": "Lumapit kayo sa Diyos at lalapit siya sa inyo. Hugasan ninyo ang inyong mga kamay, kayong mga makasalanan! Linisin ninyo ang inyong puso, kayong pabagu-bago ang isip."
                },
                "9": {
                    "verse_nr": "9",
                    "verse": "Maghinagpis kayo, umiyak at tumangis! Palitan ninyo ng pagluha ang inyong tawanan, at ng kalungkutan ang inyong kagalakan!"
                },
                "10": {
                    "verse_nr": "10",
                    "verse": "Magpakumbaba kayo sa harapan ng Panginoon at itataas niya kayo."
                },
                "11": {
                    "verse_nr": "11",
                    "verse": "Huwag Humatol sa Kapwa - Mga kapatid, huwag kayong magsiraan sa isa&#39;t isa. Ang naninira o humahatol sa kanyang kapatid ay naninira at humahatol sa Kautusan. At kung hinahatulan mo ang Kautusan, hindi ka na tagasunod ng Kautusan kundi isang hukom nito."
                },
                "12": {
                    "verse_nr": "12",
                    "verse": "Ang Diyos lamang ang nagbigay ng Kautusan at siya rin ang hukom. Tanging siya ang may kapangyarihang magligtas at magparusa. Ngunit ikaw, sino ka upang humatol sa iyong kapwa?"
                },
                "13": {
                    "verse_nr": "13",
                    "verse": "Huwag Magmalaki - Makinig kayo sa akin, kayong nagsasabi, \u201cNgayon o bukas ay pupunta kami sa ganito at ganoong bayan at isang taon kaming mananatili roon, mangangalakal kami at kikita nang malaki.\u201d"
                },
                "14": {
                    "verse_nr": "14",
                    "verse": "Ni hindi nga ninyo alam kung ano ang mangyayari sa inyo sa araw ng bukas! Ang buhay ninyo&#39;y parang usok lamang, sandaling lumilitaw at agad nawawala."
                },
                "15": {
                    "verse_nr": "15",
                    "verse": "Sa halip ay sabihin ninyo, \u201cKung loloobin ng Panginoon, mabubuhay pa kami at gagawin namin ito o iyon.\u201d"
                },
                "16": {
                    "verse_nr": "16",
                    "verse": "Ngunit kayo&#39;y nagmamalaki at nagyayabang, at iyan ay masama!"
                },
                "17": {
                    "verse_nr": "17",
                    "verse": "Ang nakakaalam ng mabuti na dapat niyang gawin ngunit hindi ito ginagawa ay nagkakasala."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Babala sa mga Mapang-aping Mayayaman - Pakinggan ninyo ito, kayong mayayaman! Tumangis kayo at humagulgol dahil sa mga kapighatiang darating sa inyo."
                },
                "2": {
                    "verse_nr": "2",
                    "verse": "Bulok na ang inyong mga kayamanan at kinain na ng mapanirang insekto ang inyong mga damit."
                },
                "3": {
                    "verse_nr": "3",
                    "verse": "Kinakalawang na ang inyong ginto at pilak, at ang kalawang ding iyon ang magiging katibayan laban sa inyo at parang apoy na tutupok sa inyong laman. Iyan ang kayamanang inimpok ninyo para sa mga huling araw."
                },
                "4": {
                    "verse_nr": "4",
                    "verse": "Sumisigaw ang mga manggagawa sa inyong mga bukirin dahil hindi ninyo ibinibigay ang kanilang mga sahod. Umabot na sa pandinig ng Panginoong Makapangyarihan sa lahat ang mga hinaing ng mga mang-aani na inyong inapi!"
                },
                "5": {
                    "verse_nr": "5",
                    "verse": "Nagpasasa kayo sa kalayawan at karangyaan dito sa lupa. Nagpataba kayong parang mga hayop na kakatayin."
                },
                "6": {
                    "verse_nr": "6",
                    "verse": "Hinatulan ninyo at ipinapatay ang taong matuwid na hindi lumalaban sa inyo."
                },
                "7": {
                    "verse_nr": "7",
                    "verse": "Pagtitiyaga at Pananalangin - Kaya nga, mga kapatid, magtiyaga kayo hanggang sa pagdating ng Panginoon. Tingnan ninyo ang magsasaka. Buong tiyaga niyang hinihintay ang mahalagang ani ng kanyang bukirin, at inaabangan ang pagdating ng tag-ulan."
                },
                "8": {
                    "verse_nr": "8",
                    "verse": "Dapat din kayong magtiyaga. Tibayan ninyo ang inyong loob sapagkat nalalapit na ang pagdating ng Panginoon."
                },
                "9": {
                    "verse_nr": "9",
                    "verse": "Mga kapatid, huwag kayong magreklamo sa isa&#39;t isa upang hindi kayo hatulan ng Diyos, sapagkat malapit nang dumating ang Hukom."
                },
                "10": {
                    "verse_nr": "10",
                    "verse": "Mga kapatid, tularan ninyo ang mga propetang nagsalita sa pangalan ng Panginoon. Buong tiyaga silang nagtiis ng kahirapan."
                },
                "11": {
                    "verse_nr": "11",
                    "verse": "Sinasabi nating pinagpala ang mga nagtitiyaga at nagtitiis. Narinig na ninyo ang tungkol sa pagtitiis ni Job at ang ginawa sa kanya ng Panginoon sa bandang huli. Talagang napakabuti at tunay na mahabagin ang Panginoon."
                },
                "12": {
                    "verse_nr": "12",
                    "verse": "Ngunit higit sa lahat, mga kapatid, huwag kayong manunumpa. Huwag ninyong sabihing, \u201cSaksi ko ang langit, o ang lupa, o ang ano pa man.\u201d Sapat nang sabihin ninyo, \u201cOo\u201d kung oo at \u201cHindi\u201d kung hindi, upang hindi kayo hatulan ng Diyos."
                },
                "13": {
                    "verse_nr": "13",
                    "verse": "May paghihirap ba ang sinuman sa inyo? Manalangin siya. Nagagalak ba ang sinuman? Umawit siya ng papuri sa Diyos."
                },
                "14": {
                    "verse_nr": "14",
                    "verse": "May sakit ba ang sinuman sa inyo? Ipatawag ninyo ang matatandang pinuno ng iglesya upang ipanalangin siya at pahiran ng langis sa pangalan ng Panginoon."
                },
                "15": {
                    "verse_nr": "15",
                    "verse": "Pagagalingin ng Diyos ang maysakit dahil sa panalanging may pananampalataya; palalakasin siyang muli ng Panginoon. At kung siya&#39;y nagkasala, patatawarin siya sa kanyang mga kasalanan."
                },
                "16": {
                    "verse_nr": "16",
                    "verse": "Kaya nga, ipagtapat ninyo sa inyong mga kapatid ang inyong mga kasalanan at ipanalangin ninyo ang isa&#39;t isa, upang kayo&#39;y gumaling. Malaki ang nagagawa ng panalangin ng taong matuwid."
                },
                "17": {
                    "verse_nr": "17",
                    "verse": "Si Elias ay isang tao na tulad din natin; nang mataimtim siyang nanalangin na huwag umulan, hindi nga umulan sa loob ng tatlong taon at anim na buwan."
                },
                "18": {
                    "verse_nr": "18",
                    "verse": "At nang siya&#39;y nanalangin para umulan, bumagsak nga ang ulan at namunga ang mga halaman."
                },
                "19": {
                    "verse_nr": "19",
                    "verse": "Mga kapatid, kung may kapatid kayong nalilihis ng landas at may isa namang umakay sa kanya upang magsisi,"
                },
                "20": {
                    "verse_nr": "20",
                    "verse": "ito ang tandaan ninyo: sinumang makapagpabalik sa isang makasalanan mula sa kanyang maling pamumuhay ay nagliligtas ng isang kaluluwa sa kamatayan at nagpapawi ng maraming kasalanan."
                }
            }
        }
    }
}