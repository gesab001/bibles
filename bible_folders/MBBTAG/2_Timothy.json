{
    "version": "MBBTAG",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kay Pablo na apostol ni Cristo Jesus ayon sa kalooban ng Diyos upang ipangaral ang tungkol sa buhay na ipinangakong makakamtan natin sa pamamagitan ng pakikipag-isa kay Cristo Jesus\u2014"
                },
                "2": {
                    "verse_nr": "2",
                    "verse": "Kay Timoteo na minamahal kong anak. Sumaiyo nawa ang kagandahang-loob, kahabagan, at kapayapaang mula sa Diyos Ama at kay Cristo Jesus na ating Panginoon."
                },
                "3": {
                    "verse_nr": "3",
                    "verse": "Pasasalamat at Paalala - Tuwing inaalala kita sa aking panalangin araw at gabi, nagpapasalamat ako sa Diyos na aking pinaglilingkuran nang may malinis na budhi gaya ng ginawa ng aking mga ninuno."
                },
                "4": {
                    "verse_nr": "4",
                    "verse": "Kapag naaalala ko ang iyong pagluha, nananabik akong makita ka upang malubos ang aking kagalakan."
                },
                "5": {
                    "verse_nr": "5",
                    "verse": "Hindi ko nalilimutan ang tapat mong pananampalataya, na naunang tinaglay ng iyong lolang si Loida at ni Eunice na iyong ina. Natitiyak kong nasa iyo rin ang pananampalatayang ito."
                },
                "6": {
                    "verse_nr": "6",
                    "verse": "Dahil dito, ipinapaalala ko sa iyo na pag-alabin mong muli ang kaloob na ibinigay sa iyo ng Diyos nang ipatong ko sa iyo ang aking mga kamay."
                },
                "7": {
                    "verse_nr": "7",
                    "verse": "Sapagkat ang espiritung ibinigay sa atin ng Diyos ay hindi espiritu ng kahinaan ng loob, kundi espiritu ng kapangyarihan, pag-ibig at pagpipigil sa sarili."
                },
                "8": {
                    "verse_nr": "8",
                    "verse": "Kaya&#39;t huwag kang mahihiyang magpatotoo para sa ating Panginoon, at huwag mo rin akong ikakahiya, na isang bilanggo alang-alang sa kanya. Sa halip, makihati ka sa pagtitiis para sa Magandang Balita. Umasa ka sa kapangyarihan ng Diyos"
                },
                "9": {
                    "verse_nr": "9",
                    "verse": "na nagligtas at tumawag sa atin para sa isang banal na gawain. Ginawa niya ito, hindi dahil sa anumang nagawa natin, kundi ayon sa kanyang layunin at kagandahang-loob. Sa simula pa, ito ay ibinigay na niya sa atin sa pamamagitan ni Cristo Jesus,"
                },
                "10": {
                    "verse_nr": "10",
                    "verse": "ngunit ito&#39;y nahayag na ngayon, nang dumating si Cristo Jesus na ating Tagapagligtas. Winakasan niya ang kapangyarihan ng kamatayan at inihayag ang buhay na walang hanggan sa pamamagitan ng Magandang Balita."
                },
                "11": {
                    "verse_nr": "11",
                    "verse": "Para sa Magandang Balitang ito, ako&#39;y itinalagang mangangaral, apostol at guro,"
                },
                "12": {
                    "verse_nr": "12",
                    "verse": "at iyan ang dahilan kaya ako nagdurusa nang ganito. Ngunit hindi ako nahihiya, sapagkat kilala ko ang aking sinasampalatayanan at natitiyak kong maiingatan niya hanggang sa huling araw ang ipinagkatiwala ko sa kanya."
                },
                "13": {
                    "verse_nr": "13",
                    "verse": "Gawin mong batayan ang mabubuting aral na itinuro ko sa iyo, at manatili ka sa pananampalataya at sa pag-ibig na tinanggap natin sa pamamagitan ng ating pakikipag-isa kay Cristo Jesus."
                },
                "14": {
                    "verse_nr": "14",
                    "verse": "Sa tulong ng Espiritu Santo na nananatili sa atin, ingatan mo ang mabuting bagay na ipinagkatiwala sa iyo."
                },
                "15": {
                    "verse_nr": "15",
                    "verse": "Alam mong ako&#39;y iniwan ng lahat ng mga nasa Asia, kabilang sina Figelo at Hermogenes."
                },
                "16": {
                    "verse_nr": "16",
                    "verse": "Kahabagan nawa ng Panginoon ang sambahayan ni Onesiforo sapagkat sa maraming pagkakataon ay pinasigla niya ako at hindi niya ako ikinahiya kahit ako&#39;y isang bilanggo."
                },
                "17": {
                    "verse_nr": "17",
                    "verse": "Sa katunayan, pagdating niya sa Roma, pilit niya akong hinanap hanggang sa ako&#39;y kanyang matagpuan."
                },
                "18": {
                    "verse_nr": "18",
                    "verse": "Kahabagan nawa siya ng Panginoon sa Araw na iyon. Alam mo naman kung paano niya ako pinaglingkuran sa Efeso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Mabuting Kawal ni Cristo Jesus - Kaya nga, anak ko, magpakatatag ka sa tulong ng kagandahang-loob ni Cristo Jesus."
                },
                "2": {
                    "verse_nr": "2",
                    "verse": "Ang mga narinig mo sa akin sa harap ng maraming saksi ay ipagkatiwala mo rin sa mga taong may katapatan at may kakayahang magturo naman sa iba."
                },
                "3": {
                    "verse_nr": "3",
                    "verse": "Makibahagi ka sa hirap tulad ng isang mabuting kawal ni Cristo Jesus."
                },
                "4": {
                    "verse_nr": "4",
                    "verse": "Ang isang kawal ay hindi nagiging abala sa mga bagay na walang kaugnayan sa pagiging kawal; sa halip, sinisikap niyang mabigyan ng kasiyahan ang kanyang pinuno."
                },
                "5": {
                    "verse_nr": "5",
                    "verse": "Hindi maaaring gantimpalaan ang isang manlalaro kung hindi siya naglalaro ayon sa mga alituntunin."
                },
                "6": {
                    "verse_nr": "6",
                    "verse": "Ang magsasakang nagtatrabahong mabuti ang siyang dapat unang makinabang sa bunga ng kanyang pinaghirapan."
                },
                "7": {
                    "verse_nr": "7",
                    "verse": "Isipin mong mabuti ang sinasabi ko sa iyo at ipapaunawa sa iyo ng Panginoon ang lahat ng ito."
                },
                "8": {
                    "verse_nr": "8",
                    "verse": "Alalahanin mo si Jesu-Cristo, ang muling binuhay at nagmula sa angkan ni David, ayon sa Magandang Balitang ipinapangaral ko."
                },
                "9": {
                    "verse_nr": "9",
                    "verse": "Ito ang dahilan ng aking pagdurusa at pagkagapos na parang isang kriminal. Subalit hindi kailanman maigagapos ang salita ng Diyos."
                },
                "10": {
                    "verse_nr": "10",
                    "verse": "Tinitiis ko ang lahat ng bagay alang-alang sa mga hinirang ng Diyos upang magkaroon sila ng kaligtasan at walang hanggang kaluwalhatian mula kay Cristo Jesus."
                },
                "11": {
                    "verse_nr": "11",
                    "verse": "Totoo ang kasabihang ito: \u201cKung tayo&#39;y namatay na kasama ni Jesu-Cristo, mabubuhay din tayong kasama niya."
                },
                "12": {
                    "verse_nr": "12",
                    "verse": "Kung tayo&#39;y nagtitiis ng hirap sa mundong ito, maghahari din tayong kapiling niya. Kapag itinakwil natin siya, itatakwil rin niya tayo."
                },
                "13": {
                    "verse_nr": "13",
                    "verse": "Kung tayo man ay hindi tapat, siya&#39;y nananatiling tapat pa rin sapagkat hindi niya maaaring itakwil ang kanyang sarili.\u201d"
                },
                "14": {
                    "verse_nr": "14",
                    "verse": "Tapat na Lingkod ni Cristo - Ipaalala mo sa kanila ang mga bagay na ito at pagbilinan mo sila, sa pangalan ng Diyos, na iwasan nila ang mga pagtatalo tungkol sa mga salita na walang kabuluhan at walang ibinubungang mabuti; sa halip, ito&#39;y nagpapahamak lamang sa mga nakikinig."
                },
                "15": {
                    "verse_nr": "15",
                    "verse": "Sikapin mong maging kalugud-lugod sa paningin ng Diyos, isang manggagawang walang dapat ikahiya at tama ang paggamit sa salita ng katotohanan."
                },
                "16": {
                    "verse_nr": "16",
                    "verse": "Iwasan mo ang mga usapang walang paggalang sa Diyos, sapagkat ang mga iyan ang lalong naglalayo ng mga tao sa Diyos."
                },
                "17": {
                    "verse_nr": "17",
                    "verse": "Ang mga salita nila ay parang ganggrena na kumakalat sa katawan. Kabilang sa mga nagturo ng ganito ay sina Himeneo at Fileto."
                },
                "18": {
                    "verse_nr": "18",
                    "verse": "Lumihis sila sa katotohanan at ginugulo nila ang pananampalataya ng iba sa pamamagitan ng pagtuturo na ang muling pagkabuhay ay naganap na."
                },
                "19": {
                    "verse_nr": "19",
                    "verse": "Ngunit matibay ang pundasyong itinatag ng Diyos, at doo&#39;y nakatatak: \u201cKilala ng Panginoon kung sinu-sino ang tunay na kanya,\u201d at, \u201cAng bawat nagsasabing siya&#39;y sa Panginoon ay dapat lumayo sa kasamaan.\u201d"
                },
                "20": {
                    "verse_nr": "20",
                    "verse": "Sa isang malaking bahay ay may iba&#39;t ibang uri ng kasangkapan; may yari sa ginto o pilak, at mayroon namang yari sa kahoy o putik. May ginagamit para sa mga tanging okasyon at mayroon namang pang-araw-araw."
                },
                "21": {
                    "verse_nr": "21",
                    "verse": "Ang sinumang lumalayo sa kasamaan ay katulad ng sisidlang natatangi, malinis at karapat-dapat gamitin ng may-ari para sa lahat ng mabubuting gawain."
                },
                "22": {
                    "verse_nr": "22",
                    "verse": "Kaya nga, iwasan mo ang masasamang hilig ng kabataan, sa halip ay pagsikapan mong maging matuwid, tapat, mapagmahal at mapayapa, kasama ng mga taong may pusong malinis na tumatawag sa Panginoon."
                },
                "23": {
                    "verse_nr": "23",
                    "verse": "Iwasan mo ang mga hangal at walang kabuluhang pakikipagtalo sapagkat alam mo namang nauuwi lamang iyan sa mga pag-aaway."
                },
                "24": {
                    "verse_nr": "24",
                    "verse": "Ang lingkod ng Panginoon ay hindi dapat makipag-away, sa halip ay dapat siyang maging mabait sa lahat, mahusay magturo at matiyaga."
                },
                "25": {
                    "verse_nr": "25",
                    "verse": "Mahinahon niyang itinutuwid ang mga sumasalungat sa kanya, baka sakaling sila&#39;y bigyan ng Diyos ng pagkakataong magsisi&#39;t tumalikod sa kanilang mga kasalanan at malaman nila ang katotohanan."
                },
                "26": {
                    "verse_nr": "26",
                    "verse": "Sa gayon, maliliwanagan ang kanilang isip at makakawala sila sa bitag ng diyablo na bumihag sa kanila upang kanilang sundin ang kagustuhan niya."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang mga Huling Araw - Dapat mong malaman na sa mga huling araw ay darating ang mga panahon ng kaguluhan."
                },
                "2": {
                    "verse_nr": "2",
                    "verse": "Sapagkat ang mga tao&#39;y magiging maibigin sa sarili, maibigin sa salapi, palalo, mapagmataas, mapagsamantala, suwail sa magulang, walang utang na loob at lapastangan sa Diyos."
                },
                "3": {
                    "verse_nr": "3",
                    "verse": "Sila&#39;y magiging walang pagmamahal sa kapwa, walang habag, mapanirang-puri, walang pagpipigil sa sarili, marahas, at walang pagpapahalaga sa mabuti."
                },
                "4": {
                    "verse_nr": "4",
                    "verse": "Sila&#39;y magiging mga taksil, padalus-dalos, mayayabang, maibigin sa kalayawan sa halip na maibigin sa Diyos."
                },
                "5": {
                    "verse_nr": "5",
                    "verse": "Sila&#39;y may anyo ng pagiging maka-Diyos, ngunit hindi naman nakikita ang kapangyarihan nito sa kanilang pamumuhay. Iwasan mo ang ganyang uri ng mga tao."
                },
                "6": {
                    "verse_nr": "6",
                    "verse": "May ilan sa kanila na gagamit ng panlilinlang upang makapasok sa mga bahay ng mga babaing madaling malinlang. Ang mga babaing ito&#39;y inuusig ng bigat ng kanilang mga pagkakasala at itinutulak sa sari-saring pagnanasa."
                },
                "7": {
                    "verse_nr": "7",
                    "verse": "Lahat na&#39;y gustong matutunan ng mga babaing ito ngunit kailanma&#39;y hindi nila nauunawaan ang katotohanan."
                },
                "8": {
                    "verse_nr": "8",
                    "verse": "At tulad nina Janes at Jambres na sumalungat kay Moises, sila ay sumasalungat din sa katotohanan. Wala silang iniisip na kabutihan at hindi tunay ang kanilang pananampalataya."
                },
                "9": {
                    "verse_nr": "9",
                    "verse": "Ngunit hindi magpapatuloy ang kanilang kasamaan, sapagkat makikita ng lahat ang kanilang kahangalan, gaya ng nangyari kina Janes at Jambres."
                },
                "10": {
                    "verse_nr": "10",
                    "verse": "Mga Huling Tagubilin - Ngunit sinunod mo ang aking itinuro sa iyo, ang aking ugali at layunin sa buhay. Tinularan mo ang aking pananampalataya, pagtitiyaga, pag-ibig at katapatan."
                },
                "11": {
                    "verse_nr": "11",
                    "verse": "Nasaksihan mo ang mga pag-uusig at paghihirap na dinanas ko sa Antioquia, Iconio at Listra. Napagtiisan ko ang mga ito! At sa lahat ng ito ay iniligtas ako ng Panginoon."
                },
                "12": {
                    "verse_nr": "12",
                    "verse": "Gayundin naman, ang lahat ng nagnanais mamuhay nang matuwid bilang tagasunod ni Cristo Jesus ay daranas ng mga pag-uusig,"
                },
                "13": {
                    "verse_nr": "13",
                    "verse": "samantalang ang masasama ay lalo namang magpapakasama, at ang manlilinlang ay patuloy na manlilinlang at sila man ay malilinlang din."
                },
                "14": {
                    "verse_nr": "14",
                    "verse": "Ngunit ikaw, magpatuloy ka sa mga aral na natutunan mo at matibay mong pinaniwalaan, sapagkat kilala mo ang mga nagturo nito sa iyo."
                },
                "15": {
                    "verse_nr": "15",
                    "verse": "Mula pa sa pagkabata alam mo na ang Banal na Kasulatan, na may kapangyarihang magbigay sa iyo ng karunungan tungo sa kaligtasan sa pamamagitan ng pananampalataya kay Cristo Jesus."
                },
                "16": {
                    "verse_nr": "16",
                    "verse": "Ang lahat ng Kasulatan ay kinasihan ng Diyos, at kapaki-pakinabang sa pagtuturo ng katotohanan, sa pagsaway sa kamalian, sa pagtutuwid sa likong gawain at sa pagsasanay para sa matuwid na pamumuhay,"
                },
                "17": {
                    "verse_nr": "17",
                    "verse": "upang ang lingkod ng Diyos ay maging ganap at handa sa lahat ng mabubuting gawain."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sa harap ng Diyos at ni Cristo Jesus na hahatol sa mga buh\u00e1y at sa mga patay, alang-alang sa kanyang pagdating bilang hari, inaatasan kita:"
                },
                "2": {
                    "verse_nr": "2",
                    "verse": "ipangaral mo ang salita ng Diyos; pagsikapan mong gawin iyan napapanahon man o hindi. Himukin mo at pagsabihan ang mga tao, at palakasin ang kanilang loob sa pamamagitan ng matiyagang pagtuturo."
                },
                "3": {
                    "verse_nr": "3",
                    "verse": "Sapagkat darating ang panahong hindi na sila makikinig sa wastong katuruan; sa halip, susundin nila ang kanilang hilig. Maghahanap sila ng mga tagapagturo na walang ituturo kundi ang ibig lamang nilang marinig."
                },
                "4": {
                    "verse_nr": "4",
                    "verse": "Hindi na sila makikinig sa katotohanan, sa halip ay ibabaling ang kanilang pansin sa mga kathang-isip."
                },
                "5": {
                    "verse_nr": "5",
                    "verse": "Ngunit ikaw, maging mahinahon ka sa lahat ng oras, magtiis ka sa panahon ng kahirapan. Gampanan mo ang tungkulin ng isang mangangaral ng Magandang Balita at tuparin mo nang lubos ang iyong paglilingkod."
                },
                "6": {
                    "verse_nr": "6",
                    "verse": "Sapagkat dumating na ang panahon ng pagpanaw ko sa buhay na ito. Ako&#39;y mistulang isang handog na ibinubuhos sa dambana."
                },
                "7": {
                    "verse_nr": "7",
                    "verse": "Pinagbuti ko ang aking pakikipaglaban, natapos ko na ang dapat kong takbuhin, at nanatili akong tapat sa pananampalataya."
                },
                "8": {
                    "verse_nr": "8",
                    "verse": "Kaya naghihintay sa akin ang koronang gantimpala para sa mga namuhay ayon sa kalooban ng Diyos. Sa Araw na iyon, ang Panginoon na siyang makatarungang Hukom, ang siyang magpuputong sa akin ng korona; hindi lamang sa akin, kundi sa lahat ng nananabik sa kanyang pagbabalik."
                },
                "9": {
                    "verse_nr": "9",
                    "verse": "Mga Personal na Tagubilin - Sikapin mong makapunta dito sa lalong madaling panahon."
                },
                "10": {
                    "verse_nr": "10",
                    "verse": "Iniwan na ako ni Demas dahil sa kanyang pag-ibig sa daigdig na ito; pumunta siya sa Tesalonica. Si Cresente naman ay nagpunta sa Galacia, at si Tito sa Dalmacia."
                },
                "11": {
                    "verse_nr": "11",
                    "verse": "Si Lucas na lamang ang kasama ko rito. Hanapin mo si Marcos at isama mo rito, sapagkat malaki ang maitutulong niya sa aking mga gawain."
                },
                "12": {
                    "verse_nr": "12",
                    "verse": "Pinapunta ko sa Efeso si Tiquico."
                },
                "13": {
                    "verse_nr": "13",
                    "verse": "Pagpunta mo rito, dalhin mo ang aking balabal na naiwan ko sa Troas sa bahay ni Carpo. Dalhin mo rin ang mga aklat, lalo na iyong mga gawa sa balat ng hayop."
                },
                "14": {
                    "verse_nr": "14",
                    "verse": "Napakasama ng ginawa sa akin ng panday na si Alejandro. Pagbabayarin siya ng Panginoon sa kanyang mga ginawa."
                },
                "15": {
                    "verse_nr": "15",
                    "verse": "Mag-ingat ka sa kanya, sapagkat mahigpit niyang sinalungat ang ipinapangaral natin."
                },
                "16": {
                    "verse_nr": "16",
                    "verse": "Sa unang pagharap ko sa hukuman ay walang sumama sa akin; pinabayaan nila akong mag-isa. Patawarin nawa sila ng Diyos."
                },
                "17": {
                    "verse_nr": "17",
                    "verse": "Ngunit sinamahan ako ng Panginoon at binigyan ng lakas upang makapangaral nang lubusan sa lahat ng Hentil, at ako&#39;y naligtas sa tiyak na kamatayan."
                },
                "18": {
                    "verse_nr": "18",
                    "verse": "Ang Panginoon ang magliligtas sa akin sa lahat ng kasamaan at siya rin ang maghahatid sa akin nang ligtas sa kanyang kaharian sa langit. Purihin nawa siya magpakailanman! Amen."
                },
                "19": {
                    "verse_nr": "19",
                    "verse": "Pangwakas na Pagbati - Ikumusta mo ako kina Priscila at Aquila, at sa sambahayan ni Onesiforo."
                },
                "20": {
                    "verse_nr": "20",
                    "verse": "Nagpaiwan sa Corinto si Erasto; si Trofimo nama&#39;y iniwan ko sa Mileto na may sakit."
                },
                "21": {
                    "verse_nr": "21",
                    "verse": "Pilitin mong makapunta dito bago magtaglamig. Kinukumusta ka nina Eubulo, Pudente, Lino, Claudia at lahat ng mga kapatid."
                },
                "22": {
                    "verse_nr": "22",
                    "verse": "Samahan nawa ng Panginoon ang iyong espiritu. Sumainyo nawang lahat ang kagandahang-loob ng Diyos."
                }
            }
        }
    }
}