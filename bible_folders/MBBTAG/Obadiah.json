{
    "version": "MBBTAG",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang aklat na ito ay naglalaman ng pangitaing ibinigay ng Panginoong Yahweh kay Propeta Obadias tungkol sa Edom. Paparusahan ni Yahweh ang Edom - May narinig kaming ulat buhat sa Panginoong Yahweh; may isang sugo na ipinadala sa mga bansa: \u201cHumanda kayo at ang Edom ay salakayin!\u201d"
                },
                "2": {
                    "verse_nr": "2",
                    "verse": "Sinabi ni Yahweh sa Edom, \u201cGagawin kitang pinakamahinang bansa, at kamumuhian ka ng lahat ng mga tao."
                },
                "3": {
                    "verse_nr": "3",
                    "verse": "Nilinlang ka ng iyong kayabangan; dahil ang kapitolyo mo&#39;y nakatayo sa batong buh\u00e1y; dahil ang tahanan mo&#39;y nasa matataas na kabundukan. Kaya&#39;t sinasabi mo, \u2018Sinong makakapagpabagsak sa akin?\u2019\u201d"
                },
                "4": {
                    "verse_nr": "4",
                    "verse": "Kasintaas man ng pugad ng agila ang iyong bahay, o maging ang mga bituin man ay iyong kapantay, hahatakin kitang pababa at ikaw ay babagsak."
                },
                "5": {
                    "verse_nr": "5",
                    "verse": "\u201cKung sa gabi&#39;y dumating ang magnanakaw, ang kinukuha lamang nila&#39;y ang kanilang magustuhan. Kapag ang mga tao&#39;y namimitas ng ubas, kahit kaunting bunga&#39;y nagtitira sila. Ngunit ang mga kaaway mo&#39;y walang ititira kahit isa."
                },
                "6": {
                    "verse_nr": "6",
                    "verse": "O lahi ni Esau, ang yaman mo&#39;y sasamsamin; at ang lahat ng sa iyo&#39;y kukuhanin."
                },
                "7": {
                    "verse_nr": "7",
                    "verse": "Nilinlang ka ng iyong mga kapanalig, itinaboy ka mula sa iyong lupain. Nasasakop ka na ngayon ng iyong mga kakampi. Ang iyong mga kaibigang noo&#39;y kasalo, ngayo&#39;y naglagay ng patibong para sa iyo; at kanila pang sinasabi, \u2018Nasaan na ang kanyang katusuhan?\u2019\u201d"
                },
                "8": {
                    "verse_nr": "8",
                    "verse": "Sinabi ni Yahweh: \u201cDarating ang araw na paparusahan ko ang Edom, lilipulin ko ang kanyang mga matatalinong tao, at ang kaalaman nila&#39;y aking papawiin."
                },
                "9": {
                    "verse_nr": "9",
                    "verse": "Mga mandirigma ng Teman ay pawang nasisindak, at ang mga kawal ng Edom ay malilipol na lahat."
                },
                "10": {
                    "verse_nr": "10",
                    "verse": "Bakit Pinarusahan ang Edom - \u201cDahil sa ginawa mong karahasan sa angkan ng kapatid mong si Jacob, sa kahihiya&#39;y malalagay ka, at mahihiwalay sa akin magpakailanman."
                },
                "11": {
                    "verse_nr": "11",
                    "verse": "Pinanood mo lamang sila, nang araw na pasukin ng mga kaaway. Kasinsama ka ng mga dayuhan na nananamsam at naghahati-hati sa kayamanan ng Jerusalem na kanilang tinangay."
                },
                "12": {
                    "verse_nr": "12",
                    "verse": "Hindi mo dapat ikinatuwa ang kapahamakang sinapit ng iyong mga kapatid sa lupain ng Juda. Hindi ka dapat nagalak sa araw ng kanilang pagkawasak; hindi ka dapat naging palalo sa araw ng kanilang kasawian."
                },
                "13": {
                    "verse_nr": "13",
                    "verse": "Hindi mo dapat pinasok ang lunsod ng aking bayan, ni pinagtawanan ang kanilang kasawian. At sinamsam mo pa ang kanilang kayamanan sa panahon ng kanilang kapahamakan."
                },
                "14": {
                    "verse_nr": "14",
                    "verse": "Hindi ka dapat nag-abang sa mga sangang-daan upang ang mga pugante doon ay hadlangan. Hindi mo na dapat sila ibinigay sa kalaban sa araw na iyon ng kanilang kapahamakan."
                },
                "15": {
                    "verse_nr": "15",
                    "verse": "Hahatulan ng Diyos ang mga Bansa - \u201cMalapit na ang araw ng aking paghatol sa lahat ng bansa,\u201d sabi ni Yahweh. \u201cAng ginawa mo Edom, sa iyo&#39;y gagawin din; ang ibinigay mo sa iba, siya mo ring tatanggapin."
                },
                "16": {
                    "verse_nr": "16",
                    "verse": "Sa banal na bundok ko ay nalasap ng aking bayan ang mapait na alak na sa kanila&#39;y kaparusahan. Ngunit ang mga bayan na dito&#39;y nakapaligid, higit na parusa ang kanilang matitikman; iinom sila nito at lubos na mapaparam."
                },
                "17": {
                    "verse_nr": "17",
                    "verse": "Ang Tagumpay ng Israel - \u201cNgunit sa Bundok Zion ay may ilang makakatakas, at ang bundok na ito&#39;y magiging banal na dako. Muling aariin ng lahi ni Jacob ang lupaing sa kanila ay ipinagkaloob."
                },
                "18": {
                    "verse_nr": "18",
                    "verse": "At maglalagablab naman ang lahi ni Jose. Lilipulin nila ang lahi ni Esau, at susunugin ito na parang dayami. Walang matitira isa man sa kanila. Akong si Yahweh ang maysabi nito."
                },
                "19": {
                    "verse_nr": "19",
                    "verse": "\u201cSasakupin ng mga taga-Negeb ang Bundok ng Edom. Sasakupin ng mga nasa kapatagan ang lupain ng mga Filisteo. Makukuha nila ang lupain ng Efraim at Samaria. Ang Gilead nama&#39;y sasakupin ng lahi ni Benjamin."
                },
                "20": {
                    "verse_nr": "20",
                    "verse": "Magbabalik ang hukbong binubuo ng mga dinalang-bihag, sila na nagmula sa hilagang Israel. Sila ang sasakop sa lupain ng Fenicia hanggang sa Zarefat doon sa hilaga. Ang mga taga-Jerusalem na itinapon sa Sardis ang siya namang sasakop sa mga lunsod sa timog ng Juda."
                },
                "21": {
                    "verse_nr": "21",
                    "verse": "Ang matagumpay na hukbo ng Jerusalem, sasalakay sa Edom at doo&#39;y mamamahala. Si Yahweh mismo ang doo&#39;y maghahari.\u201d"
                }
            }
        }
    }
}