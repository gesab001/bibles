{
    "version": "HNZRI",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naslov i pozdrav - Pavao, apostol Krista Isusa po volji Bo\u017ejoj, prema obe\u0107anju \u017eivota koji je u Kristu Isusu,"
                },
                "2": {
                    "verse_nr": "2",
                    "verse": "Timoteju, ljubljenom sinu: milost, milosr\u0111e i mir od Boga Oca i Krista Isusa, Gospodina na\u0161ega."
                },
                "3": {
                    "verse_nr": "3",
                    "verse": "Zahvala Bogu - Zahvalan sam Bogu komu, jo\u0161 od svojih predaka, slu\u017eim \u010diste savjesti, neprestance te spominju\u0107i u svojim molitvama no\u0107u i danju."
                },
                "4": {
                    "verse_nr": "4",
                    "verse": "Sje\u0107am se tvojih suza i \u010deznem te vidjeti da se ispunim rado\u0161\u0107u"
                },
                "5": {
                    "verse_nr": "5",
                    "verse": "imaju\u0107i na pameti tvoju neprijetvornu vjeru, onu koja je najprije prebivala u tvojoj baki Loidi i tvojoj majci Euniki, a uvjeren sam da je i u tebi."
                },
                "6": {
                    "verse_nr": "6",
                    "verse": "Raspiruj milosni dar Bo\u017eji - Zbog toga te podsje\u0107am da raspiruje\u0161 milosni dar Bo\u017eji \u0161to je u tebi po polaganju mojih ruku."
                },
                "7": {
                    "verse_nr": "7",
                    "verse": "Jer nije nam Bog dao duha boja\u017eljivosti, nego sile, ljubavi i umjerenosti."
                },
                "8": {
                    "verse_nr": "8",
                    "verse": "Ne stidi se dakle svjedo\u010danstva Gospodina na\u0161ega, ni mene, njegova su\u017enja, nego se zlopati zajedno sa mnom za Evan\u0111elje, po sili Boga"
                },
                "9": {
                    "verse_nr": "9",
                    "verse": "koji nas je spasio i svetim pozivom pozvao, ne po na\u0161im djelima, nego po svojemu naumu i milosti koja nam je dana u Kristu Isusu prije vje\u010dnih vremena,"
                },
                "10": {
                    "verse_nr": "10",
                    "verse": "a sada se o\u010ditovala pojavljenjem Spasitelja na\u0161ega Krista Isusa. On \u00d6besna\u017ei smrt, a zasja \u017eivotom i neraspadljivo\u0161\u0107u - po Evan\u0111elju"
                },
                "11": {
                    "verse_nr": "11",
                    "verse": "za koje sam ja postavljen propovjednikom i apostolom i u\u010diteljem."
                },
                "12": {
                    "verse_nr": "12",
                    "verse": "Zbog toga ovo i trpim ali se ne stidim; doista, znam komu sam povjerovao i uvjeren sam da je on mo\u0107an sa\u010duvati povjereni mi polog za onaj Dan."
                },
                "13": {
                    "verse_nr": "13",
                    "verse": "Uzorom neka ti budu zdrave rije\u010di \u0161to si ih od mene \u010duo, u vjeri i ljubavi \u0161to su u Kristu Isusu."
                },
                "14": {
                    "verse_nr": "14",
                    "verse": "Dobri polog \u0161to ti je povjeren \u010duvaj po Duhu Svetom koji prebiva u nama."
                },
                "15": {
                    "verse_nr": "15",
                    "verse": "Vijesti - Svi koji su u Aziji, to zna\u0161, okrenu\u0161e se od mene; me\u0111u njima Figel i Hermogen."
                },
                "16": {
                    "verse_nr": "16",
                    "verse": "Neka bi Gospodin dao milosr\u0111e Oneziforovu domu, jer mi je \u010desto duh podizao i nije se stidio mojih okova,"
                },
                "17": {
                    "verse_nr": "17",
                    "verse": "ve\u0107 me je, do\u0161av\u0161i u Rim, usrdno potra\u017eio i prona\u0161ao."
                },
                "18": {
                    "verse_nr": "18",
                    "verse": "Dao mu Gospodin da na\u0111e milosr\u0111e kod Gospodina u onaj Dan. A koliko mi je u Efezu poslu\u017eio, ti vrlo dobro zna\u0161."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Rije\u010d Bo\u017eja nije okovana - Ti se dakle, sine moj, ja\u010daj u milosti koja je u Kristu Isusu."
                },
                "2": {
                    "verse_nr": "2",
                    "verse": "A ono \u0161to si od mene \u010duo po mnogim svjedocima, to predaj vjernim ljudima koji \u0107e biti podobni i druge pou\u010diti."
                },
                "3": {
                    "verse_nr": "3",
                    "verse": "S njima se zlopati kao dobar vojnik Krista Isusa."
                },
                "4": {
                    "verse_nr": "4",
                    "verse": "Nijedan se, koji vojuje, ne uple\u0107e u poslove svagdanjeg \u017eivota kako bi ugodio vojskovo\u0111i."
                },
                "5": {
                    "verse_nr": "5",
                    "verse": "A natje\u010de li se tko, ne dobiva vijenca ako se zakonito ne natje\u010de."
                },
                "6": {
                    "verse_nr": "6",
                    "verse": "Poljodjelac koji se trudi treba prvi od plodova primiti."
                },
                "7": {
                    "verse_nr": "7",
                    "verse": "Shvati \u0161to govorim, jer \u0107e ti Gospodin dati razumijevanje u svemu."
                },
                "8": {
                    "verse_nr": "8",
                    "verse": "Sjeti se Isusa Krista, uskrsla od mrtvih, od potomstva Davidova - po mojem Evan\u0111elju,"
                },
                "9": {
                    "verse_nr": "9",
                    "verse": "za koje se zlopatim sve do okova, kao zlo\u010dinac. Ali rije\u010d Bo\u017eja nije okovana!"
                },
                "10": {
                    "verse_nr": "10",
                    "verse": "Stoga podnosim sve poradi izabranih, da i oni zadobiju spasenje - koje je u Kristu Isusu zajedno s vje\u010dnom slavom."
                },
                "11": {
                    "verse_nr": "11",
                    "verse": "Vjerodostojna je rije\u010d: ako doista s njime umrijesmo, s njime \u0107emo i \u017eivjeti;"
                },
                "12": {
                    "verse_nr": "12",
                    "verse": "ako ustrajemo, s njime \u0107emo i kraljevati; ako ga zanije\u010demo, i on \u0107e zanijekati nas;"
                },
                "13": {
                    "verse_nr": "13",
                    "verse": "ako ne budemo vjerovali - on vjeran ostaje, jer ne mo\u017ee sebe zanijekati."
                },
                "14": {
                    "verse_nr": "14",
                    "verse": "Pravo postupati s rije\u010dju istine - Na sve to podsje\u0107aj i pred Bogom ih zaklinji da ne bude rje\u010doborstva; ni\u010demu ne koristi, a na propast je slu\u0161ateljima."
                },
                "15": {
                    "verse_nr": "15",
                    "verse": "Uznastoj da pred Boga pristupi\u0161 proku\u0161an, kao radnik koji se nema \u010dega stidjeti, koji pravo postupa s rije\u010dju istine."
                },
                "16": {
                    "verse_nr": "16",
                    "verse": "A svjetovna naklapanja izbjegavaj - jer \u0107e se nastavljati u jo\u0161 ve\u0107oj bezbo\u017enosti,"
                },
                "17": {
                    "verse_nr": "17",
                    "verse": "i njihova \u0107e rije\u010d kao rak-rana tijelo gutati. Od njih su Himenej i Filet,"
                },
                "18": {
                    "verse_nr": "18",
                    "verse": "koji zastrani\u0161e od istine govore\u0107i da je uskrsnu\u0107e ve\u0107 bilo te nekima prevra\u0107aju vjeru."
                },
                "19": {
                    "verse_nr": "19",
                    "verse": "Ipak stoji \u010dvrsti temelj Bo\u017eji, nose\u0107i ovaj pe\u010dat: \u00bbPoznaje Gospodin one koji su njegovi\u00ab i \u00bbNek odstupi od nepravde svaki koji imenuje ime Gospodnje.\u00ab"
                },
                "20": {
                    "verse_nr": "20",
                    "verse": "U velikoj ku\u0107i nema pak samo zlatnih i srebrnih posuda nego i drvenih i glinenih; jedne su \u010dasne, a druge ne\u010dasne."
                },
                "21": {
                    "verse_nr": "21",
                    "verse": "Ako se dakle tko o\u010disti od toga, bit \u0107e posuda \u010dasna, posve\u0107ena, korisna Gospodaru, pripravljena za svako dobro djelo."
                },
                "22": {
                    "verse_nr": "22",
                    "verse": "Od mladena\u010dkih strastvenosti bje\u017ei, a te\u017ei za pravedno\u0161\u0107u, vjerom, ljubavlju, mirom, s onima koji iz \u010dista srca prizivlju Gospodina."
                },
                "23": {
                    "verse_nr": "23",
                    "verse": "Luda i neobuzdana prepiranja odbijaj; zna\u0161 da ra\u0111aju sva\u0111ama."
                },
                "24": {
                    "verse_nr": "24",
                    "verse": "A sluga se Gospodnji ne smije sva\u0111ati, nego mu je biti nje\u017ean prema svima, sposoban pou\u010diti, zlo podnijeti;"
                },
                "25": {
                    "verse_nr": "25",
                    "verse": "s blago\u0161\u0107u preodgajati protivnike, ne bi li im Bog podario obra\u0107enje poradi spoznanja istine"
                },
                "26": {
                    "verse_nr": "26",
                    "verse": "kako bi se trijeznosti povratili iz \u0111avlove zamke - u kojoj ih dr\u017ei ulovljene, pod svojom voljom."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Obli\u010dje pobo\u017enosti bez sile - Ali znaj ovo: u posljednjim \u0107e danima nastati te\u0161ka vremena,"
                },
                "2": {
                    "verse_nr": "2",
                    "verse": "jer \u0107e ljudi biti samoljupci, srebroljupci, hvastavci, oholice, hulitelji, neposlu\u0161ni roditeljima, nezahvalni, nepobo\u017eni,"
                },
                "3": {
                    "verse_nr": "3",
                    "verse": "be\u0161\u0107utni, nepomirljivi, klevetnici, neobuzdani, goropadni, neljubitelji dobra,"
                },
                "4": {
                    "verse_nr": "4",
                    "verse": "izdajice, naprasiti, naduti, ljubitelji u\u017eitka vi\u0161e nego ljubitelji Boga."
                },
                "5": {
                    "verse_nr": "5",
                    "verse": "Imaju obli\u010dje pobo\u017enosti, ali su se njezine sile odrekli. I tih se kloni!"
                },
                "6": {
                    "verse_nr": "6",
                    "verse": "Doista, od njih su i oni koji se uvla\u010de u ku\u0107e i zarobljuju \u017eenice optere\u0107ene grijesima, vo\u0111ene razli\u010ditim po\u017eudama;"
                },
                "7": {
                    "verse_nr": "7",
                    "verse": "one uvijek u\u010de, ali nikada ne mogu do\u0107i do spoznanja istine."
                },
                "8": {
                    "verse_nr": "8",
                    "verse": "I kao \u0161to se Janes i Jambres suprotstavi\u0161e Mojsiju, tako se i ovi suprotstavljaju istini, ljudi pokvarena uma, neproku\u0161ani u vjeri."
                },
                "9": {
                    "verse_nr": "9",
                    "verse": "Ali ne\u0107e dulje napredovati, jer \u0107e njihovo bezumlje postati o\u010dito svima, kako bje i u onih."
                },
                "10": {
                    "verse_nr": "10",
                    "verse": "Pavao i Timotej - A ti si me slijedio u nauku, u pona\u0161anju, u naumu, u vjeri, u strpljivosti, u ljubavi, u postojanosti;"
                },
                "11": {
                    "verse_nr": "11",
                    "verse": "u progonstvima, u patnjama \u0161to me zadesi\u0161e u Antiohiji, u Ikoniju, u Listri; kakva sam progonstva podnio, i od svih me izbavi Gospodin."
                },
                "12": {
                    "verse_nr": "12",
                    "verse": "A i svi koji ho\u0107e \u017eivjeti pobo\u017eno u Kristu Isusu, bit \u0107e progonjeni,"
                },
                "13": {
                    "verse_nr": "13",
                    "verse": "a zli ljudi i vra\u010dari napredovat \u0107e sve vi\u0161e u zlu - zavode\u0107i, a i sami zavedeni."
                },
                "14": {
                    "verse_nr": "14",
                    "verse": "Ali ti ustraj u onome \u0161to si nau\u010dio i u \u0161to si uvjeren, znaju\u0107i one od kojih si nau\u010dio,"
                },
                "15": {
                    "verse_nr": "15",
                    "verse": "i da od malena poznaje\u0161 sveta Pisma, koja te mogu u\u010diniti mudrim za spasenje po vjeri - koja je u Kristu Isusu."
                },
                "16": {
                    "verse_nr": "16",
                    "verse": "Svako Pismo, bogoduho, tako\u0111er je korisno za pou\u010davanje, za ukor, za popravljanje, za odgoj - onaj u pravednosti,"
                },
                "17": {
                    "verse_nr": "17",
                    "verse": "da \u010dovjek Bo\u017eji bude spreman, opremljen za svako dobro djelo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Pavao zaklinje Timoteja - Zaklinjem te pred Bogom i Kristom Isusom, koji \u0107e suditi \u017eive i mrtve, njegovim pojavljenjem i njegovim kraljevstvom:"
                },
                "2": {
                    "verse_nr": "2",
                    "verse": "propovijedaj Rije\u010d, pristupaj im - bilo kad je zgodno ili nezgodno - dokazuj, ukoravaj, opominji - sa svom strpljivo\u0161\u0107u i poukom."
                },
                "3": {
                    "verse_nr": "3",
                    "verse": "Jer do\u0107i \u0107e vrijeme kada oni ne\u0107e podnositi zdrava nauka, nego \u0107e oko sebe po vlastitim po\u017eudama okupljati brojne u\u010ditelje da im golicaju u\u0161i;"
                },
                "4": {
                    "verse_nr": "4",
                    "verse": "i od istine \u0107e uho odvra\u0107ati te se bajkama okretati."
                },
                "5": {
                    "verse_nr": "5",
                    "verse": "Ti pak budi trijezan u svemu, zlopati se, izvr\u0161i djelo navjestitelja Evan\u0111elja, slu\u017ebu svoju ispuni posvema!"
                },
                "6": {
                    "verse_nr": "6",
                    "verse": "Dobar sam boj bio - Doista, ja se ve\u0107 izlijevam kao \u017ertva ljevanica, i do\u0161lo je vrijeme mog odlaska."
                },
                "7": {
                    "verse_nr": "7",
                    "verse": "Dobar sam boj bio, trku dovr\u0161io, vjeru sa\u010duvao."
                },
                "8": {
                    "verse_nr": "8",
                    "verse": "\u010ceka me odsad vijenac pravednosti koji \u0107e mi u onaj Dan dati Gospodin, pravedni sudac, i ne samo meni nego svima koji s ljubavlju i\u0161\u010dekuju njegovo pojavljenje."
                },
                "9": {
                    "verse_nr": "9",
                    "verse": "Posljednje preporuke - Nastoj uskoro do\u0107i k meni."
                },
                "10": {
                    "verse_nr": "10",
                    "verse": "Jer me Dema, zaljubiv\u0161i se u sada\u0161nji ovaj svijet, ostavio i oti\u0161ao u Solun; Krescencije u Galaciju, Tit u Dalmaciju."
                },
                "11": {
                    "verse_nr": "11",
                    "verse": "Luka je jedini sa mnom. Marka uzmi i dovedi sa sobom, jer mi je koristan za slu\u017ebu."
                },
                "12": {
                    "verse_nr": "12",
                    "verse": "Tihika sam pak poslao u Efez."
                },
                "13": {
                    "verse_nr": "13",
                    "verse": "Kabanicu koju sam ostavio u Troadi kod Karpa, donesi kad do\u0111e\u0161, i svitke, osobito pergamene."
                },
                "14": {
                    "verse_nr": "14",
                    "verse": "Kova\u010d Aleksandar nanio mi je mnoga zla. Gospodin \u0107e mu uzvratiti po njegovim djelima."
                },
                "15": {
                    "verse_nr": "15",
                    "verse": "Njega se i ti \u010duvaj jer se veoma usprotivio na\u0161im rije\u010dima."
                },
                "16": {
                    "verse_nr": "16",
                    "verse": "Za prve moje obrane nitko ne bje uza me, nego me svi ostavi\u0161e. Ne ura\u010dunalo im se!"
                },
                "17": {
                    "verse_nr": "17",
                    "verse": "Ali je Gospodin stao uza me i oja\u010dao me da bi se po meni navje\u0161tenje moglo potpuno pronijeti i svi ga narodi mogli \u010duti; i izbavljen sam iz lavljih usta."
                },
                "18": {
                    "verse_nr": "18",
                    "verse": "Gospodin \u0107e me izbaviti od svakoga zla djela i spasiti za svoje nebesko kraljevstvo. Njemu slava u vijeke vjekova! Amen."
                },
                "19": {
                    "verse_nr": "19",
                    "verse": "Pozdravi i blagoslov - Pozdravi Prisku i Akvilu i Oneziforov dom."
                },
                "20": {
                    "verse_nr": "20",
                    "verse": "Erast je ostao u Korintu, a Trofima sam ostavio bolesna u Miletu."
                },
                "21": {
                    "verse_nr": "21",
                    "verse": "Nastoj do\u0107i prije zime! Pozdravlja te Eubul, Pudencije, Lino, Klaudija i sva bra\u0107a."
                },
                "22": {
                    "verse_nr": "22",
                    "verse": "Gospodin s duhom tvojim! Milost s vama!"
                }
            }
        }
    }
}