{
    "version": "HNZRI",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naslov i pozdrav - Pavao, su\u017eanj Krista Isusa, i brat Timotej, ljubljenomu Filemonu i na\u0161emu suradniku,"
                },
                "2": {
                    "verse_nr": "2",
                    "verse": "i sestri Apiji, i Arhipu, na\u0161emu suborcu, i crkvi u tvojoj ku\u0107i:"
                },
                "3": {
                    "verse_nr": "3",
                    "verse": "milost vam i mir od Boga, Oca na\u0161ega, i Gospodina Isusa Krista."
                },
                "4": {
                    "verse_nr": "4",
                    "verse": "Zahvala Bogu i molitva - Zahvaljujem Bogu svojemu uvijek spominju\u0107i te u svojim molitvama,"
                },
                "5": {
                    "verse_nr": "5",
                    "verse": "jer \u010dujem za tvoju ljubav i vjeru koju ima\u0161 prema Gospodinu Isusu i svima svetima,"
                },
                "6": {
                    "verse_nr": "6",
                    "verse": "kako bi zajedni\u0161tvo tvoje vjere postalo djelotvorno na spoznavanju svakog dobra me\u0111u nama poradi Krista."
                },
                "7": {
                    "verse_nr": "7",
                    "verse": "Doista, na\u0111oh veliku radost i utjehu u tvojoj ljubavi jer si, brate, okrijepio srca svetih."
                },
                "8": {
                    "verse_nr": "8",
                    "verse": "Molba za Onezima - Stoga, premda ti imam punu slobodu u Kristu zapovjediti \u0161to si du\u017ean \u010diniti,"
                },
                "9": {
                    "verse_nr": "9",
                    "verse": "zbog ljubavi radije molim, takav kakav jesam, Pavao, starac, a sada i su\u017eanj Krista Isusa."
                },
                "10": {
                    "verse_nr": "10",
                    "verse": "Molim te za svojega sina Onezima, koga rodih u okovima,"
                },
                "11": {
                    "verse_nr": "11",
                    "verse": "neko\u0107 tebi nekorisna, a sada i tebi i meni korisna."
                },
                "12": {
                    "verse_nr": "12",
                    "verse": "\u0160aljem ti ga natrag - njega, to jest srce svoje."
                },
                "13": {
                    "verse_nr": "13",
                    "verse": "Htjedoh ga zadr\u017eati uza se da mi mjesto tebe poslu\u017ei u okovima poradi Evan\u0111elja."
                },
                "14": {
                    "verse_nr": "14",
                    "verse": "Ali bez tvoje privole ne htjedoh u\u010diniti ni\u0161ta, da tvoja dobrota ne bi bila kao s prisile, nego s dobre volje."
                },
                "15": {
                    "verse_nr": "15",
                    "verse": "Jer mo\u017eda on zato bi za \u010das odijeljen da bi ga dobio zauvijek -"
                },
                "16": {
                    "verse_nr": "16",
                    "verse": "ne vi\u0161e kao roba, nego vi\u0161e od roba, kao brata ljubljenoga, osobito meni, a koliko tek vi\u0161e tebi, i po tijelu i u Gospodinu."
                },
                "17": {
                    "verse_nr": "17",
                    "verse": "Ako me dakle smatra\u0161 drugom, primi ga kao mene."
                },
                "18": {
                    "verse_nr": "18",
                    "verse": "Ako ti je \u0161to skrivio ili ti \u0161to duguje, meni to ura\u010dunaj."
                },
                "19": {
                    "verse_nr": "19",
                    "verse": "Ja, Pavao, potpisujem svojom rukom: ja \u0107u platiti. Da ti ne reknem da mi i samoga sebe duguje\u0161!"
                },
                "20": {
                    "verse_nr": "20",
                    "verse": "Da, brate, da mi je tobom se okoristiti u Gospodinu; okrijepi moje srce u Kristu!"
                },
                "21": {
                    "verse_nr": "21",
                    "verse": "Uvjeren u tvoju poslu\u0161nost, napisah ti znaju\u0107i da \u0107e\u0161 u\u010diniti i vi\u0161e od onoga \u0161to ka\u017eem."
                },
                "22": {
                    "verse_nr": "22",
                    "verse": "A uz to, pripravi mi smje\u0161taj, jer se nadam da \u0107u vam po va\u0161im molitvama biti podaren."
                },
                "23": {
                    "verse_nr": "23",
                    "verse": "Pozdrav i blagoslov - Pozdravlja te Epafra, moj suzatvorenik u Kristu Isusu,"
                },
                "24": {
                    "verse_nr": "24",
                    "verse": "Marko, Aristarh, Dema i Luka, moji suradnici."
                },
                "25": {
                    "verse_nr": "25",
                    "verse": "Milost Gospodina Isusa Krista s duhom va\u0161im!"
                }
            }
        }
    }
}