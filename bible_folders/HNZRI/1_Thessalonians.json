{
    "version": "HNZRI",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naslov i pozdrav - Pavao, Silvan i Timotej crkvi Solunjana u Bogu Ocu i Gospodinu Isusu Kristu. Milost vam i mir!"
                },
                "2": {
                    "verse_nr": "2",
                    "verse": "Zahvala Bogu za Solunjane - Zahvaljujemo uvijek Bogu za sve vas, spominju\u0107i vas u svojim molitvama, neprestance"
                },
                "3": {
                    "verse_nr": "3",
                    "verse": "se sje\u0107aju\u0107i va\u0161eg djela vjere i truda ljubavi i postojanosti nade u Gospodina na\u0161ega Isusa Krista pred Bogom i Ocem na\u0161im,"
                },
                "4": {
                    "verse_nr": "4",
                    "verse": "znaju\u0107i, od Boga ljubljena bra\u0107o, za izabranje va\u0161e;"
                },
                "5": {
                    "verse_nr": "5",
                    "verse": "jer na\u0161e Evan\u0111elje nije do\u0161lo k vama samo u rije\u010di nego i u sili i u Duhu Svetome, i s punim uvjerenjem, kao \u0161to znate kakvi smo me\u0111u vama zarad vas bili."
                },
                "6": {
                    "verse_nr": "6",
                    "verse": "I vi ste postali nasljedovatelji na\u0161i i Gospodnji, prihvativ\u0161i Rije\u010d u nevolji mnogoj, s rado\u0161\u0107u Duha Svetoga,"
                },
                "7": {
                    "verse_nr": "7",
                    "verse": "te tako postadoste uzor svim vjernicima u Makedoniji i Ahaji."
                },
                "8": {
                    "verse_nr": "8",
                    "verse": "Doista, od vas je rije\u010d Gospodnja odjeknula ne samo u Makedoniji i Ahaji nego se va\u0161a vjera u Boga i na svako mjesto pro\u0161irila - te tako nema ni potrebe da o tome govorimo."
                },
                "9": {
                    "verse_nr": "9",
                    "verse": "Jer oni sami o nama izvje\u0161\u0107uju na kakav smo do\u010dek nai\u0161li kod vas i kako se od idola k Bogu obratiste, da slu\u017eite Bogu \u017eivomu i istinskomu,"
                },
                "10": {
                    "verse_nr": "10",
                    "verse": "i i\u0161\u010dekujete s nebesa njegova Sina, koga On uskrisi od mrtvih, Isusa koji nas izbavlja od gnjeva \u0161to dolazi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Pavlova slu\u017eba u Solunu - Sami doista znate, bra\u0107o: na\u0161 dolazak k vama nije bio zaludan."
                },
                "2": {
                    "verse_nr": "2",
                    "verse": "Premda, kao \u0161to znate, prethodno \u0161to\u0161ta pretrpjesmo i bijasmo zlostavljani u Filipima, uz te\u0161ku borbu odva\u017eismo vam se, u Bogu na\u0161emu, navje\u0161\u0107ivati Evan\u0111elje Bo\u017eje."
                },
                "3": {
                    "verse_nr": "3",
                    "verse": "Doista, na\u0161e ohrabrivanje nije iz zablude, niti je iz ne\u010distote, niti je iz prijevare;"
                },
                "4": {
                    "verse_nr": "4",
                    "verse": "nego, kao \u0161to nas je Bog smatrao valjanima da nam povjeri Evan\u0111elje, tako govorimo - ne kao oni koji nastoje ugoditi ljudima, nego Bogu koji preispituje na\u0161a srca."
                },
                "5": {
                    "verse_nr": "5",
                    "verse": "Jer nikada, kao \u0161to znate, ne nastupismo ni laskavom rije\u010dju, ni pritajenom pohlepom - Bog je svjedok -"
                },
                "6": {
                    "verse_nr": "6",
                    "verse": "niti smo od ljudi tra\u017eili slave - ni od vas, ni od drugih -"
                },
                "7": {
                    "verse_nr": "7",
                    "verse": "premda smo vam mogli nametnuti svoj ugled, kao apostoli Kristovi. Naprotiv, bijasmo dje\u010dica me\u0111u vama. Kao \u0161to majka hrani i njeguje svoju djecu,"
                },
                "8": {
                    "verse_nr": "8",
                    "verse": "tako vam, ispunjeni ljubavlju prema vama, htjedosmo udijeliti ne samo Evan\u0111elje Bo\u017eje nego i svoje du\u0161e, jer ste nam omiljeli."
                },
                "9": {
                    "verse_nr": "9",
                    "verse": "Sje\u0107ate se, doista, bra\u0107o, na\u0161ega truda i muke: no\u0107u i danju rade\u0107i - da ne bismo koga od vas opteretili - propovijedali smo vam Evan\u0111elje Bo\u017eje."
                },
                "10": {
                    "verse_nr": "10",
                    "verse": "Svjedoci ste vi i Bog kako smo se sveto i pravedno i besprijekorno vladali prema vama, vjernicima."
                },
                "11": {
                    "verse_nr": "11",
                    "verse": "Kao \u0161to znate, svakoga smo od vas, kao otac svoju djecu,"
                },
                "12": {
                    "verse_nr": "12",
                    "verse": "hrabrili i tje\u0161ili i zahtijevali da \u017eivite dostojno Boga koji vas poziva u svoje kraljevstvo i slavu."
                },
                "13": {
                    "verse_nr": "13",
                    "verse": "I mi neprestance zahvaljujemo Bogu i zato \u0161to primiv\u0161i od nas rije\u010d poruke Bo\u017eje prihvatiste ju ne kao rije\u010d ljudsku, nego - kao \u0161to uistinu i jest - rije\u010d Bo\u017eju koja i djeluje u vama, vjernicima."
                },
                "14": {
                    "verse_nr": "14",
                    "verse": "Vi, bra\u0107o, doista postadoste nasljedovatelji Bo\u017ejih crkava koje su u Judeji u Kristu Isusu: i vi pretrpjeste od svojih sunarodnjaka isto kao i oni od \u017didova,"
                },
                "15": {
                    "verse_nr": "15",
                    "verse": "koji su ubili i Gospodina Isusa i proroke, i nas progonili, te Bogu ne uga\u0111aju i suprote se svim ljudima"
                },
                "16": {
                    "verse_nr": "16",
                    "verse": "prije\u010de\u0107i nam navje\u0161\u0107ivati poganima da se spase, dopunjuju\u0107i uvijek grijehe svoje. Ali se na njih kona\u010dno sru\u010dio gnjev Bo\u017eji."
                },
                "17": {
                    "verse_nr": "17",
                    "verse": "Pavlova \u010de\u017enja za ponovnim susretom - A mi, bra\u0107o, odijeljeni od vas zakratko - licem, ne srcem - u svojoj velikoj \u010de\u017enji jo\u0161 vi\u0161e pohitasmo da ugledamo va\u0161e lice."
                },
                "18": {
                    "verse_nr": "18",
                    "verse": "Jer smo htjeli do\u0107i k vama - a ja, Pavao, i jedanput, i dvaput - no Sotona nas sprije\u010di."
                },
                "19": {
                    "verse_nr": "19",
                    "verse": "Jer \u0161to je na\u0161a nada ili radost ili vijenac di\u010dni pred Gospodinom na\u0161im Isusom o njegovu dolasku, ako ne vi?"
                },
                "20": {
                    "verse_nr": "20",
                    "verse": "Jer vi ste na\u0161a slava i radost."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Radosne vijesti iz Soluna - Zato, ne mogav\u0161i vi\u0161e izdr\u017eati, odlu\u010dismo ostati u Ateni sami,"
                },
                "2": {
                    "verse_nr": "2",
                    "verse": "i poslasmo Timoteja, na\u0161ega brata i suradnika Bo\u017ejega u Evan\u0111elju Kristovu, da vas utvrdi i ohrabri u va\u0161oj vjeri,"
                },
                "3": {
                    "verse_nr": "3",
                    "verse": "da se nitko ne pokoleba u ovim nevoljama, jer i sami znate da smo za to odre\u0111eni."
                },
                "4": {
                    "verse_nr": "4",
                    "verse": "Doista, kad smo i bili kod vas, unaprijed smo vam kazivali da nam ima trpjeti, \u0161to se - kako znate - i dogodilo."
                },
                "5": {
                    "verse_nr": "5",
                    "verse": "Stoga i ja, ne mogav\u0161i vi\u0161e izdr\u017eati, poslah da saznam o va\u0161oj vjeri, da vas nije mo\u017eda isku\u0161ao isku\u0161avatelj te na\u0161 trud postao zaludan."
                },
                "6": {
                    "verse_nr": "6",
                    "verse": "A sada, kad se Timotej od vas k nama vratio i javio nam radosnu vijest o va\u0161oj vjeri i ljubavi te da nas se uvijek rado sje\u0107ate i \u010deznete nas vidjeti kao i mi vas -"
                },
                "7": {
                    "verse_nr": "7",
                    "verse": "zbog toga smo, bra\u0107o, po va\u0161oj vjeri, utje\u0161eni vama uza svu svoju tjeskobu i nevolju;"
                },
                "8": {
                    "verse_nr": "8",
                    "verse": "jer sada, kada ste vi postojani u Gospodinu, mi \u017eivimo!"
                },
                "9": {
                    "verse_nr": "9",
                    "verse": "Doista, kojom bismo zahvalom mogli Bogu uzvratiti za vas, za svu radost kojom se poradi vas radujemo pred svojim Bogom,"
                },
                "10": {
                    "verse_nr": "10",
                    "verse": "no\u0107u i danju najusrdnije mole\u0107i da ugledamo va\u0161e lice i nadopunimo ono \u0161to nedostaje va\u0161oj vjeri?"
                },
                "11": {
                    "verse_nr": "11",
                    "verse": "A neka bi sam Bog i Otac na\u0161 i Gospodin na\u0161 Isus upravio na\u0161 put k vama!"
                },
                "12": {
                    "verse_nr": "12",
                    "verse": "Neka bi pak vama Gospodin dao da ljubavlju rastete i izobilujete, jedni prema drugima i prema svima, kao i mi prema vama,"
                },
                "13": {
                    "verse_nr": "13",
                    "verse": "te tako utvrdio va\u0161a srca da budu besprijekorna u svetosti pred Bogom i Ocem na\u0161im o dolasku Gospodina na\u0161ega Isusa sa svim svojim svetima. Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kako \u017eivjeti i Bogu ugoditi - Najposlije, bra\u0107o, molimo vas i preklinjemo u Gospodinu Isusu da - kao \u0161to primiste od nas kako vam treba \u017eivjeti i Bogu ugoditi, a kako vi i \u017eivite - sve vi\u0161e u tome napredujete."
                },
                "2": {
                    "verse_nr": "2",
                    "verse": "Jer, znate kakve vam upute dadosmo u Gospodinu Isusu."
                },
                "3": {
                    "verse_nr": "3",
                    "verse": "Doista, ovo je volja Bo\u017eja, va\u0161e posve\u0107enje: da se suzdr\u017eavate od bludnosti,"
                },
                "4": {
                    "verse_nr": "4",
                    "verse": "da svaki od vas zna svoje tijelo posjedovati u svetosti i \u010dasti"
                },
                "5": {
                    "verse_nr": "5",
                    "verse": "- ne u strastvenoj po\u017eudi kao pogani koji ne poznaju Boga -"
                },
                "6": {
                    "verse_nr": "6",
                    "verse": "pa u tomu ne o\u0161te\u0107ivati i ne iskori\u0161tavati svojega brata, jer je Gospodin osvetnik za sve to, kao \u0161to vam i prije rekosmo i posvjedo\u010dismo."
                },
                "7": {
                    "verse_nr": "7",
                    "verse": "Jer nas Bog ne pozva na ne\u010distotu, nego na svetost."
                },
                "8": {
                    "verse_nr": "8",
                    "verse": "Zato dakle onaj koji to odbacuje, ne odbacuje \u010dovjeka, nego Boga koji vam i udjeljuje Duha svojega Svetoga."
                },
                "9": {
                    "verse_nr": "9",
                    "verse": "\u0160to se pak bratoljublja ti\u010de, nije vam potrebno pisati, jer ste i sami od Boga pou\u010deni jedni druge ljubiti,"
                },
                "10": {
                    "verse_nr": "10",
                    "verse": "a \u0161to doista i \u010dinite prema svoj bra\u0107i u cijeloj Makedoniji. Ali vas ohrabrujemo, bra\u0107o, da u tome sve vi\u0161e napredujete."
                },
                "11": {
                    "verse_nr": "11",
                    "verse": "I gorljivo nastojte \u017eivjeti mirno, svoje \u010diniti te svojim vlastitim rukama raditi - kao \u0161to vam zapovjedismo -"
                },
                "12": {
                    "verse_nr": "12",
                    "verse": "kako biste se pona\u0161ali pristojno prema onima vani i ni od koga ne zavisili."
                },
                "13": {
                    "verse_nr": "13",
                    "verse": "Dolazak Gospodnji i uskrsnu\u0107e umrlih - Ne \u017eelimo da budete u neznanju, bra\u0107o, o pokojnicima, da se ne \u017ealostite kao ostali koji nemaju nade."
                },
                "14": {
                    "verse_nr": "14",
                    "verse": "Jer ako vjerujemo da Isus umrije i uskrsnu, onda \u0107e Bog i one koji usnu\u0161e u Isusu dovesti zajedno s njime."
                },
                "15": {
                    "verse_nr": "15",
                    "verse": "Doista, po Gospodnjoj vam rije\u010di ovo kazujemo: mi \u017eivi, preostali za dolazak Gospodnji, zasigurno ne\u0107emo prete\u0107i pokojnike,"
                },
                "16": {
                    "verse_nr": "16",
                    "verse": "jer sam \u0107e Gospodin - na glasnu zapovijed, na arkan\u0111elov glas, na zaziv Bo\u017eje trublje - si\u0107i s neba - i umrli u Kristu prvi \u0107e uskrsnuti."
                },
                "17": {
                    "verse_nr": "17",
                    "verse": "Zatim \u0107emo mi \u017eivi, preostali, zajedno s njima biti poneseni na oblacima u susret Gospodinu, u zrak. I tako \u0107emo uvijek biti s Gospodinom."
                },
                "18": {
                    "verse_nr": "18",
                    "verse": "Stoga ohrabrujte jedni druge ovim rije\u010dima!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Dan Gospodnji dolazi - \u0160to se pak ti\u010de vremena i \u010dasa, nije vam, bra\u0107o, potrebno pisati,"
                },
                "2": {
                    "verse_nr": "2",
                    "verse": "jer i sami to\u010dno znate da Dan Gospodnji dolazi ba\u0161 kao kradljivac no\u0107u."
                },
                "3": {
                    "verse_nr": "3",
                    "verse": "Dok jo\u0161 budu govorili: \u00bbMir i sigurnost\u00ab, zate\u0107i \u0107e ih tada iznenadna propast, kao trudovi trudnicu, i zasigurno joj ne\u0107e izbje\u0107i."
                },
                "4": {
                    "verse_nr": "4",
                    "verse": "Ali vi, bra\u0107o, niste u tami, da bi vas taj dan iznenadio kao kradljivac,"
                },
                "5": {
                    "verse_nr": "5",
                    "verse": "jer vi ste svi sinovi svjetla i sinovi dana. Nismo ni od no\u0107i ni od tame."
                },
                "6": {
                    "verse_nr": "6",
                    "verse": "Ne spavajmo dakle kao ostali, nego bdijmo i budimo trijezni,"
                },
                "7": {
                    "verse_nr": "7",
                    "verse": "jer oni koji spavaju, spavaju no\u0107u, i koji se opijaju, opijaju se no\u0107u."
                },
                "8": {
                    "verse_nr": "8",
                    "verse": "A mi koji smo od dana trijezni budimo, obucimo oklop vjere i ljubavi te kacigu spasonosne nade."
                },
                "9": {
                    "verse_nr": "9",
                    "verse": "Ta Bog nas ne odredi za gnjev, nego za postignu\u0107e spasenja po Gospodinu na\u0161emu Isusu Kristu,"
                },
                "10": {
                    "verse_nr": "10",
                    "verse": "koji umrije za nas da, bdjeli ili spavali, zajedno s njime \u017eivimo."
                },
                "11": {
                    "verse_nr": "11",
                    "verse": "Zato, ohrabrujte jedni druge i izgra\u0111ujte jedan drugoga, kao \u0161to i \u010dinite."
                },
                "12": {
                    "verse_nr": "12",
                    "verse": "Biti dobri prema svima - A molimo vas, bra\u0107o, da priznate one koji se trude me\u0111u vama, a koji su vam predstojnici u Gospodinu i opominju vas."
                },
                "13": {
                    "verse_nr": "13",
                    "verse": "Cijenite ih nadasve u ljubavi zbog njihova djela. Budite u miru me\u0111u sobom."
                },
                "14": {
                    "verse_nr": "14",
                    "verse": "Preklinjemo vas pak, bra\u0107o, opominjite nemarne, poti\u010dite malodu\u0161ne, pridr\u017eavajte slabe, budite strpljivi sa svima."
                },
                "15": {
                    "verse_nr": "15",
                    "verse": "Pazite da tko komu ne uzvrati zlo za zlo, nego uvijek promi\u010dite dobro i jedni prema drugima i prema svima."
                },
                "16": {
                    "verse_nr": "16",
                    "verse": "Uvijek se radujte."
                },
                "17": {
                    "verse_nr": "17",
                    "verse": "Molite bez prestanka."
                },
                "18": {
                    "verse_nr": "18",
                    "verse": "U svemu zahvaljujte, jer je to volja Bo\u017eja za vas u Kristu Isusu."
                },
                "19": {
                    "verse_nr": "19",
                    "verse": "Duha ne gasite."
                },
                "20": {
                    "verse_nr": "20",
                    "verse": "Proro\u0161tva ne prezirite."
                },
                "21": {
                    "verse_nr": "21",
                    "verse": "Sve preispitujte, a dobra se dr\u017eite."
                },
                "22": {
                    "verse_nr": "22",
                    "verse": "Od svake se pojave zla uklanjajte!"
                },
                "23": {
                    "verse_nr": "23",
                    "verse": "Blagoslov i pozdrav - A sam Bog mira posvema vas posvetio, i vi se potpuno - duh i du\u0161a i tijelo - sa\u010duvali besprijekornima o dolasku Gospodina na\u0161ega Isusa Krista."
                },
                "24": {
                    "verse_nr": "24",
                    "verse": "Vjeran je Onaj tko vas poziva; On \u0107e to i u\u010diniti."
                },
                "25": {
                    "verse_nr": "25",
                    "verse": "Bra\u0107o, molite i za nas."
                },
                "26": {
                    "verse_nr": "26",
                    "verse": "Pozdravite svu bra\u0107u svetim cjelovom."
                },
                "27": {
                    "verse_nr": "27",
                    "verse": "Zaklinjem vas Gospodinom da se ova poslanica pro\u010dita svoj bra\u0107i."
                },
                "28": {
                    "verse_nr": "28",
                    "verse": "Milost Gospodina na\u0161ega Isusa Krista s vama!"
                }
            }
        }
    }
}