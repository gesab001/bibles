{
    "version": "TKU",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Kutoka kwa Paulo mfungwa kwa kusudi la Kristo Yesu, na kutoka kwa Timotheo ndugu yetu. Kwa Filemoni rafiki yetu mpendwa na mtenda kazi pamoja nasi;"
                },
                "2": {
                    "verse_nr": "2",
                    "verse": "kwa Afia dada yetu, Arkipo askari mwenzetu na kwa kanisa linalokutania nyumbani mwako."
                },
                "3": {
                    "verse_nr": "3",
                    "verse": "Neema na amani kutoka kwa Mungu Baba yetu na Bwana Yesu Kristo ziwe pamoja nawe."
                },
                "4": {
                    "verse_nr": "4",
                    "verse": "Upendo na Imani ya Filemoni - Namshukuru Mungu wangu siku zote kila ninapokukumbuka katika maombi yangu,"
                },
                "5": {
                    "verse_nr": "5",
                    "verse": "kwa sababu nasikia juu ya upendo na uaminifu ulionao katika Bwana Yesu na unaouonesha kwa watu wa Mungu."
                },
                "6": {
                    "verse_nr": "6",
                    "verse": "Ninaomba kwamba ile imani unayoishiriki pamoja nasi ikusaidie wewe kuelewa kila fursa tulio nayo ya kutenda mema kama wale tunaomwamini Kristo."
                },
                "7": {
                    "verse_nr": "7",
                    "verse": "Nimepokea furaha kubwa na faraja kutokana na upendo wako, kwa sababu mioyo ya watu wa Mungu imepata nguvu mpya kwa juhudi zako ndugu yangu."
                },
                "8": {
                    "verse_nr": "8",
                    "verse": "Mpokee Onesimo Kama Kaka - Hivyo hiyo ndiyo sababu nakuagiza wewe kufanya jambo unalopaswa kulifanya. Kwa mamlaka niliyo nayo katika Kristo naweza kukuamuru kufanya hilo."
                },
                "9": {
                    "verse_nr": "9",
                    "verse": "Lakini sikuamuru; bali kwa sababu ya upendo nakusihi ufanye hivyo. Mimi Paulo, niliye mzee wa umri sasa, na sasa mfungwa kwa ajili ya Kristo Yesu."
                },
                "10": {
                    "verse_nr": "10",
                    "verse": "Ninakusihi kuhusu mwanangu Onesimo niliyemleta katika maisha mapya tulio nayo katika Bwana nilipokuwa gerezani."
                },
                "11": {
                    "verse_nr": "11",
                    "verse": "Huyo ambaye siku za nyuma hakuwa wa manufaa kwako, lakini sasa anafaa sio kwako tu bali hata kwangu mimi."
                },
                "12": {
                    "verse_nr": "12",
                    "verse": "Ninamrudisha kwako, kitu ambacho kimekuwa kigumu sawa na kuupoteza moyo wangu."
                },
                "13": {
                    "verse_nr": "13",
                    "verse": "Ningetamani kuendelea kuwa naye hapa, ili aendelee kunihudumia kwa niaba yako nitakapokuwa bado gerezani kwa ajili ya Habari Njema."
                },
                "14": {
                    "verse_nr": "14",
                    "verse": "Lakini sikuwa tayari kufanya jambo lo lote bila ruhusa yako, ili kila jambo lako zuri litendeke bila lazima bali kwa hiari yako mwenyewe."
                },
                "15": {
                    "verse_nr": "15",
                    "verse": "Labda sababu ya Onesimo kutenganishwa nawe kwa kipindi kifupi ni kuwezesha muwe pamoja siku zote,"
                },
                "16": {
                    "verse_nr": "16",
                    "verse": "si mtumwa tena, bali ni zaidi ya mtumwa; kama ndugu mpendwa. Nampenda sana lakini wewe utampenda zaidi, sio tu kama kaka katika familia yenu, bali pia kama mmoja wa walio katika familia ya Bwana."
                },
                "17": {
                    "verse_nr": "17",
                    "verse": "Ikiwa unanitambua mimi kama niliye mwenye imani moja nawe, basi mpokee Onesimo na umkubali kama vile ambavyo ungenikubali."
                },
                "18": {
                    "verse_nr": "18",
                    "verse": "Endapo amekukosea jambo lo lote au unamdai kitu cho chote, unidai mimi badala yake."
                },
                "19": {
                    "verse_nr": "19",
                    "verse": "Mimi Paulo naandika kwa mkono wangu mwenyewe ya kwamba nitakulipa. Tena sina sababu ya kukumbusha kuwa una deni kwangu juu ya maisha yako."
                },
                "20": {
                    "verse_nr": "20",
                    "verse": "Kwa hiyo kaka yangu, kama mfuasi wa Bwana, tafadhali nipe upendeleo katika hili. Ndipo itakuwa faraja kuu kwangu kama kaka yako katika Kristo."
                },
                "21": {
                    "verse_nr": "21",
                    "verse": "Ninapokuandikia barua hii nina ujasiri mkubwa kwamba utakubaliana nami na najua kwamba utafanya zaidi ya haya ninayokuomba."
                },
                "22": {
                    "verse_nr": "22",
                    "verse": "Pamoja na hayo naomba uniandalie chumba cha kufikia, kwa sababu nina matumaini kwamba kwa maombi yenu nitaachiliwa na kuletwa kwenu."
                },
                "23": {
                    "verse_nr": "23",
                    "verse": "Salamu za Mwisho - Epafra mfungwa pamoja nami katika Kristo Yesu anakusalimu."
                },
                "24": {
                    "verse_nr": "24",
                    "verse": "Marko, Aristarko, Dema, na Luka watendakazi pamoja nami nao wanakusalimu."
                },
                "25": {
                    "verse_nr": "25",
                    "verse": "Neema ya Bwana Yesu Kristo iwe pamoja nanyi."
                }
            }
        }
    }
}