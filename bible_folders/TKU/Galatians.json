{
    "version": "TKU",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Salamu kutoka kwa mtume Paulo. Sikutumwa na kundi lolote la watu au mtu yeyote hapa duniani niwe mtume. Sikupewa mamlaka yangu na mwanadamu yeyote. Nilipewa mamlaka haya moja kwa moja kutoka kwa Kristo Yesu na Mungu Baba, aliyemfufua Yesu kutoka kwa wafu."
                },
                "2": {
                    "verse_nr": "2",
                    "verse": "Salamu pia kutoka kwa wote walio familia ya Mungu, walio pamoja nami. Kwa makanisa yaliyoko Galatia:"
                },
                "3": {
                    "verse_nr": "3",
                    "verse": "Namwomba Mungu Baba yetu na Bwana wetu Yesu Kristo awe mwema kwenu na awape neema na amani."
                },
                "4": {
                    "verse_nr": "4",
                    "verse": "Yesu alijitoa mwenyewe kwa ajili ya dhambi zetu ili atuweke huru kutoka katika uovu wa ulimwengu huu tunamoishi. Hili ndilo Mungu Baba yetu alitaka."
                },
                "5": {
                    "verse_nr": "5",
                    "verse": "Mungu Baba yetu anastahili utukufu milele na milele! Amina."
                },
                "6": {
                    "verse_nr": "6",
                    "verse": "Kuna Ujumbe Mmoja tu wa Habari Njema - Wakati mfupi tu uliopita Mungu aliwaita mkamfuata. Aliwaita katika neema yake kwa njia ya Kristo. Lakini sasa nashangazwa kwamba kwa haraka hivi mmegeuka mbali na kuamini kitu kingine tofauti kabisa na Habari Njema tuliyowahubiri."
                },
                "7": {
                    "verse_nr": "7",
                    "verse": "Hakuna ujumbe mwingine wa Habari Njema, lakini baadhi ya watu wanawasumbua. Wanataka kuibadili Habari Njema ya Kristo."
                },
                "8": {
                    "verse_nr": "8",
                    "verse": "Tuliwahubiri ninyi ujumbe wa Habari Njema tu. Hivyo laana ya Mungu impate mtu yeyote yule anayewahubiri ninyi ujumbe ulio tofauti, hata ikiwa ni mmoja wetu au malaika kutoka mbinguni!"
                },
                "9": {
                    "verse_nr": "9",
                    "verse": "Nitalisema tena lile nililolisema hapo mwanzo. Ninyi mmekwishaipokea Habari Njema. Yeyote atakayewahubiri kitu kingine tofauti na ile Habari Njema mliyoipokea, basi mjue kwamba Mungu atamlaani mtu huyo!"
                },
                "10": {
                    "verse_nr": "10",
                    "verse": "Sasa mnafikiri ninajaribu kuwapendeza wanadamu? Hapana, ninataka kumpendeza Mungu siyo wanadamu. Kama ningekuwa najaribu kuwapendeza wanadamu, nisingekuwa mtumwa wa Kristo."
                },
                "11": {
                    "verse_nr": "11",
                    "verse": "Mamlaka ya Paulo ni Kutoka kwa Mungu - Ndugu zangu, ninawataka mjue kuwa ujumbe wa Habari Njema niliowaambia haukuandaliwa na mtu yeyote."
                },
                "12": {
                    "verse_nr": "12",
                    "verse": "Sikuupata ujumbe wangu kutoka kwa mwanadamu yeyote. Habari Njema siyo kitu nilichojifunza kutoka kwa watu. Yesu Kristo mwenyewe ndiye aliyenifunulia Habari Njema ninayowahubiri watu."
                },
                "13": {
                    "verse_nr": "13",
                    "verse": "Mmesikia juu ya mwenendo wangu hapo zamani nilipokuwa mfuasi hodari wa dini ya Kiyahudi. Nililitesa kwa nguvu kanisa la Mungu, nikiwa na shabaha ya kuliangamiza kabisa."
                },
                "14": {
                    "verse_nr": "14",
                    "verse": "Nilipata maendeleo makubwa katika dini ya Kiyahudi kwa kufanya kazi na kusoma kwa bidii kwa sababu nilikuwa mwaminifu kwa desturi za baba zetu."
                },
                "15": {
                    "verse_nr": "15",
                    "verse": "Lakini Mungu alikuwa na mpango maalumu kwa ajili yangu hata kabla sijazaliwa. Hivyo aliniita kwa neema yake. Na ilimpendeza"
                },
                "16": {
                    "verse_nr": "16",
                    "verse": "kumfunua Mwanaye ili niweze kuwahubiri Habari Njema watu wasio Wayahudi. Hicho ndicho nilichofanya baada ya hapo. Sikuomba ushauri ama msaada wowote kutoka kwa mtu yeyote."
                },
                "17": {
                    "verse_nr": "17",
                    "verse": "Sikwenda Yerusalemu kuwaona wale waliokuwa mitume kabla mimi sijawa mtume. Badala yake, kwanza nilienda moja kwa moja Arabia. Kisha baadaye, nikarudi katika mji wa Dameski."
                },
                "18": {
                    "verse_nr": "18",
                    "verse": "Miaka mitatu baadaye nilikwenda Yerusalemu kumwona Petro. Nilikaa naye kwa siku 15."
                },
                "19": {
                    "verse_nr": "19",
                    "verse": "Sikuonana na mtume mwingine yeyote, isipokuwa Yakobo mdogo wake Bwana peke yake."
                },
                "20": {
                    "verse_nr": "20",
                    "verse": "Mungu anajua kuwa hakuna ninachowaandikia kisicho cha kweli."
                },
                "21": {
                    "verse_nr": "21",
                    "verse": "Baadaye, nilielekea katika majimbo ya Shamu na Kilikia."
                },
                "22": {
                    "verse_nr": "22",
                    "verse": "Lakini kwa wakati ule, makanisa ya Kristo yaliyokuwa Uyahudi yalikuwa bado hayajanifahamu mimi binafsi."
                },
                "23": {
                    "verse_nr": "23",
                    "verse": "Walikuwa wamesikia tu juu yangu: \u201cMtu huyu alikuwa anatutesa. Lakini sasa anawaambia watu juu ya imani ile ile aliyojaribu kuiangamiza huko nyuma.\u201d"
                },
                "24": {
                    "verse_nr": "24",
                    "verse": "Waamini hawa walimsifu Mungu kwa sababu yangu."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Mitume Wengine Wamkubali Paulo - Baada ya miaka 14 nilirudi tena Yerusalemu nikiwa na Barnaba na nilimchukua Tito pia."
                },
                "2": {
                    "verse_nr": "2",
                    "verse": "Nilikwenda kule maana Mungu alinionyesha kuwa ninapaswa kwenda. Niliwafafanulia Habari Njema kama nilivyoihubiri kwa watu wasio Wayahudi. Pia nilikutana faragha na wale waliokuwa wanatazamiwa kuwa viongozi. Nilitaka niwe na uhakika kuwa tulikuwa tunapatana ili kazi yangu ya nyuma na ile niliyokuwa naifanya sasa zisipotee bure."
                },
                "3": {
                    "verse_nr": "3",
                    "verse": "Tito, aliyekuwa pamoja nami ni Myunani. Hata hivyo viongozi hawa hawakulazimisha kumtahiri."
                },
                "4": {
                    "verse_nr": "4",
                    "verse": "Tulihitaji kuyazungumzia matatizo haya, kwa sababu wale waliojifanya kuwa ni ndugu zetu walikuja kwenye kundi letu kwa siri. Waliingia kama wapelelezi kutafiti kuhusu uhuru tuliokuwa nao ndani ya Kristo Yesu. Walitaka watufanye sisi watumwa,"
                },
                "5": {
                    "verse_nr": "5",
                    "verse": "lakini hatukujiweka chini ya chochote ambacho hawa ndugu wa uongo walikitaka. Tulitaka ukweli wa Habari Njema ubaki ule ule na hatimaye uwafikie na ninyi."
                },
                "6": {
                    "verse_nr": "6",
                    "verse": "Na watu wale ambao walihesabiwa kuwa viongozi muhimu hawakuongeza lolote katika ujumbe wa Habari Njema niliyowahubiria watu. (Haijalishi kwangu kuwa walikuwa wa \u201cmuhimu\u201d au la. Kwa Mungu binadamu wote ni sawa.)"
                },
                "7": {
                    "verse_nr": "7",
                    "verse": "Lakini viongozi hawa waliona kuwa Mungu alinipa kazi maalumu ya kuhubiri Habari Njema kwa wasio Wayahudi, kama vile alivyomwagiza Petro kufanya kazi hiyo hiyo ya kuhubiri Habari Njema miongoni mwa Wayahudi."
                },
                "8": {
                    "verse_nr": "8",
                    "verse": "Mungu alimpa Petro uwezo wa kufanya kazi kama mtume lakini kwa walio Wayahudi. Mungu akanipa mimi pia uwezo wa kufanya kazi kama mtume, lakini kwa wasiokuwa Wayahudi."
                },
                "9": {
                    "verse_nr": "9",
                    "verse": "Yakobo, Petro na Yohana walikuwa viongozi muhimu kanisani. Hawa wakaona kuwa Mungu alinipa kipaji hiki maalumu cha huduma, hivyo wakatupa mkono wa shirika mimi pamoja na Barnaba. Wakakubali kuwa sisi tutaendelea kufanya kazi miongoni mwao wasio Wayahudi, na wao wataendelea kufanya kazi miongoni mwao walio Wayahudi."
                },
                "10": {
                    "verse_nr": "10",
                    "verse": "Wakatuomba jambo moja tu, ya kwamba tukumbuke kuwahudumia waaminio walio maskini. Na kwa hakika hili lilikuwa jambo nililojitahidi kufanya."
                },
                "11": {
                    "verse_nr": "11",
                    "verse": "Paulo Aonesha Kuwa Petro Alikosea Kule Antiokia - Petro alipokuja Antiokia, alifanya kitu ambacho hakikuwa sahihi. Nami nikampinga, kwa sababu hakika alikuwa na hatia mbele za Mungu."
                },
                "12": {
                    "verse_nr": "12",
                    "verse": "Hivi ndivyo ilivyotokea: Petro alipokuja Antiokia, hapo awali kabla ya Wayahudi kufika, alikula na kujumuika na wasio Wayahudi. Lakini baada ya Wayahudi kufika kutoka kwa Yakobo, Petro akajitenga na wasio Wayahudi. Akaacha kula pamoja nao kwa sababu aliwaogopa Wayahudi."
                },
                "13": {
                    "verse_nr": "13",
                    "verse": "Hivyo Petro akafanya kama mnafiki, na waamini wengine pale Antiokia wakaungana naye katika unafiki huo. Wakamfanya hata Barnaba naye kuwa mnafiki kama wao."
                },
                "14": {
                    "verse_nr": "14",
                    "verse": "Hawakuwa wakiifuata kweli ya Habari Njema. Nilipoona hili, nilimweleza Petro mbele ya kila mtu. Nilisema, \u201cPetro, wewe ni Myahudi, lakini huenendi kama Myahudi. Unaenenda kama mtu asiye Myahudi. Hivyo kwa nini unajaribu kuwalazimisha wale wasio Wayahudi kuenenda kama Wayahudi?"
                },
                "15": {
                    "verse_nr": "15",
                    "verse": "Sisi ni Wayahudi kwa kuzaliwa. Hatukuzaliwa tukiwa \u2018watenda dhambi\u2019, kama vile Wayahudi wanavyowaita wale wasio Wayahudi."
                },
                "16": {
                    "verse_nr": "16",
                    "verse": "Lakini tunajua kuwa hakuna mtu anayehesabiwa haki mbele za Mungu kwa kuifuata sheria. Ni kwa kuamini katika Yesu Kristo ndiko kunamfanya mtu ahesabiwe haki mbele za Mungu. Hivyo hata nasi Wayahudi tumeiweka imani yetu katika Kristo Yesu, kwa sababu tulitaka kuhesabiwa haki mbele za Mungu. Na tumehesabiwa haki kwa imani ya Yesu Kristo, siyo kwa sababu tuliifuata sheria. Naweza kusema hili kwa sababu hakuna anayeweza kuhesabiwa haki kwa kuifuata Sheria ya Musa."
                },
                "17": {
                    "verse_nr": "17",
                    "verse": "Kwa hiyo tunaamini uhusiano wetu kwa Kristo utatufanya tuhesabiwe haki mbele za Mungu. Ikiwa hiyo inatufanya tuonekane kama \u2018watenda dhambi\u2019 wasio Wayahudi, je itakuwa na maana kuwa Kristo anasababisha dhambi kuongezeka. Kwa hakika sivyo?"
                },
                "18": {
                    "verse_nr": "18",
                    "verse": "Sheria ilijenga ukuta baina yetu Wayahudi na watu wengine wote, ukuta ambao nilijitahidi kuuvunja. Kweli nitakosea sana kuujenga tena ukuta huo."
                },
                "19": {
                    "verse_nr": "19",
                    "verse": "Sheria yenyewe iliyafikisha mwisho maisha yangu chini ya sheria. Nikafa katika sheria hiyo na kuwa huru ili niweze kuishi kwa ajili ya Mungu. Nimepigiliwa misumari msalabani pamoja na Kristo."
                },
                "20": {
                    "verse_nr": "20",
                    "verse": "Hivyo siyo mimi ninayeishi sasa; ni Kristo ndiye anayeishi ndani yangu. Bado naishi katika mwili wangu, lakini naishi kwa imani katika Mwana wa Mungu aliyenipenda na kujitoa mwenyewe kuniokoa mimi."
                },
                "21": {
                    "verse_nr": "21",
                    "verse": "Si mimi ninayeikataa neema ya Mungu kama vile haina manufaa yoyote. Kwa sababu ikiwa kwa kuifuata sheria ndivyo watu wanahesabiwa haki mbele za Mungu, basi Kristo alikufa pasipo faida!\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Baraka za Mungu Huja Kwa Imani - Ninyi watu wa Galatia, je mmepoteza fahamu zenu? Nilidhani mmeelewa kwa nini Yesu Kristo alisulubiwa msalabani! Niliwaeleza wazi kabisa jambo hilo, kama vile kuchora na kupaka rangi picha mbele ya macho yenu. Je, kuna mtu yeyote aliyewaloga mkasahau?"
                },
                "2": {
                    "verse_nr": "2",
                    "verse": "Niambieni jambo hili moja: Ni jinsi gani mlimpokea Roho? Je, mlimpokea Roho kwa kufuata sheria? Hapana, mlimpokea Roho kwa sababu ya ujumbe kuhusu Yesu unaoleta imani."
                },
                "3": {
                    "verse_nr": "3",
                    "verse": "Mliyaanza maisha yenu mapya pamoja na Roho. Inakuwaje sasa mdhani kuwa mnaweza kukamilishwa na kitu kinyonge kama tohara kilichofanyika katika miili yenu? Basi mmepoteza fahamu zenu!"
                },
                "4": {
                    "verse_nr": "4",
                    "verse": "Je, mlipata uzoefu huo mwingi pasipo manufaa yoyote? Sidhani kama hivyo ndivyo!"
                },
                "5": {
                    "verse_nr": "5",
                    "verse": "Je, Mungu anawapa ninyi Roho na kutenda miujiza miongoni mwenu kwa kuwa mnaifuata sheria? Hapana sivyo! Mungu anawapa ninyi baraka hizi kwa njia ya ujumbe unaoleta imani katika kumwamini Yesu."
                },
                "6": {
                    "verse_nr": "6",
                    "verse": "Maandiko yanasema kitu hicho hicho kuhusu Ibrahimu. \u201cIbrahimu alimwamini Mungu, na Mungu akaikubali imani yake na akamhesabia haki.\u201d"
                },
                "7": {
                    "verse_nr": "7",
                    "verse": "Hivyo mnapaswa kuelewa kuwa watoto sahihi wa Ibrahimu ni wale walio na imani."
                },
                "8": {
                    "verse_nr": "8",
                    "verse": "Maandiko yalieleza ambacho kingetokea katika siku zijazo. Maandiko haya yalisema kwamba Mungu angewafanya wasio Wayahudi kuwa wenye haki kwa njia ya imani. Mungu alizisema Habari Njema hizi kwa Ibrahimu kabla haijatokea. Mungu alimwambia Ibrahimu, \u201cKwa kukubariki wewe, nitawabariki watu wote duniani.\u201d"
                },
                "9": {
                    "verse_nr": "9",
                    "verse": "Kwa hiyo, wale wote wanaoweka imani yao kwa Mungu ndiyo wanaobarikiwa pamoja na Ibrahimu aliyekuwa mwaminifu."
                },
                "10": {
                    "verse_nr": "10",
                    "verse": "Lakini watu wale wanaodhani kuwa kutii sheria ndicho kitu muhimu sana daima hukaa chini ya tishio la laana. Kama vile Maandiko yanavyosema, \u201cAmelaaniwa mtu yeyote atakayeacha kuzishika na kuzitii sheria hizi zote.\u201d"
                },
                "11": {
                    "verse_nr": "11",
                    "verse": "Hivyo ni dhahiri kuwa hakuna anayeweza kuhesabiwa haki mbele za Mungu kwa kuifuata sheria. Maandiko yanasema, \u201cMwenye haki mbele za Mungu ataishi kwa imani.\u201d"
                },
                "12": {
                    "verse_nr": "12",
                    "verse": "Sheria haitegemei imani. Hapana, inasema kuwa njia pekee ambayo mtu anaweza kupata uzima kwa njia ya sheria ni kwa kutii amri zake."
                },
                "13": {
                    "verse_nr": "13",
                    "verse": "Sheria inasema kuwa sisi Wayahudi tuko chini ya laana kwa kutokuitii daima. Lakini Kristo alituweka huru kutoka katika laana hiyo. Alikubali kulaaniwa na sheria ili atuokoe. Maandiko yanasema, \u201cYeyote anayening&#39;inizwa mtini yuko chini ya laana.\u201d"
                },
                "14": {
                    "verse_nr": "14",
                    "verse": "Kwa sababu ya yale aliyoyafanya Kristo Yesu, baraka ambazo Mungu alimwahidi Ibrahimu zilitolewa pia kwa wasio Wayahudi. Kristo alikufa ili kwamba kwa kumwamini sisi sote, Wayahudi na wasio Wayahudi, tuweze kumpokea Roho ambaye Mungu aliahidi."
                },
                "15": {
                    "verse_nr": "15",
                    "verse": "Sheria na Ahadi - Ndugu zangu, hebu niwape mfano kutoka maisha ya kila siku: Fikiri kuhusu makubaliano ambayo mtu hukubaliana na mwingine. Baada ya makubaliano hayo kufanywa rasmi, hakuna anayeweza kuongeza chochote kwenye makubaliano hayo na hakuna anayeweza kulipuuza."
                },
                "16": {
                    "verse_nr": "16",
                    "verse": "Mungu aliweka agano kwa Ibrahimu na uzao wake. Maandiko hayasemi, \u201cna kwa ajili ya uzao wenu\u201d. Hilo lingekuwa na maana ya watu wengi. Lakini linasema, \u201cna kwa uzao wako\u201d. Hiyo ina maana ya uzao mmoja tu, na uzao huo ni Kristo."
                },
                "17": {
                    "verse_nr": "17",
                    "verse": "Hii ndiyo maana yangu: Agano ambalo Mungu aliliweka na Ibrahimu lilifanywa rasmi na Mungu muda mrefu kabla ya kuja kwa sheria. Sheria ilikuja miaka 430 baadaye. Hivyo sheria haingeweza kulifuta agano hilo na kuibadili ahadi ya Mungu."
                },
                "18": {
                    "verse_nr": "18",
                    "verse": "Baraka alizonazo Mungu kwa ajili ya watu wake hazipatikani kwa njia ya sheria. Ikiwa ingekuwa hivyo, basi isingekuwa ahadi ya Mungu inayotuletea sisi baraka hiyo. Lakini Mungu aliitoa bure baraka yake kwa Ibrahamu kama agano."
                },
                "19": {
                    "verse_nr": "19",
                    "verse": "Hivyo kwa nini sheria ilitolewa? Sheria ililetwa baadaye kwa sababu ya makosa wanayotenda watu. Lakini sheria ingeendelea kutumika hadi kuja kwa Uzao wa Ibrahimu. Huyu ni Uzao unaotajwa katika agano lililotolewa na Mungu. Lakini sheria ilitolewa kupitia malaika na malaika walimtumia Musa kama mpatanishi wa kuwapa watu sheria."
                },
                "20": {
                    "verse_nr": "20",
                    "verse": "Hivyo mpatanishi anahitajika pale ambapo upande mmoja unapaswa kufikia mapatano. Lakini Mungu ambaye ni mmoja, hakumtumia mpatanishi alipompa ahadi Ibrahimu."
                },
                "21": {
                    "verse_nr": "21",
                    "verse": "Lengo la Sheria ya Musa - Je, hili lamaanisha kwamba sheria hutenda kazi kinyume na ahadi za Mungu? La hasha. Sheria iliyotolewa kamwe haikuwa na uwezo wa kuwaletea watu maisha mapya. Ingekuwa hivyo, basi tungehesabiwa haki mbele za Mungu kwa kuifuata sheria."
                },
                "22": {
                    "verse_nr": "22",
                    "verse": "Lakini hilo halikuwa kusudi la sheria. Maandiko yanauweka ulimwengu wote chini ya udhibiti wa dhambi kama aina ya kifungo gerezani. Ili kile ambacho Mungu aliahidi kipokelewe kwa njia ya imani katika Yesu Kristo. Hii hutolewa kwa wale wanaomwamini."
                },
                "23": {
                    "verse_nr": "23",
                    "verse": "Kabla ya aliye mwaminifu kuja, sheria ilituweka sisi kama wafungwa. Hatukuwa huru hadi imani hii inayokuja ilipofunuliwa kwetu."
                },
                "24": {
                    "verse_nr": "24",
                    "verse": "Nina maana kuwa sheria ilikuwa ni mlezi aliyetusimamia tu hadi Kristo alipokuja. Baada ya kuja kwake, tungefanyika kuwa wenye haki mbele za Mungu kwa njia ya imani."
                },
                "25": {
                    "verse_nr": "25",
                    "verse": "Sasa kwa sababu imani hii imekuja, hatuhitaji tena kusimamiwa na kulelewa na sheria."
                },
                "26": {
                    "verse_nr": "26",
                    "verse": "Hii ni kwa sababu ninyi nyote ni mali ya Kristo Yesu na ni watoto wa Mungu kwa njia ya imani."
                },
                "27": {
                    "verse_nr": "27",
                    "verse": "Ndiyo, nyote mlibatizwa ili muunganike na Kristo. Hivyo sasa Kristo anawafunika kabisa kama kubadilisha nguo mpya kabisa."
                },
                "28": {
                    "verse_nr": "28",
                    "verse": "Sasa, ndani ya Kristo haijalishi kama wewe u Myahudi au Myunani, mtumwa au huru, mwanaume au mwanamke. Wote mko sawa katika Kristo Yesu."
                },
                "29": {
                    "verse_nr": "29",
                    "verse": "Na kwa vile ninyi ni wa Kristo, hivyo ninyi wazaliwa wa Ibrahamu. Ninyi ndiyo mtakaopokea baraka zote ambazo Mungu alimwahidi Ibrahimu."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ninalolisema ni hili: Wakati mrithi wa vyote alivyomiliki baba yake bado ni mdogo, hana tofauti yo yote na mtumwa. Haijalishi kuwa anamiliki vitu vyote."
                },
                "2": {
                    "verse_nr": "2",
                    "verse": "Wakati wa utoto bado anapaswa kuwatii wale waliochaguliwa kumtunza. Lakini anapoufikia umri ambao baba yake ameuweka, anakuwa huru."
                },
                "3": {
                    "verse_nr": "3",
                    "verse": "Ndivyo ilivyo hata kwetu sisi. Mwanzoni tulikuwa kama watoto, tukiwa watumwa wa mamlaka za uovu zinazoutawala ulimwengu huu wa sasa."
                },
                "4": {
                    "verse_nr": "4",
                    "verse": "Lakini wakati sahihi ulipofika, Mungu akamtuma Mwanaye, aliyezaliwa na mwanamke na akaishi chini ya sheria."
                },
                "5": {
                    "verse_nr": "5",
                    "verse": "Mungu alifanya hivi ili aweze kuwaweka huru wale waliokuwa chini ya sheria. Kusudi la Mungu lilikuwa kutuasili sisi kama watoto wake."
                },
                "6": {
                    "verse_nr": "6",
                    "verse": "Ninyi sasa ni watoto wa Mungu. Na ndiyo sababu Mungu amemtuma Roho wa Mwanaye mioyoni mwetu. Huyo Roho aliye ndani yetu hulia \u201cAba, yaani Baba.\u201d"
                },
                "7": {
                    "verse_nr": "7",
                    "verse": "Sasa ninyi si watumwa kama mwanzo. Ni watoto wa Mungu, na mtapokea kila kitu ambacho Mungu aliwaahidi watoto wake. Hii yote ni kwa sababu ya yale ambayo Mungu amewatendea ninyi."
                },
                "8": {
                    "verse_nr": "8",
                    "verse": "Upendo wa Paulo kwa Waamini wa Galatia - Zamani hamkumjua Mungu. Mlikuwa watumwa wa miungu isiyokuwa halisi."
                },
                "9": {
                    "verse_nr": "9",
                    "verse": "Lakini sasa mnamjua Mungu wa kweli. Hakika, Mungu ndiye anayewajua ninyi. Hivyo kwa nini sasa mnavigeukia vikosi dhaifu na visivyo na manufuaa yoyote mlivyovifuata hapo mwanzo? Mnataka kuwa watumwa wa mambo haya tena?"
                },
                "10": {
                    "verse_nr": "10",
                    "verse": "Inanipa wasiwasi kwa kuwa mnaadhimisha siku, miezi, misimu na miaka. Nina hofu ya kuwa nimefanya kwa bidii kazi bure kwa ajili yenu."
                },
                "11": {
                    "verse_nr": "11",
                    "verse": "Inanipa wasiwasi kwa kuwa mnaadhimisha siku, miezi, misimu na miaka. Nina hofu ya kuwa nimefanya kwa bidii kazi bure kwa ajili yenu."
                },
                "12": {
                    "verse_nr": "12",
                    "verse": "Ndugu zangu, naomba mniige mimi kama ambavyo mimi nimekuwa kama ninyi. Hamkunikosea kwa jambo lololote."
                },
                "13": {
                    "verse_nr": "13",
                    "verse": "Mnajua kuwa nilikuja kwenu mara ya kwanza kwa sababu nilikuwa mgonjwa. Ndipo nilipowaeleza ninyi Habari Njema."
                },
                "14": {
                    "verse_nr": "14",
                    "verse": "Ugonjwa wangu uliwaelemea. Hata hivyo hamkunikataa kutokana na fadhaa ama hofu. Bali, mlinikaribisha kama vile nilikuwa malaika kutoka kwa Bwana. Mlinipokea kama vile nilikuwa Kristo Yesu mwenyewe!"
                },
                "15": {
                    "verse_nr": "15",
                    "verse": "Mlikuwa na furaha sana wakati huo. Nini kimetokea kwa imani yenu ya awali kwamba mimi nilikuwa mtu niliyebarikiwa kipekee na Mungu? Naweza kusema bila shaka yoyote kwamba mngeliweza kufanya kitu chochote kunisaidia. Kama ingeliwezekana, mngeliyang&#39;oa hata macho yenu na kunipa mimi."
                },
                "16": {
                    "verse_nr": "16",
                    "verse": "Je, nimekuwa sasa adui yenu kwa sababu nawaambia ukweli?"
                },
                "17": {
                    "verse_nr": "17",
                    "verse": "Watu hawa wanajitahidi sana kuonesha kuvutiwa nanyi, lakini hiyo siyo nzuri kwenu. Wanataka kuwashawishi ninyi ili mtugeuke sisi na kuambatana nao."
                },
                "18": {
                    "verse_nr": "18",
                    "verse": "Inapendeza daima kuwa na mtu anayevutiwa nawe katika jambo lililo jema. Hivyo ndivyo nilivyofanya nilipokuwa pamoja nanyi. Siku zote inapendeza, na si pale tu mimi nikiwapo."
                },
                "19": {
                    "verse_nr": "19",
                    "verse": "Watoto wangu wadogo, nasikia uchungu tena kwa ajili yenu, kama mama anayejifungua. Nitaendelea kusikia uchungu huu mpaka watu watakapofikia kumwona Kristo wawatazamapo ninyi."
                },
                "20": {
                    "verse_nr": "20",
                    "verse": "Natamani ningekuwa nanyi sasa. Ndipo labda ninapoweza kubadilisha namna ninavyoongea nanyi. Sasa sielewi nifanye nini juu yenu."
                },
                "21": {
                    "verse_nr": "21",
                    "verse": "Mfano wa Hajiri na Sara - Baadhi yenu mnataka kuwa chini ya sheria. Niambieni, mnajua sheria inavyosema?"
                },
                "22": {
                    "verse_nr": "22",
                    "verse": "Maandiko yanasema kwamba Ibrahimu alikuwa na wana wawili. Mama wa mwana mmoja alikuwa ni mjakazi, na mama wa mwana mwingine alikuwa wa mwanamke aliye huru."
                },
                "23": {
                    "verse_nr": "23",
                    "verse": "Mwana wa Ibrahimu kutoka kwa mjakazi alizaliwa kwa namna ya kawaida ya kibinadamu. Lakini mwana kutoka kwa mwanamke aliyekuwa huru alizaliwa kwa sababu ya ahadi ambayo Mungu alimpa Ibrahimu."
                },
                "24": {
                    "verse_nr": "24",
                    "verse": "Habari hii ina maana nyingine kwenu. Wanawake wawili ni sawa na maagano mawili baina ya Mungu na watu wake. Agano moja ni sheria ambayo Mungu aliifanya katika Mlima Sinai, inayowafanya watu wawe watumwa. Mwanamke aliyeitwa Hajiri yuko kama agano la kwanza."
                },
                "25": {
                    "verse_nr": "25",
                    "verse": "Hivyo Hajiri anauwakilisha Mlima Sinai uliopo Arabia. Na anafanana na Yerusalemu wa sasa, kwa sababu mji huu uko utumwani pamoja na watu wake."
                },
                "26": {
                    "verse_nr": "26",
                    "verse": "Lakini Yerusalemu ya mbinguni ulio juu uko kama mwanamke aliye huru, ambaye ndiye mama yetu."
                },
                "27": {
                    "verse_nr": "27",
                    "verse": "Maandiko yanasema, \u201cUfurahi mwanamke, wewe uliye tasa. Ufurahi kwani hukuwahi kuzaa. Piga kelele na ulie kwa furaha! Hukupata uchungu wa kuzaa. Mwanamke aliye peke yake atapata watoto zaidi zaidi ya mwanamke aliye na mume.\u201d"
                },
                "28": {
                    "verse_nr": "28",
                    "verse": "Ndugu zangu, ninyi ni watoto mliozaliwa kwa sababu ya ahadi ya Mungu, kama Isaka alivyozaliwa."
                },
                "29": {
                    "verse_nr": "29",
                    "verse": "Lakini mwana mwingine wa Ibrahimu, aliyezaliwa kwa njia ya kawaida, alisababisha matatizo kwa yule aliyezaliwa kwa nguvu ya Roho. Ndivyo ilivyo leo."
                },
                "30": {
                    "verse_nr": "30",
                    "verse": "Lakini Maandiko yanasemaje? \u201cMfukuze mjakazi na mwanawe! Mwana wa mwanamke aliye huru atapokea kila kitu alicho nacho baba yake, lakini mwana wa mjakazi hatapokea kitu.\u201d"
                },
                "31": {
                    "verse_nr": "31",
                    "verse": "Hivyo, kaka na dada zangu, sisi si watoto wa mjakazi. Ni watoto wa mwanamke aliye huru."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Utunzeni Uhuru Wenu - Sasa tuko huru, kwa sababu Kristo alituweka huru ili tuweze kuishi tukiufurahia uhuru huo. Hivyo muwe imara katika uhuru huo. Msimruhusu mtu yeyote awaingize utumwani tena."
                },
                "2": {
                    "verse_nr": "2",
                    "verse": "Sikilizeni! Mimi Paulo nawaambia kwamba ikiwa mtakubali kutahiriwa, basi Kristo hatakuwa na manufaa kwenu."
                },
                "3": {
                    "verse_nr": "3",
                    "verse": "Tena, ninamwonya kila mtu atakayeruhusu atahiriwe, kwamba akifanya hivyo itampasa aifuate sheria yote."
                },
                "4": {
                    "verse_nr": "4",
                    "verse": "Ikiwa utajaribu kufanyika mwenye haki mbele za Mungu kwa njia ya sheria, maisha yako na Kristo yamepotea, kwani umeiacha neema ya Mungu."
                },
                "5": {
                    "verse_nr": "5",
                    "verse": "Ninasema hivi kwa sababu tumaini letu la kufanywa wenye haki mbele za Mungu huja kwa imani. Na kwa nguvu ya Roho kwa njia ya imani, tunangoja kwa utulivu na kwa matumaini yenye ujasiri hukumu ya Mungu inayotuweka huru."
                },
                "6": {
                    "verse_nr": "6",
                    "verse": "Mtu anapokuwa wa Kristo Yesu, vyote kutahiriwa ama kutotahiriwa havina nguvu ya kuleta manufaa yoyote. Lakini kwa wale walio ndani ya Kristo Yesu imani inatenda kazi kupitia upendo."
                },
                "7": {
                    "verse_nr": "7",
                    "verse": "Mlikuwa mnapiga mbio vizuri sana. Ni nani aliyewafanya mkaacha kuitii kweli?"
                },
                "8": {
                    "verse_nr": "8",
                    "verse": "Hakika hakuwa yule aliyewachagua."
                },
                "9": {
                    "verse_nr": "9",
                    "verse": "Mjihadhari! \u201cChachu ndogo tu hufanya mkate wote mzima uumuke.\u201d"
                },
                "10": {
                    "verse_nr": "10",
                    "verse": "Nimeridhika moyoni mbele za Bwana kuwa hamtafikiri vinginevyo. Mtu yule anayewasumbua atahukumiwa hata angekuwa nani?"
                },
                "11": {
                    "verse_nr": "11",
                    "verse": "Kaka na dada zangu, sifundishi kuwa ni lazima mwanaume atahiriwe. Kama nitaendelea kuwafundisha wanaume watahiriwe, kwa nini watu bado wanaendelea kunitesa? Ikiwa bado nafundisha tohara, basi ujumbe wangu kuhusu msalaba hautaendelea kuwa tatizo."
                },
                "12": {
                    "verse_nr": "12",
                    "verse": "Natamani watu hao wanaowasumbua wangeongeza na kuhasi juu ya tohara yao."
                },
                "13": {
                    "verse_nr": "13",
                    "verse": "Ndugu na dada zangu, Mungu aliwaita ili muwe huru. Lakini msiutumie uhuru wenu kama udhuru wa kutimiza yale yote mnayoyapenda, badala yake, msaidiane ninyi kwa ninyi kwa upendo."
                },
                "14": {
                    "verse_nr": "14",
                    "verse": "Sheria yote imepewa muhtasari katika amri hii moja tu, \u201cMpende jirani yako kama unavyojipenda mwenyewe.\u201d"
                },
                "15": {
                    "verse_nr": "15",
                    "verse": "Ikiwa mtaendelea kuumizana na kuraruana, muwe waangalifu, vinginevyo mtaangamizana ninyi kwa ninyi."
                },
                "16": {
                    "verse_nr": "16",
                    "verse": "Roho na Asili ya Kibinadamu - Hivyo ninawaambieni, ishini kama Roho anavyowaongoza. Hapo hamtatenda dhambi kutokana na tamaa zenu mbaya."
                },
                "17": {
                    "verse_nr": "17",
                    "verse": "Utu wenu wa dhambi unapenda yale yaliyo kinyume cha Roho, na Roho anataka yale yaliyo kinyume na utu wa dhambi. Hao siku zote hushindana wao kwa wao. Kwa jinsi hiyo ninyi hamko huru kufanya chochote mnachotaka kufanya."
                },
                "18": {
                    "verse_nr": "18",
                    "verse": "Lakini mkimruhusu Roho awaongoze, hamtakuwa chini ya sheria."
                },
                "19": {
                    "verse_nr": "19",
                    "verse": "Mambo mabaya yanayofanywa na mwili wa dhambi ni dhahiri: uasherati, tabia chafu, kufanya mambo yenye kuleta aibu,"
                },
                "20": {
                    "verse_nr": "20",
                    "verse": "kuabudu miungu wa uongo, kushiriki mambo ya uchawi, kuwachukia watu, kuanzisha mafarakano, kuwa na wivu, hasira ama choyo, kusababisha mabishano na kujigawa kimakundi na kuwatenga wengine,"
                },
                "21": {
                    "verse_nr": "21",
                    "verse": "kujawa na husuda, kulewa pombe, kushiriki karamu zenye ulafi na uasi mwingi na kufanya mambo yanayofanana na hayo. Ninawatahadharisha mapema kama nilivyowatahadharisha mwanzo: Watu wanaofanya mambo hayo hawatahesabiwa kama watoto watakaourithi ufalme wa Mungu."
                },
                "22": {
                    "verse_nr": "22",
                    "verse": "Lakini tunda linalozaliwa na Roho katika maisha ya mtu ni upendo, furaha, amani, uvumilivu, wema, fadhili, uaminifu,"
                },
                "23": {
                    "verse_nr": "23",
                    "verse": "upole, na kiasi. Hakuna sheria juu ya mambo kama haya."
                },
                "24": {
                    "verse_nr": "24",
                    "verse": "Wale walio wa Kristo Yesu wameusulubisha udhaifu wao wa kibinadamu pamoja na tamaa zake za dhambi na zile za mwili. Wameachana na utu wao wa kale wenye hisia za ubinafsi na uliotaka kufanya mambo maovu."
                },
                "25": {
                    "verse_nr": "25",
                    "verse": "Tunayapata maisha yetu mapya kutoka kwa Roho, hivyo tunapaswa kuufuata uongozi wa Roho."
                },
                "26": {
                    "verse_nr": "26",
                    "verse": "Tusijivune na kujisifu juu yetu wenyewe. Hatupaswi kuchokozana kwa mashindano baina yetu ama kuoneana wivu."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Tuishi kwa Kusaidiana Sisi kwa Sisi - Ndugu zangu, ikiwa mmoja wenu atakosea, ninyi mnaomfuata Roho mnapaswa kumwendea yule anayetenda dhambi. Msaidieni mtu huyo awe mwenye haki tena. Mfanye hivyo kwa njia ya upole, na muwe waangalifu, kwa maana nanyi pia mnaweza kujaribiwa kutenda dhambi."
                },
                "2": {
                    "verse_nr": "2",
                    "verse": "Msaidiane ninyi kwa ninyi katika kubeba mizigo yenu. Mnapofanya hivi, mtakuwa mnatimiza yote ambayo sheria ya Kristo imewaagiza kufanya."
                },
                "3": {
                    "verse_nr": "3",
                    "verse": "Maana mtu akijiona kuwa yeye ni wa muhimu sana na kumbe sio wa muhimu, anajidanganya mwenyewe."
                },
                "4": {
                    "verse_nr": "4",
                    "verse": "Kila mmoja aipime kazi yake mwenyewe kuona ikiwa kuna chochote cha kujivunia. Kama ndivyo, uyatunze hayo moyoni mwako wala usijilinganishe na mtu mwingine yeyote."
                },
                "5": {
                    "verse_nr": "5",
                    "verse": "Maana sisi sote tunawajibika kwa yale tunayofanya."
                },
                "6": {
                    "verse_nr": "6",
                    "verse": "Msiache Kutenda Mema - Yule anayefundishwa neno la Mungu anapaswa kumshirikisha mwalimu wake mambo mema aliyonayo."
                },
                "7": {
                    "verse_nr": "7",
                    "verse": "Ikiwa mnadhani mnaweza kumdanganya Mungu, mtakuwa mnajidanganya wenyewe. Mtavuna yale mnayopanda."
                },
                "8": {
                    "verse_nr": "8",
                    "verse": "Yule anayepanda kwa kuiridhisha nafsi yake ya dhambi, mavuno yatakayopatikana ni uharibifu kabisa. Lakini mkipanda kwa kuiridhisha Roho, mavuno yenu katika Roho yatakuwa uzima wa milele."
                },
                "9": {
                    "verse_nr": "9",
                    "verse": "Hatupaswi kuchoka katika kutenda mema. Tutapata mavuno yetu kwa wakati sahihi, tusipokata tamaa."
                },
                "10": {
                    "verse_nr": "10",
                    "verse": "Tunapokuwa na nafasi ya kumtendea mema kila mtu, tufanye hivyo. Lakini tuzingatie zaidi kuwatendea mema wale walio wa familia ya waamini."
                },
                "11": {
                    "verse_nr": "11",
                    "verse": "Paulo Amalizia Barua Yake - Huu ni mwandiko wa mkono wangu mwenyewe. Mnaweza kuona jinsi herufi zilivyo kubwa."
                },
                "12": {
                    "verse_nr": "12",
                    "verse": "Watu wale wanaojaribu kuwalazimisha ninyi kutahiriwa wanafanya hivyo ili wawaridhishe Wayahudi wenzao. Wanaogopa wasije wakateswa kwa sababu ya msalaba wa Kristo."
                },
                "13": {
                    "verse_nr": "13",
                    "verse": "Maana hata wale waliotahiriwa hawaitii sheria. Na bado wanawataka ninyi mtahiriwe ili waweze kujisifu kwa ajili ya yale waliyowatendea ninyi."
                },
                "14": {
                    "verse_nr": "14",
                    "verse": "Mimi nisijisifu kwa ajili ya mambo kama haya. Msalaba wa Bwana wetu Yesu Kristo ndiyo sababu pekee ya kujivuna kwangu. Kupitia kifo cha Yesu msalabani ulimwengu ukafa kwangu, nami nimeufia ulimwengu."
                },
                "15": {
                    "verse_nr": "15",
                    "verse": "Haijalishi kwamba mtu ametahiriwa au hajatahiriwa. Kinachojalisha ni uumbaji mpya wa Mungu katika Kristo."
                },
                "16": {
                    "verse_nr": "16",
                    "verse": "Amani iwe kwa wale wote wanaoifuata njia hii mpya. Na rehema za Mungu ziwe juu ya watu wake Israeli."
                },
                "17": {
                    "verse_nr": "17",
                    "verse": "Kwa hiyo msinitaabishe kwa namna yoyote. Nina makovu mwilini mwangu yanayoonyesha kuwa mimi ni wa Yesu."
                },
                "18": {
                    "verse_nr": "18",
                    "verse": "Ndugu na dada zangu, neema ya Bwana wetu Yesu Kristo iwe nanyi nyote. Amina."
                }
            }
        }
    }
}