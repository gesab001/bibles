{
    "version": "PKEK",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jaakobus, Jumala ja Issanda Jeesuse Kristuse sulane,\nKaheteistk\u00fcmnele rahvaste sekka pillutatud suguharule:\nTervitused."
                },
                "2": {
                    "verse_nr": "2",
                    "verse": "Pidage alati r\u00f5\u00f5muks, mu vennad ja \u00f5ed, kui te satute mitmesugustesse katsumustesse!"
                },
                "3": {
                    "verse_nr": "3",
                    "verse": "Te ju teate, et teie usu l\u00e4bikatsumine teeb teid vastupidavaks."
                },
                "4": {
                    "verse_nr": "4",
                    "verse": "Ja l\u00f5puni vastupidamine teeb teid t\u00e4iuslikuks ja laitmatuks, ilma \u00fchegi puuduj\u00e4\u00e4gita."
                },
                "5": {
                    "verse_nr": "5",
                    "verse": "Aga kui kellelgi teist on puudu tarkusest, siis ta palugu Jumalalt, kes annab heldelt k\u00f5igile, tegemata etteheiteid, ja talle antakse."
                },
                "6": {
                    "verse_nr": "6",
                    "verse": "Ent ta palugu usus, kahtlemata, sest kahtleja on nagu merelaine, mida tuul siia-sinna ajab."
                },
                "7": {
                    "verse_nr": "7",
                    "verse": "Selline inimene \u00e4rgu arvaku, et ta Issandalt midagi saab."
                },
                "8": {
                    "verse_nr": "8",
                    "verse": "Ta on k\u00f5ikuva meelega mees, ebakindel k\u00f5igis oma ettev\u00f5tmistes."
                },
                "9": {
                    "verse_nr": "9",
                    "verse": "Vaene vend kiidelgu oma k\u00f5rgest seisusest"
                },
                "10": {
                    "verse_nr": "10",
                    "verse": "aga rikas kiidelgu oma madalusest, sest ta kaob nagu rohu\u00f5is."
                },
                "11": {
                    "verse_nr": "11",
                    "verse": "Sest p\u00e4ike t\u00f5useb ja kuumus kuivatab rohu, \u00f5is pudeneb ja ta ilu h\u00e4vib. Nii n\u00e4rtsib ka rikas keset oma tegemisi."
                },
                "12": {
                    "verse_nr": "12",
                    "verse": "\u00d5nnis on mees, kes katsumuses vastu peab. Sest kui ta on l\u00e4bi katsutud, saab ta v\u00f5idup\u00e4rjaks elu, mille Jumal on t\u00f5otanud neile, kes teda armastavad."
                },
                "13": {
                    "verse_nr": "13",
                    "verse": "\u00c4rgu keegi kiusatuses olles \u00f6elgu: \u201eJumal kiusab mind!\u201c Sest Jumalat ei kiusata kurjaga ja ka tema ise ei kiusa kedagi."
                },
                "14": {
                    "verse_nr": "14",
                    "verse": "Iga\u00fcht kiusab ta oma himu; see peibutab teda ja meelitab l\u00f5ksu."
                },
                "15": {
                    "verse_nr": "15",
                    "verse": "Kui himu on viljastunud, toob ta ilmale patu, ja kui patt on t\u00e4ide viidud, s\u00fcnnitab see surma."
                },
                "16": {
                    "verse_nr": "16",
                    "verse": "\u00c4rge laske end eksitada, mu armsad vennad ja \u00f5ed!"
                },
                "17": {
                    "verse_nr": "17",
                    "verse": "Iga hea and ja iga t\u00e4iuslik kingitus on p\u00e4rit \u00fclalt, valguste Isalt, kelle juures ei ole muutust ega valguse varjutust."
                },
                "18": {
                    "verse_nr": "18",
                    "verse": "Oma tahte kohaselt on ta meid s\u00fcnnitanud t\u00f5e s\u00f5numi l\u00e4bi, et oleksime kui esimene viljasaak tema loodute seast."
                },
                "19": {
                    "verse_nr": "19",
                    "verse": "Seda teadke, mu armsad vennad ja \u00f5ed: iga inimene olgu k\u00e4rmas kuulama, pikaldane r\u00e4\u00e4kima, pikaldane vihastama!"
                },
                "20": {
                    "verse_nr": "20",
                    "verse": "Sest inimese viha ei too \u00f5igust Jumala ees."
                },
                "21": {
                    "verse_nr": "21",
                    "verse": "Seep\u00e4rast pange maha k\u00f5ik r\u00fcvedus ja viimnegi kurjus! V\u00f5tke alandlikult omaks teisse istutatud s\u00f5na \u2013 see suudab p\u00e4\u00e4sta teie hinge!"
                },
                "22": {
                    "verse_nr": "22",
                    "verse": "Kuid olge s\u00f5na tegijad, mitte need, kes \u00fcksnes kuulavad ja iseennast petavad."
                },
                "23": {
                    "verse_nr": "23",
                    "verse": "Sest kui keegi s\u00f5na kuulab, aga selle j\u00e4rgi ei tee, siis sarnaneb ta mehega, kes n\u00e4eb peeglist oma tegelikku palet"
                },
                "24": {
                    "verse_nr": "24",
                    "verse": "vaadelnud ennast, l\u00e4heb ta eemale ja unustab peagi, milline ta on."
                },
                "25": {
                    "verse_nr": "25",
                    "verse": "Aga see, kes uurib vabaduse t\u00e4iuslikku seadust ega eemaldu sellest, ei ole unustav kuulaja, vaid tegude tegija. See inimene on \u00f5nnistatud oma tegudes."
                },
                "26": {
                    "verse_nr": "26",
                    "verse": "Kui keegi arvab end teenivat Jumalat, aga oma keelt ei talitse, siis ta petab iseennast ja tema jumalateenistus on t\u00fchine."
                },
                "27": {
                    "verse_nr": "27",
                    "verse": "Puhas ja laitmatu jumalateenistus Jumala, meie Isa ees on hoolitseda vaeslaste ja lesknaiste eest nende viletsuses ning hoida ennast maailmast m\u00e4\u00e4rimata."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Vennad ja \u00f5ed, \u00e4rge siduge oma usku meie kirkuse Issandasse Jeesusesse Kristusesse vahetegemisega inimeste vahel."
                },
                "2": {
                    "verse_nr": "2",
                    "verse": "Oletagem, et teie koosolekule tuleb kulds\u00f5rmustega mees uhkeis r\u00f5ivais ja tuleb ka r\u00e4pases r\u00f5ivais vaene."
                },
                "3": {
                    "verse_nr": "3",
                    "verse": "Teie osutate austust sellele, kes kannab uhkeid r\u00f5ivaid, ning \u00fctlete talle: \u201eIstuge siia, palun,\u201c aga vaesele te \u00fctlete: \u201eSina seisa seal!\u201c v\u00f5i \u201eIstu maha mu jalgade juurde!\u201c"
                },
                "4": {
                    "verse_nr": "4",
                    "verse": "Eks ole te siis teinud vahet omade seas ja saanud eelarvamustega otsustajateks?"
                },
                "5": {
                    "verse_nr": "5",
                    "verse": "Kuulge, mu armsad vennad ja \u00f5ed! Kas pole Jumal valinud maailma silmis vaeseid saama rikkaks usu poolest ja p\u00e4rima Kuningriiki, mille tema on t\u00f5otanud neile, kes teda armastavad?"
                },
                "6": {
                    "verse_nr": "6",
                    "verse": "Teie aga olete halvustanud vaest! Kas mitte rikkad ei r\u00f5hu teid ega t\u00f5mba teid kohtusse?"
                },
                "7": {
                    "verse_nr": "7",
                    "verse": "Kas ei teota just nemad seda kallist nime, millega teid on kutsutud?"
                },
                "8": {
                    "verse_nr": "8",
                    "verse": "Kui te t\u00e4idate kuninglikku seadust P\u00fchakirja j\u00e4rgi \u201eArmasta oma ligimest nagu iseennast!\u201c, siis teete h\u00e4sti."
                },
                "9": {
                    "verse_nr": "9",
                    "verse": "Aga kui te inimesi eelistate v\u00e4lise j\u00e4rgi, siis te teete pattu ja Seadus tunnistab teid \u00fcleastujaiks."
                },
                "10": {
                    "verse_nr": "10",
                    "verse": "Sest iga\u00fcks, kes t\u00e4idab kogu Seadust, kuid eksib \u00fche k\u00e4su vastu, on s\u00fc\u00fcdi k\u00f5igis \u00fcleastumises."
                },
                "11": {
                    "verse_nr": "11",
                    "verse": "On ju see, kes \u00fctles: \u201e\u00c4ra riku abielu!\u201c, samuti \u00f6elnud: \u201e\u00c4ra tapa!\u201c Kui sa ei riku abielu, aga tapad, oled ikka seaduserikkuja."
                },
                "12": {
                    "verse_nr": "12",
                    "verse": "N\u00f5nda siis r\u00e4\u00e4kige ja k\u00e4ituge nagu need, kelle \u00fcle kord kohut m\u00f5istetakse vabaduse seaduse j\u00e4rgi."
                },
                "13": {
                    "verse_nr": "13",
                    "verse": "Sest kohus on halastamatu sellele, kes ise ei osuta halastust. Halastus aga on suurem kui kohus."
                },
                "14": {
                    "verse_nr": "14",
                    "verse": "Mis kasu on sellest, mu vennad ja \u00f5ed, kui keegi v\u00e4idab endal olevat usku, aga tegusid ei ole? Ega seesugune usk v\u00f5i teda p\u00e4\u00e4sta?"
                },
                "15": {
                    "verse_nr": "15",
                    "verse": "Kui teie vend v\u00f5i \u00f5de on ilma riieteta ja igap\u00e4evase toiduta"
                },
                "16": {
                    "verse_nr": "16",
                    "verse": "ja keegi teist \u00fctleb talle: \u201eMine rahuga, pane soojalt riidesse ja s\u00f6\u00f6 k\u00f5ht t\u00e4is,\u201c aga ei anna talle eluks vajalikku, mis on siis sellest kasu?"
                },
                "17": {
                    "verse_nr": "17",
                    "verse": "Nii on ka usuga: kui sel pole tegusid, on see iseenesest surnud."
                },
                "18": {
                    "verse_nr": "18",
                    "verse": "Kuid keegi v\u00f5ib \u00f6elda: \u201eSinul on usk ja minul on teod.\u201c\nN\u00e4ita mulle oma usku lahus tegudest ja mina n\u00e4itan sulle oma usku koos tegudega."
                },
                "19": {
                    "verse_nr": "19",
                    "verse": "Sina usud, et Jumal on \u00fcksainus? H\u00e4sti teed! Ka deemonid usuvad seda ja v\u00e4risevad hirmust."
                },
                "20": {
                    "verse_nr": "20",
                    "verse": "Kas sa tahad t\u00f5endeid, oh taipamatu inimlaps, et usk ilma tegudeta on surnud?"
                },
                "21": {
                    "verse_nr": "21",
                    "verse": "Eks m\u00f5istetud meie esiisa Aabraham Jumala ees \u00f5igeks tegude j\u00e4rgi, kui ta oma poja Iisaki viis ohvrialtarile?"
                },
                "22": {
                    "verse_nr": "22",
                    "verse": "Sa n\u00e4ed, et usk avaldus tema tegudes ja sai t\u00e4iuslikuks tegude kaudu."
                },
                "23": {
                    "verse_nr": "23",
                    "verse": "Nii l\u00e4ks t\u00e4ide P\u00fchakirja s\u00f5na: \u201eAabraham uskus Jumalat ja see arvati talle \u00f5iguseks,\u201c ning teda h\u00fc\u00fcti Jumala s\u00f5braks."
                },
                "24": {
                    "verse_nr": "24",
                    "verse": "N\u00e4ete siis, et inimene m\u00f5istetakse \u00f5igeks tegude j\u00e4rgi, mitte ainult usust."
                },
                "25": {
                    "verse_nr": "25",
                    "verse": "N\u00f5ndasamuti m\u00f5isteti ka hoor Raahab \u00f5igeks tegude j\u00e4rgi, kui ta maakuulajad lahkelt vastu v\u00f5ttis ja nad teist teed linnast v\u00e4lja aitas."
                },
                "26": {
                    "verse_nr": "26",
                    "verse": "Sest nii nagu ihu ilma vaimuta on surnud, on surnud ka usk ilma tegudeta."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00c4rgu hakaku paljud teist \u00f5petajaks, mu vennad: te teate, et meie \u00fcle m\u00f5istetakse kohut karmimalt."
                },
                "2": {
                    "verse_nr": "2",
                    "verse": "Me k\u00f5ik eksime paljus. Kes k\u00f5nes ei eksi, on t\u00e4iuslik mees ja suudab talitseda ka kogu ihu."
                },
                "3": {
                    "verse_nr": "3",
                    "verse": "Kui me paneme hobusele suitsed suhu, et ta oleks meile kuulekas, siis me juhime kogu hobust."
                },
                "4": {
                    "verse_nr": "4",
                    "verse": "V\u00f5i vaata laevu: kuigi nad on v\u00e4ga suured ja tugevate tuulte ajada, juhitakse neid v\u00e4ikese t\u00fc\u00fcriga just sinna, kuhu t\u00fc\u00fcrimees tahab."
                },
                "5": {
                    "verse_nr": "5",
                    "verse": "Nii on ka keel v\u00e4ike ihuliige, aga kiitleb suurte asjade \u00fcle. Vaata kui v\u00e4ike tules\u00e4de s\u00fc\u00fctab suure metsa!"
                },
                "6": {
                    "verse_nr": "6",
                    "verse": "Ka keel on tuli. Keel on otsekui eba\u00f5igluse maailm meie liikmete seas, mis r\u00fcvetab kogu keha. Ta s\u00fc\u00fctab p\u00f5lema eluratta ja on ise s\u00fc\u00fcdatud p\u00f5rgust."
                },
                "7": {
                    "verse_nr": "7",
                    "verse": "Sest inimkond taltsutab igat liiki loomi, linde, roomajaid ja mereelukaid, ja on juba taltsutanud"
                },
                "8": {
                    "verse_nr": "8",
                    "verse": "kuid keelt ei suuda taltsutada \u00fckski inimene. See on rahutu ja tige, t\u00e4is surmavat m\u00fcrki."
                },
                "9": {
                    "verse_nr": "9",
                    "verse": "Sellega me kiidame Issandat ja Isa, ning sellega sajatame inimesi, kes on loodud Jumala sarnasteks."
                },
                "10": {
                    "verse_nr": "10",
                    "verse": "Samast suust tuleb kiitus ja sajatus. Nii ei tohiks olla, mu vennad ja \u00f5ed!"
                },
                "11": {
                    "verse_nr": "11",
                    "verse": "Ega allikas anna samast l\u00e4ttest magedat ja kibedat vett?"
                },
                "12": {
                    "verse_nr": "12",
                    "verse": "Ei v\u00f5i ju viigipuu, mu vennad ja \u00f5ed, kanda oliive ega viinapuu viigimarju? Samuti ei saa soolasest allikast magedat vett."
                },
                "13": {
                    "verse_nr": "13",
                    "verse": "Kes teie seast on tark ja m\u00f5istev? Las ta n\u00e4itab hea eluviisiga oma tegusid\u2009targas tasaduses."
                },
                "14": {
                    "verse_nr": "14",
                    "verse": "Aga kui teie s\u00fcdames on tigedat riiakust ja isekat ambitsiooni, siis \u00e4rge hoobelge ega valetage t\u00f5e vastu."
                },
                "15": {
                    "verse_nr": "15",
                    "verse": "See ei ole \u00fclalt p\u00e4rit tarkus, vaid on maine, ilmalik, deemonlik."
                },
                "16": {
                    "verse_nr": "16",
                    "verse": "Sest kus on kadedust ja isekust, seal on korralagedust ja k\u00f5iksugu halba."
                },
                "17": {
                    "verse_nr": "17",
                    "verse": "Kuid \u00fclalt p\u00e4rinev tarkus on esmalt puhas, siis rahuarmastav, osav\u00f5ttev, kuulekas, t\u00e4is halastust ja h\u00e4id vilju, eelarvamusteta, teeskluseta."
                },
                "18": {
                    "verse_nr": "18",
                    "verse": "Rahutegijad, kes k\u00fclvavad rahus, l\u00f5ikavad \u00f5iguse vilja."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kust on p\u00e4rit v\u00f5itlused ja t\u00fclid teie seas? Kas mitte sealt, teie himudest, mis s\u00f5divad teie sees?"
                },
                "2": {
                    "verse_nr": "2",
                    "verse": "Te himustate, aga teil ei ole, ja siis te tapate. Te kadestate, aga k\u00e4tte siiski ei saa, ja nii te v\u00f5itlete ja t\u00fclitsete. Teil ei ole, sest te ei k\u00fcsi Jumalalt."
                },
                "3": {
                    "verse_nr": "3",
                    "verse": "Te palute, aga ei saa, sest te palute valesti, tahtes seda tarvitada oma naudinguteks."
                },
                "4": {
                    "verse_nr": "4",
                    "verse": "Te abielurikkujad! Kas te ei tea, et s\u00f5prus maailmaga on vaen Jumala vastu? Kes iganes tahab olla maailma s\u00f5ber, saab Jumala vaenlaseks."
                },
                "5": {
                    "verse_nr": "5",
                    "verse": "V\u00f5i ehk arvate, et P\u00fchakiri asjata \u00fctleb, et ta igatseb kiivalt vaimu, mille ta meisse on elama pannud."
                },
                "6": {
                    "verse_nr": "6",
                    "verse": "Aga ta annab rohkem armu. Seep\u00e4rast \u00f6eldakse:\n\u201eJumal paneb vastu k\u00f5rkidele,\naga alandlikele annab ta armu.\u201c"
                },
                "7": {
                    "verse_nr": "7",
                    "verse": "Seep\u00e4rast alistuge Jumalale! Seiske vastu kuradile, ja ta p\u00f5geneb teie eest."
                },
                "8": {
                    "verse_nr": "8",
                    "verse": "Tulge Jumala ligi, siis tuleb tema teie ligi! Puhastage oma k\u00e4ed, te patused! Tehke puhtaks oma s\u00fcdamed, te kaksipidi m\u00f5tlejad!"
                },
                "9": {
                    "verse_nr": "9",
                    "verse": "Kurtke oma h\u00e4da, leinake ja nutke! Teie naer muutugu nutuks ja r\u00f5\u00f5m kurbuseks."
                },
                "10": {
                    "verse_nr": "10",
                    "verse": "Alanduge Issanda ette ja tema t\u00f5stab teid \u00fcles."
                },
                "11": {
                    "verse_nr": "11",
                    "verse": "\u00c4rge halvustage \u00fcksteist, vennad ja \u00f5ed! Kes vennast v\u00f5i \u00f5est halba r\u00e4\u00e4gib v\u00f5i tema \u00fcle kohut m\u00f5istab, r\u00e4\u00e4gib halba Seadusest ja m\u00f5istab kohut Seaduse \u00fcle. Kui sa Seaduse \u00fcle kohut m\u00f5istad, siis ei ole sa Seaduse t\u00e4itja, vaid kohtum\u00f5istja."
                },
                "12": {
                    "verse_nr": "12",
                    "verse": "On vaid \u00fcks Seaduseandja ja Kohtum\u00f5istja, kes v\u00f5ib nii p\u00e4\u00e4sta kui ka hukata. Aga kes oled sina, et sa m\u00f5istad kohut oma ligimese \u00fcle?"
                },
                "13": {
                    "verse_nr": "13",
                    "verse": "Kuulge n\u00fc\u00fcd teie, kes \u00fctlete: \u201eT\u00e4na v\u00f5i homme s\u00f5idame sinna v\u00f5i sinna linna, tegutseme seal aasta ja kaupleme ning saame kasu!\u201c"
                },
                "14": {
                    "verse_nr": "14",
                    "verse": "Aga teie ei tea, mida homne p\u00e4ev toob. Milline on teie elu? Te olete suitsuvine, mis korraks ilmub ja siis kaob."
                },
                "15": {
                    "verse_nr": "15",
                    "verse": "Selle asemel peaksite \u00fctlema: \u201eKui Issand tahab, siis me elame ning teeme seda ja teist.\u201c"
                },
                "16": {
                    "verse_nr": "16",
                    "verse": "Te kiitlete oma enesekindluses. K\u00f5ik seesugune kiitlemine on halb."
                },
                "17": {
                    "verse_nr": "17",
                    "verse": "Kui keegi teab, kuidas k\u00e4ituda \u00f5igesti, aga nii ei tee, on see tema jaoks patt."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kuulge n\u00fc\u00fcd, rikkad! Nutke ja ulguge teid tabavate \u00f5nnetuste p\u00e4rast!"
                },
                "2": {
                    "verse_nr": "2",
                    "verse": "Teie rikkus on roiskunud ja teie riided on koitanud!"
                },
                "3": {
                    "verse_nr": "3",
                    "verse": "Teie kuld ja h\u00f5be on roostes, nende rooste on tunnistuseks teie vastu ja see \u00f5gib teie ihu kui tuli.\nTe olete kuhjanud kokku varandust viimseil p\u00e4evil."
                },
                "4": {
                    "verse_nr": "4",
                    "verse": "Teie p\u00f5ldudel kisendab vilja l\u00f5iganud t\u00f6\u00f6liste palk, mille te olete j\u00e4tnud maksmata, ja viljakoristajate appikarjed on ulatunud v\u00e4gede Issanda k\u00f5rvu."
                },
                "5": {
                    "verse_nr": "5",
                    "verse": "Te olete priiskavalt elanud ja andunud naudinguile, te olete nuumanud oma s\u00fcdant tapap\u00e4eval."
                },
                "6": {
                    "verse_nr": "6",
                    "verse": "Te olete s\u00fc\u00fcdi m\u00f5istnud \u00f5ige ja ta tapnud; tema ei hakka teile vastu."
                },
                "7": {
                    "verse_nr": "7",
                    "verse": "Seep\u00e4rast olge pika meelega, vennad ja \u00f5ed, kuni Issanda tulemiseni! Vaadake, kuidas p\u00f5llumees ootab pika meelega s\u00fcgis- ja kevadvihma, et saada maa pealt kallihinnalist saaki."
                },
                "8": {
                    "verse_nr": "8",
                    "verse": "Olge teiegi pika meelega ja s\u00fcdamelt julged, sest Issanda tulemine on l\u00e4hedal!"
                },
                "9": {
                    "verse_nr": "9",
                    "verse": "\u00c4rge nurisege \u00fcksteise vastu, vennad ja \u00f5ed, et te ei satuks kohtu alla! N\u00e4e, kohtunik seisab juba uksel!"
                },
                "10": {
                    "verse_nr": "10",
                    "verse": "V\u00f5tke kannatlikkuse eeskujuks prohveteid, kes on r\u00e4\u00e4kinud Issanda nimel ja talunud kurja kohtlemist."
                },
                "11": {
                    "verse_nr": "11",
                    "verse": "Me kiidame \u00f5ndsaks neid, kes on katsumustes vastu pidanud. Te olete kuulnud Iiobi kannatlikkusest ja teate, mida Issand talle l\u00f5puks tegi; sest Issand on t\u00e4is halastust ja kaastunnet."
                },
                "12": {
                    "verse_nr": "12",
                    "verse": "Kuid eelk\u00f5ige, mu vennad ja \u00f5ed, \u00e4rge vanduge ei taeva ega maa nimel ega millegi muu nimel! Teie \u201ejah\u201c olgu \u201ejah\u201c ja teie \u201eei\u201c olgu \u201eei\u201c \u2013 et te ei satuks kohtu alla!"
                },
                "13": {
                    "verse_nr": "13",
                    "verse": "Kui kellelgi teie seast on raskust ja vaeva, siis ta palvetagu! Kui kellelgi on r\u00f5\u00f5mus meel, siis ta laulgu kiituselaule!"
                },
                "14": {
                    "verse_nr": "14",
                    "verse": "Kui keegi teie seast on haige, siis ta kutsugu kogudusevanemad ja need palvetagu tema kohal, v\u00f5ides teda \u00f5liga Issanda nimel!"
                },
                "15": {
                    "verse_nr": "15",
                    "verse": "Ja usupalve tervendab t\u00f5bise ning Issand t\u00f5stab ta jalule. Ja kui ta on teinud pattu, siis ta saab selle andeks."
                },
                "16": {
                    "verse_nr": "16",
                    "verse": "Seep\u00e4rast tunnistage \u00fcksteisele patud \u00fcles ja palvetage \u00fcksteise eest, et te saaksite terveks! \u00d5ige inimese eestpalve saadab palju korda."
                },
                "17": {
                    "verse_nr": "17",
                    "verse": "Eelija oli inimene, kes pidi kannatama nii nagu meiegi. Ta palus p\u00fcsivalt, et ei sajaks vihma, ning kolm aastat ja kuus kuud ei langenud vihma maa peale."
                },
                "18": {
                    "verse_nr": "18",
                    "verse": "Siis ta palvetas j\u00e4lle ning taevas andis vihma ja maa kandis vilja."
                },
                "19": {
                    "verse_nr": "19",
                    "verse": "Mu vennad ja \u00f5ed, kui keegi teist on t\u00f5est k\u00f5rvale eksinud ja teine ta tagasi p\u00f6\u00f6rab"
                },
                "20": {
                    "verse_nr": "20",
                    "verse": "siis ta teadku: kes patuse eksiteelt tagasi p\u00f6\u00f6rab, p\u00e4\u00e4stab tema hinge surmast ja katab kinni pattude hulga."
                }
            }
        }
    }
}