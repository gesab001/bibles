{
    "version": "PKEK",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Peetruselt, Jeesuse Kristuse apostlilt,\nJumala valituile, kes elavad laialipillutatult Pontoses, Galaatias, Kappadookias, Aasias ja Bit\u00fc\u00fcnias ning on kutsutud"
                },
                "2": {
                    "verse_nr": "2",
                    "verse": "Jumala Isa etteteadmise j\u00e4rgi Vaimu p\u00fchitsuse l\u00e4bi olema kuulekad ja Jeesuse Kristuse verega piserdatud:\nArmu ja rahu saagu teile rohkesti!"
                },
                "3": {
                    "verse_nr": "3",
                    "verse": "Kiidetud olgu Jumal, meie Issanda Jeesuse Kristuse Isa! Oma suurest halastusest on tema Jeesuse Kristuse \u00fclest\u00f5usmise l\u00e4bi surnuist meid uuesti s\u00fcnnitanud elavale lootusele"
                },
                "4": {
                    "verse_nr": "4",
                    "verse": "et saada h\u00e4vimatu, m\u00e4\u00e4rdumatu ja tuhmumatu p\u00e4rand, mis on taevas hoitud teie jaoks."
                },
                "5": {
                    "verse_nr": "5",
                    "verse": "Seda hoitakse Jumala v\u00e4es usu l\u00e4bi teie p\u00e4\u00e4steks, mis on viimsel ajal valmis ilmuma."
                },
                "6": {
                    "verse_nr": "6",
                    "verse": "Sellest p\u00e4\u00e4stest te juubeldate, ehkki praegu te peate pisut kurvastama mitmesugustes katsumustes."
                },
                "7": {
                    "verse_nr": "7",
                    "verse": "Isegi kaduvat kulda proovitakse tulega. Teie usk proovitakse samuti l\u00e4bi, mis on kullast palju kallim, et selle ehtsus oleks \u00fclistuseks, kiituseks ja auks Jeesuse Kristuse ilmumisel."
                },
                "8": {
                    "verse_nr": "8",
                    "verse": "Teda te armastate, kuigi te ei ole teda n\u00e4inud. Temasse te usute, ehkki te praegu teda ei n\u00e4e, ning te juubeldate s\u00f5nulseletamatu ja aulise r\u00f5\u00f5muga"
                },
                "9": {
                    "verse_nr": "9",
                    "verse": "sest te saavutate oma usu eesm\u00e4rgi \u2013 oma hinge p\u00e4\u00e4ste."
                },
                "10": {
                    "verse_nr": "10",
                    "verse": "Seda p\u00e4\u00e4stet on otsinud ja seda p\u00fc\u00fcdnud uurida prohvetid, kes on ennustanud teile osaks saavat armu."
                },
                "11": {
                    "verse_nr": "11",
                    "verse": "Nad p\u00fc\u00fcdsid teada saada, millise aja ja mis asjaolude kohta osutas nendes olev Kristuse Vaim, ennustades ette Messiale m\u00e4\u00e4ratud kannatusi ja neile j\u00e4rgnevat kirkust."
                },
                "12": {
                    "verse_nr": "12",
                    "verse": "Neile ilmutati, et nad ei teeninud mitte ennast vaid teid. Seda k\u00f5ike on teile r\u00e4\u00e4kinud need, kes teile taevast l\u00e4kitatud P\u00fcha Vaimu l\u00e4bi on kuulutanud evangeeliumi. Isegi inglid ihkavad neid asju vaadata."
                },
                "13": {
                    "verse_nr": "13",
                    "verse": "Seep\u00e4rast, k\u00e4\u00e4rige \u00fcles oma m\u00f5istuse k\u00e4ised ja m\u00f5telge kainelt. Lootke armu peale, mida teile pakutakse Jeesuse Kristuse ilmumises."
                },
                "14": {
                    "verse_nr": "14",
                    "verse": "N\u00f5nda nagu s\u00f5nakuulelikud lapsed, \u00e4rge kohanege himudega, mis teil olid teadmatuses elades"
                },
                "15": {
                    "verse_nr": "15",
                    "verse": "vaid saage p\u00fchaks kogu oma olekult, nii nagu teie Kutsuja on p\u00fcha!"
                },
                "16": {
                    "verse_nr": "16",
                    "verse": "Eks \u00f6elda ka P\u00fchakirjas: \u201eOlge p\u00fchad, sest mina olen p\u00fcha!\u201c"
                },
                "17": {
                    "verse_nr": "17",
                    "verse": "Ja kui te palves h\u00fc\u00fcate Isaks teda, kes m\u00f5istab kohut erapooletult vastavalt iga\u00fche tegudele, siis elage aukartuses oma pagulasep\u00e4evad!"
                },
                "18": {
                    "verse_nr": "18",
                    "verse": "Te ju teate, et teid ei ole lunastatud kaduvate asjadega, h\u00f5beda v\u00f5i kullaga teie t\u00fchisest esivanematelt p\u00e4ritud eluviisist"
                },
                "19": {
                    "verse_nr": "19",
                    "verse": "vaid Kristuse kui veatu ja laitmatu Talle kalli verega."
                },
                "20": {
                    "verse_nr": "20",
                    "verse": "Tema oli ette m\u00e4\u00e4ratud enne maailma loomist, ent aegade l\u00f5pul sai ilmsiks teie p\u00e4rast."
                },
                "21": {
                    "verse_nr": "21",
                    "verse": "Tema l\u00e4bi te usute Jumalat, kes on tema \u00fcles \u00e4ratanud surnuist ja andnud talle kirkuse, et teie usk ja lootus oleksid Jumalas."
                },
                "22": {
                    "verse_nr": "22",
                    "verse": "Kui te olete n\u00fc\u00fcd t\u00f5ele kuuletumises ennast puhastanud siiraks armastuseks \u00fcksteise vastu, siis armastage \u00fcksteist s\u00fcgavalt ja puhtast s\u00fcdamest!"
                },
                "23": {
                    "verse_nr": "23",
                    "verse": "Te olete uuesti s\u00fcndinud mitte kaduvast, vaid kadumatust seemnest Jumala elava ja j\u00e4\u00e4va s\u00f5na kaudu."
                },
                "24": {
                    "verse_nr": "24",
                    "verse": "Sest\n\u201eK\u00f5ik inimesed on otsekui rohi,\nkogu nende hiilgus nagu rohu \u00f5ieke;\nrohi kuivab \u00e4ra ja \u00f5ieke pudeneb maha"
                },
                "25": {
                    "verse_nr": "25",
                    "verse": "aga Issanda s\u00f5na p\u00fcsib igavesti.\u201c\nSee on aga seesama r\u00f5\u00f5mus\u00f5num, mida teile on kuulutatud."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Seep\u00e4rast pange maha kogu kurjus, kogu kavalus, teesklemine, kadedus ja tagar\u00e4\u00e4kimine!"
                },
                "2": {
                    "verse_nr": "2",
                    "verse": "Nagu vasts\u00fcndinud lapsed janunege puhast vaimulikku piima, et te selle varal kasvaksite ja j\u00f5uaksite p\u00e4\u00e4stmisele"
                },
                "3": {
                    "verse_nr": "3",
                    "verse": "n\u00fc\u00fcd kui te olete maitsnud, et Issanda on hea."
                },
                "4": {
                    "verse_nr": "4",
                    "verse": "Kui tulete tema, elava kivi juurde, kes on inimeste poolt v\u00e4lja praagitud, ent Jumala silmis valitud ja v\u00e4\u00e4rtuslik"
                },
                "5": {
                    "verse_nr": "5",
                    "verse": "siis ehitatakse teidki \u00fcles kui elavad kivid vaimulikuks hooneks, p\u00fchaks preesterkonnaks, tooma vaimulikke ohvreid, mis on Jumalale vastuv\u00f5etavad Jeesuse Kristuse kaudu."
                },
                "6": {
                    "verse_nr": "6",
                    "verse": "Seep\u00e4rast seisab P\u00fchakirjas:\n\u201eVaata, ma panen Siionisse kivi,\nvalitud ja v\u00e4\u00e4rtusliku nurgakivi,\nja kes temasse usub, ei j\u00e4\u00e4 h\u00e4bisse.\u201c"
                },
                "7": {
                    "verse_nr": "7",
                    "verse": "Teile, kes usute, on ta kallihinnaline, uskmatuile aga \u2013\n\u201eKivi, mille ehitajad pidasid k\u00f5lbmatuks,\non saanud nurgakiviks,\u201c"
                },
                "8": {
                    "verse_nr": "8",
                    "verse": "ning\n\u201eKivi, mis paneb inimesed komistama\nja kalju, mis paneb nad kukkuma\u201c.\nUskmatud komistavad, sest nad ei kuuletu s\u00f5numile, nagu oligi neile seatud."
                },
                "9": {
                    "verse_nr": "9",
                    "verse": "Teie aga olete valitud sugu, kuninglik preesterkond, p\u00fcha rahvas, Jumala eriline omand, et te kuulutaksite tema v\u00f5rratuid tegusid, kes teid on kutsunud pimedusest oma imelisse valgusse."
                },
                "10": {
                    "verse_nr": "10",
                    "verse": "Teid, kes te kunagi polnud rahvas, n\u00fc\u00fcd olete aga Jumala rahvas. Kes ei olnud armu saanud, aga n\u00fc\u00fcd olete armu saanud!"
                },
                "11": {
                    "verse_nr": "11",
                    "verse": "Armsad, ma anun teid kui v\u00f5\u00f5raid ja l\u00e4bir\u00e4ndajaid, hoiduge lihalikest himudest, mis s\u00f5divad hinge vastu."
                },
                "12": {
                    "verse_nr": "12",
                    "verse": "K\u00e4ituge h\u00e4sti paganate keskel, et kuigi nad teid kuritegudes s\u00fc\u00fcdistavad, v\u00f5iksid nad n\u00e4ha teie h\u00e4id tegusid ja kiita Jumalat tema tulemise p\u00e4eval."
                },
                "13": {
                    "verse_nr": "13",
                    "verse": "Alistuge Issanda p\u00e4rast kogu inimlikule korrale, olgu kuningale kui k\u00f5rgeimale v\u00f5imukandjale"
                },
                "14": {
                    "verse_nr": "14",
                    "verse": "olgu asevalitsejale, kui tema poolt saadetule, et kurjategijaid karistada ja kiita h\u00e4id kodanikke."
                },
                "15": {
                    "verse_nr": "15",
                    "verse": "Selline on Jumala tahtmine, et te head tehes vaigistaksite rumalate inimeste teadmatuse."
                },
                "16": {
                    "verse_nr": "16",
                    "verse": "Elage kui vabad, ent \u00e4rge kasutage oma vabadust kurjuse kattevarjuks, vaid olge kui Jumala sulased."
                },
                "17": {
                    "verse_nr": "17",
                    "verse": "Austage k\u00f5iki, armastage vendi ja \u00f5desid, kartke Jumalat, austage kuningat!"
                },
                "18": {
                    "verse_nr": "18",
                    "verse": "Orjad, alistuge t\u00e4ie aukartusega peremeestele, mitte ainult headele ja leebetele, vaid ka eba\u00f5iglastele."
                },
                "19": {
                    "verse_nr": "19",
                    "verse": "See on ju arm, kui keegi s\u00fcdametunnistuse p\u00e4rast Jumala ees talub valu \u00fclekohtuselt kannatades."
                },
                "20": {
                    "verse_nr": "20",
                    "verse": "Mis au sellest on, kui teid pekstakse patu p\u00e4rast? Aga kui te head tehes kannatate, siis olete Jumala silmis leidnud armu."
                },
                "21": {
                    "verse_nr": "21",
                    "verse": "Selleks te olete kutsutud, sest ka Kristus kannatas teie eest, j\u00e4ttes teile eeskuju, et k\u00e4iksite tema j\u00e4lgedes."
                },
                "22": {
                    "verse_nr": "22",
                    "verse": "\u201eTema ei teinud pattu\nega leitud pettust tema suust\u201c."
                },
                "23": {
                    "verse_nr": "23",
                    "verse": "Ta ei s\u00f5imanud vastu, kui teda s\u00f5imati; kui ta kannatas, ei \u00e4hvardanud ta kedagi, vaid usaldas end sellele, kes m\u00f5istab kohut \u00f5iglaselt."
                },
                "24": {
                    "verse_nr": "24",
                    "verse": "Ta kandis ise meie patud \u00fcles ristipuule, et meie pattudele \u00e4ra sureksime ja elaksime tema \u00f5igusele. Tema vermete t\u00f5ttu te olete saanud terveks."
                },
                "25": {
                    "verse_nr": "25",
                    "verse": "Te olite ju otsekui lambad ekslemas, n\u00fc\u00fcd aga olete p\u00f6\u00f6rdunud oma hinge Karjase ja Hoidja poole."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Samuti naised, alistuge iga\u00fcks oma mehele, et kui m\u00f5ned neist ei taha uskuda evangeeliumi, nad v\u00f5idetaks usule ilma s\u00f5nata naiste k\u00e4itumise kaudu"
                },
                "2": {
                    "verse_nr": "2",
                    "verse": "kui nad on n\u00e4inud teie puhast k\u00e4itumist ja aukartust."
                },
                "3": {
                    "verse_nr": "3",
                    "verse": "\u00c4rge ehtige ennast v\u00e4lisega: keerukate soengute, kuldehete ja uhkete riietega"
                },
                "4": {
                    "verse_nr": "4",
                    "verse": "vaid teie ehteks olgu varjulolev sisemine inimene leebe ja tasase vaimu kadumatus ilus, mis on kallihinnaline Jumala silmis."
                },
                "5": {
                    "verse_nr": "5",
                    "verse": "Nii on ka vanasti end ehtinud p\u00fchad naised, kes Jumala peale lootsid. Nad alistusid oma meestele"
                },
                "6": {
                    "verse_nr": "6",
                    "verse": "nii nagu Saara oli kuulekas Aabrahamile, nimetades teda isandaks. Teie olete tema lapsed, kui te teete head ega karda \u00fchtki hirmutamist."
                },
                "7": {
                    "verse_nr": "7",
                    "verse": "Samuti mehed, elage m\u00f5istvalt naisega kui n\u00f5rgema astjaga, osutades talle austust nagu elu armuanni kaasp\u00e4rijale, et teie palved ei oleks takistatud."
                },
                "8": {
                    "verse_nr": "8",
                    "verse": "L\u00f5puks, olge k\u00f5ik \u00fchel meelel, olge osav\u00f5tlikud, armastage \u00fcksteist, olge halastajad ja alandlikud!"
                },
                "9": {
                    "verse_nr": "9",
                    "verse": "\u00c4rge tasuge kurja kurjaga ega s\u00f5imu s\u00f5imuga! Tasuge hoopis \u00f5nnistusega, sest selleks on teid kutsutud, et saaksite p\u00e4rida \u00f5nnistuse."
                },
                "10": {
                    "verse_nr": "10",
                    "verse": "\u201eSest kes tahab armastada elu\nja n\u00e4ha h\u00e4id p\u00e4evi,\nsee hoidku oma keelt kurja eest\nja oma huuli pettust r\u00e4\u00e4kimast."
                },
                "11": {
                    "verse_nr": "11",
                    "verse": "Ta p\u00f6\u00f6rdugu \u00e4ra kurjast ning tehku head,\notsigu rahu ja taotlegu seda!"
                },
                "12": {
                    "verse_nr": "12",
                    "verse": "Sest Issanda silmad on p\u00f6\u00f6ratud \u00f5igete poole\nja tema k\u00f5rvad on lahti nende palvetele,\nkuid Issand ise on nende vastu, kes teevad kurja.\u201c"
                },
                "13": {
                    "verse_nr": "13",
                    "verse": "Kes saab teha teile kurja, kui te olete innukad tegema head?"
                },
                "14": {
                    "verse_nr": "14",
                    "verse": "Aga kui te peaksitegi kannatama \u00f5iguse p\u00e4rast, olete \u00f5nnistatud. \u00c4rge kartke nende hirmutamist ega sattuge \u00e4revusse!"
                },
                "15": {
                    "verse_nr": "15",
                    "verse": "Pidage p\u00fchaks Issandat Kristust oma s\u00fcdames, olles alati valmis andma vastust iga\u00fchele, kes teilt p\u00e4rib aru teis oleva lootuse kohta!"
                },
                "16": {
                    "verse_nr": "16",
                    "verse": "Kuid tehke seda tasase meelega ja aupaklikult, hoides puhtana oma s\u00fcdametunnistust. Nii j\u00e4\u00e4vad h\u00e4bisse need, kes laimavad teie kui kristlaste head k\u00e4itumist."
                },
                "17": {
                    "verse_nr": "17",
                    "verse": "Kui see on Jumala tahtmine, siis parem on kannatada heade tegude, mitte kurjade tegude p\u00e4rast."
                },
                "18": {
                    "verse_nr": "18",
                    "verse": "Sest ka Kristus kannatas pattude p\u00e4rast \u00fcheainsa korra, \u00f5igena \u00fclekohtuste eest, et teid juhtida Jumala juurde. Kui ta k\u00fcll surmati ihus, aga \u00e4ratati \u00fcles Vaimus"
                },
                "19": {
                    "verse_nr": "19",
                    "verse": "kelles ta ka l\u00e4ks \u00e4ra ja kuulutas vangis olevaile vaimudele."
                },
                "20": {
                    "verse_nr": "20",
                    "verse": "Need ei kuulanud muiste s\u00f5na, kui Jumala pikk meel ootas Noa p\u00e4evil, kuni ta tegi valmis laeva, milles v\u00e4hesed, see on kaheksa inimest, p\u00e4\u00e4steti l\u00e4bi vee."
                },
                "21": {
                    "verse_nr": "21",
                    "verse": "Selle v\u00f5rdkujuna p\u00e4\u00e4stab teidki n\u00fc\u00fcd vesi ristimisena, mis ei ole lihaliku r\u00fcveduse vabastamine, vaid puhta s\u00fcdametunnistuse t\u00f5otus Jumalale Jeesuse Kristuse \u00fclest\u00f5usmise kaudu."
                },
                "22": {
                    "verse_nr": "22",
                    "verse": "Tema l\u00e4ks taevasse ja on Jumala paremal k\u00e4el, talle on allutatud inglid ja v\u00f5imud ja v\u00e4ed."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kuna Kristus on kannatanud ihus, relvastuge teiegi sama m\u00f5tteviisiga. Sest kes maises ihus on kannatanud, see on l\u00f5petanud tegemast pattu"
                },
                "2": {
                    "verse_nr": "2",
                    "verse": "nii et ta maises elus allesj\u00e4\u00e4nud aega ei ela enam inimlike himude, vaid Jumala tahtmise j\u00e4rgi."
                },
                "3": {
                    "verse_nr": "3",
                    "verse": "Sest te olete minevikus k\u00fcllalt kaua aega elanud n\u00f5nda nagu paganad, kes Jumalat ei tunne: liiderlikkuses, himudes, purjutamises, orgiates, joomingutes ja t\u00fclgastavates ebajumalateenistustes."
                },
                "4": {
                    "verse_nr": "4",
                    "verse": "Just seep\u00e4rast on nad \u00fcllatunud, et te nendega ei \u00fchine sellessamas hoolimatus ja metsikus elus, ja nad teotavad teid."
                },
                "5": {
                    "verse_nr": "5",
                    "verse": "Nad peavad aru andma temale, kes on juba valmis kohut m\u00f5istma elavate ja surnute \u00fcle."
                },
                "6": {
                    "verse_nr": "6",
                    "verse": "Just sellep\u00e4rast on ka surnutele kuulutatud evangeeliumi, et nende \u00fcle m\u00f5istetaks kohut k\u00fcll nagu inimeste \u00fcle lihas, aga nad elaksid nagu Jumal vaimus."
                },
                "7": {
                    "verse_nr": "7",
                    "verse": "K\u00f5igi asjade l\u00f5pp on l\u00e4hedal. Seep\u00e4rast olge valvsad ja m\u00f5istlikud, et saaksite palvetada."
                },
                "8": {
                    "verse_nr": "8",
                    "verse": "Ennek\u00f5ike olgu teil s\u00fcgav armastus \u00fcksteise vastu, sest armastus katab kinni pattude hulga."
                },
                "9": {
                    "verse_nr": "9",
                    "verse": "Olge \u00fcksteise vastu k\u00fclalislahked ilma nurisemata!"
                },
                "10": {
                    "verse_nr": "10",
                    "verse": "Iga\u00fcks teenigu teisi selle andega, mille ta on saanud, nagu Jumala mitmek\u00fclgse armu head majapidajad."
                },
                "11": {
                    "verse_nr": "11",
                    "verse": "Kui keegi r\u00e4\u00e4gib, siis ta r\u00e4\u00e4kigu nagu Jumala s\u00f5nul! Kui keegi teenib, tehku seda j\u00f5ust, mida Jumal annab, et k\u00f5iges kiidetaks Jumalat Jeesuse Kristuse l\u00e4bi, kelle p\u00e4ralt on kirkus ja v\u00e4gi igavesest ajast igavesti. Aamen."
                },
                "12": {
                    "verse_nr": "12",
                    "verse": "Armsad, \u00e4rge imestage tulekuumuse \u00fcle, mis teid tabab, otsekui juhtuks teile midagi ebatavalist!"
                },
                "13": {
                    "verse_nr": "13",
                    "verse": "Vastupidi, olge r\u00f5\u00f5msad, kui te saate osa Kristuse kannatustest, et saaksite olla r\u00f5\u00f5msad tema kirkuse ilmumisel."
                },
                "14": {
                    "verse_nr": "14",
                    "verse": "\u00d5nnistatud olete teie, kui teid pilgatakse Kristuse nime p\u00e4rast, sest siis hingab teie peal kirkuse Vaim, Jumala Vaim."
                },
                "15": {
                    "verse_nr": "15",
                    "verse": "\u00c4rgu keegi kannatagu m\u00f5rvarina v\u00f5i vargana v\u00f5i muu kurjategijana v\u00f5i m\u00e4ssajana!"
                },
                "16": {
                    "verse_nr": "16",
                    "verse": "Aga kui keegi kannatab Kristuse p\u00e4rast, siis ta \u00e4rgu h\u00e4benegu, vaid kiitku Jumalat selle nime eest."
                },
                "17": {
                    "verse_nr": "17",
                    "verse": "Sest k\u00e4es on aeg kohtum\u00f5istmisel alata Jumala kojast. Aga kui esmalt meist, missugune l\u00f5pp ootab siis neid, kes ei ole s\u00f5nakuulelikud Jumala evangeeliumile?"
                },
                "18": {
                    "verse_nr": "18",
                    "verse": "Ja,\n\u201eKui juba \u00f5ige p\u00e4\u00e4seb vaevu,\nmis saab siis jumalatust ja patusest?\u201c"
                },
                "19": {
                    "verse_nr": "19",
                    "verse": "Sellep\u00e4rast usaldagu need, kes kannatavad Jumala tahte kohaselt, oma hinged head tehes ustava Looja hooleks!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Seep\u00e4rast ma julgustan kogudusevanemaid teie seas, olles ise kaasvanem ja Kristuse kannatuste tunnistaja ning osaline tulevasest kirkusest"
                },
                "2": {
                    "verse_nr": "2",
                    "verse": "hoidke teile usaldatud Jumala karja ja vaadake selle j\u00e4rele mitte kohustuse p\u00e4rast, vaid vabatahtlikult Jumalaga koosk\u00f5las, mitte kasuahnelt, vaid innukalt!"
                },
                "3": {
                    "verse_nr": "3",
                    "verse": "\u00c4rge v\u00f5imutsege teile antud osa \u00fcle, vaid olge karjale eeskujuks!"
                },
                "4": {
                    "verse_nr": "4",
                    "verse": "Ja kui \u00dclemkarjane ilmub, saate kirkuse n\u00e4rtsimatu p\u00e4rja."
                },
                "5": {
                    "verse_nr": "5",
                    "verse": "Samuti nooremad, alistuge vanematele! Ja riietuge k\u00f5ik alandlikkusega \u00fcksteise vastu, sest\n\u201eJumal paneb vastu k\u00f5rkidele,\naga alandlikele annab ta armu\u201c."
                },
                "6": {
                    "verse_nr": "6",
                    "verse": "Seep\u00e4rast alanduge Jumala v\u00e4geva k\u00e4e alla, et tema teid omal ajal \u00fclendaks!"
                },
                "7": {
                    "verse_nr": "7",
                    "verse": "Heitke kogu oma \u00e4revus tema peale, sest tema hoolib teist!"
                },
                "8": {
                    "verse_nr": "8",
                    "verse": "Olge kained, valvake! Teie s\u00fc\u00fcdistaja kurat k\u00e4ib ringi nagu m\u00f6irgav l\u00f5vi ja otsib, keda neelata."
                },
                "9": {
                    "verse_nr": "9",
                    "verse": "Seiske talle vastu kindlalt usus, teades, et samasuguseid kannatusi peavad kandma k\u00f5ik teie vennad ja \u00f5ed kogu maailmas."
                },
                "10": {
                    "verse_nr": "10",
                    "verse": "Aga kogu armu Jumal, kes teid on kutsunud oma igavesse kirkusesse Kristuses Jeesuses, taastab, kinnitab, teeb tugevaks ja toetab teid, kui te \u00fc\u00fcrikest aega olete kannatanud."
                },
                "11": {
                    "verse_nr": "11",
                    "verse": "Tema p\u00e4ralt olgu v\u00f5im igavesest ajast igavesti! Aamen."
                },
                "12": {
                    "verse_nr": "12",
                    "verse": "Siilase, minu arvates usaldusv\u00e4\u00e4rse venna abil olen ma teile kirjutanud m\u00f5ne s\u00f5na julgustuseks ja kinnituseks, et see on t\u00f5eline Jumala arm, milles peaksite p\u00fcsima!"
                },
                "13": {
                    "verse_nr": "13",
                    "verse": "Teid tervitab kogudus Paabelis, kes on valitud nagu teiegi, ja minu poeg Markus."
                },
                "14": {
                    "verse_nr": "14",
                    "verse": "Tervitage \u00fcksteist armastuse suudlusega!\nRahu teile k\u00f5ikidele, kes olete Kristuses!"
                }
            }
        }
    }
}