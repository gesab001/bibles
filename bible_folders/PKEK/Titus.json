{
    "version": "PKEK",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pauluselt, kes on Jumala sulane ja Jeesuse Kristuse apostel, et edendada Jumala valitute usku ja nende teadmist t\u00f5est, mis viib jumalakartusele"
                },
                "2": {
                    "verse_nr": "2",
                    "verse": "igavese elu lootuses, mille Jumal, kes ei valeta, on t\u00f5otanud enne aegade algust"
                },
                "3": {
                    "verse_nr": "3",
                    "verse": "ja mis on m\u00e4\u00e4ratud ajal tehtud avalikuks kuulutamist\u00f6\u00f6 l\u00e4bi, mis minu k\u00e4tte on usaldatud Jumala, meie P\u00e4\u00e4stja k\u00e4sul"
                },
                "4": {
                    "verse_nr": "4",
                    "verse": "Tiitusele, minu t\u00f5elisele pojale \u00fchises usus:\nArmu ja rahu Jumalalt Isalt ja Kristuselt Jeesuselt, meie P\u00e4\u00e4stjalt!"
                },
                "5": {
                    "verse_nr": "5",
                    "verse": "Ma j\u00e4tsin su Kreetale sellep\u00e4rast, et sa korraldaksid \u00e4ra k\u00f5ik, mis j\u00e4i pooleli, ja m\u00e4\u00e4raksid ametisse kogudusevanemad igas linnas, nii nagu ma sind palusin."
                },
                "6": {
                    "verse_nr": "6",
                    "verse": "Kogudusevanem peab olema laitmatu, \u00fchenaisemees, kellel on usklikud lapsed, keda ei saa s\u00fc\u00fcdistada halbades elukommetes ega s\u00f5nakuulmatuses."
                },
                "7": {
                    "verse_nr": "7",
                    "verse": "Sest \u00fclevaataja peab Jumala t\u00f6\u00f6 eest vastutajana olema laitmatu: mitte isekas, \u00e4kiline, joodik, v\u00e4givaldne ega kasuahne"
                },
                "8": {
                    "verse_nr": "8",
                    "verse": "vaid k\u00fclalislahke, head armastav, rahumeelne, \u00f5iglane, p\u00fchitsetud ja ennast valitsev."
                },
                "9": {
                    "verse_nr": "9",
                    "verse": "Ta peab kinni usaldusv\u00e4\u00e4rsest s\u00f5numist, nagu seda on \u00f5petatud, et ta suudaks julgustada teisi \u00f5ige \u00f5petuse varal ja veenda vastuv\u00e4itjaid nende eksituses."
                },
                "10": {
                    "verse_nr": "10",
                    "verse": "Sest on palju vastuhakkajaid, lobisejaid ja petiseid, eriti \u00fcmberl\u00f5igatute seas."
                },
                "11": {
                    "verse_nr": "11",
                    "verse": "Nende suu tuleb kinni panna, sest nad ajavad segadusse terveid perekondi, \u00f5petades asju, mida ei peaks \u00f5petama \u2013 ja seda ebaausa kasu saamiseks."
                },
                "12": {
                    "verse_nr": "12",
                    "verse": "\u00dcks Kreeta enda prohvetitest on seda \u00f6elnud: \u201eKreetalased on alati valelikud, kurjad kiskjad, laisad s\u00f6\u00f6dikud.\u201c"
                },
                "13": {
                    "verse_nr": "13",
                    "verse": "See tunnistus on t\u00f5si. Noomi neid karmilt, et nende usk oleks terve"
                },
                "14": {
                    "verse_nr": "14",
                    "verse": "ja nad ei p\u00f6\u00f6raks enam t\u00e4helepanu juudi m\u00fc\u00fctidele ega t\u00f5est \u00e4ra p\u00f6\u00f6rdunud inimeste k\u00e4skudele."
                },
                "15": {
                    "verse_nr": "15",
                    "verse": "Puhtaile on k\u00f5ik puhas, aga r\u00fcvedaile ja uskmatuile pole miski puhas, sest nii nende m\u00f5istus kui s\u00fcdametunnistus on m\u00e4\u00e4rdunud."
                },
                "16": {
                    "verse_nr": "16",
                    "verse": "Nad v\u00e4idavad, et tunnevad Jumalat, aga tegudega salgavad tema. Nii on nad p\u00f5lastusv\u00e4\u00e4rsed ja s\u00f5nakuulmatud ega ole \u00fchekski heaks teoks k\u00f5lblikud."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sina aga r\u00e4\u00e4gi seda, mis on koosk\u00f5las \u00f5ige \u00f5petusega."
                },
                "2": {
                    "verse_nr": "2",
                    "verse": "Vanad mehed olgu m\u00f5\u00f5dukad, v\u00e4\u00e4rikad ja m\u00f5istlikud, tugevad usus, armastuses ja kannatlikkuses."
                },
                "3": {
                    "verse_nr": "3",
                    "verse": "Samuti k\u00e4itugu vanad naised p\u00fchadele kohaselt: \u00e4rgu olgu laimajad ega suured veinijoojad, vaid \u00f5petagu head, et"
                },
                "4": {
                    "verse_nr": "4",
                    "verse": "nad suudaksid \u00f5petada noori naisi armastama oma meest ja lapsi"
                },
                "5": {
                    "verse_nr": "5",
                    "verse": "olema m\u00f5\u00f5dukad, puhtad, majapidamises t\u00f6\u00f6kad, lahked, kuulekad oma meestele, et Jumala s\u00f5na ei teotataks."
                },
                "6": {
                    "verse_nr": "6",
                    "verse": "Samuti kutsu \u00fcles noori mehi m\u00f5istlikkusele"
                },
                "7": {
                    "verse_nr": "7",
                    "verse": "k\u00f5igis asjus. Anna neile eeskuju head tehes. \u00d5petamisel saagu n\u00e4htavaks sinu ausus, t\u00f5sidus"
                },
                "8": {
                    "verse_nr": "8",
                    "verse": "ja puhtad s\u00f5nad, mida ei saa hukka m\u00f5ista, nii et vastased j\u00e4\u00e4ksid h\u00e4bisse, sest neil pole midagi halba \u00f6elda meie kohta."
                },
                "9": {
                    "verse_nr": "9",
                    "verse": "Orjad alistugu oma isandaile k\u00f5iges, olgu nende meele j\u00e4rgi, \u00e4rgu r\u00e4\u00e4kigu vastu"
                },
                "10": {
                    "verse_nr": "10",
                    "verse": "ega varastagu, vaid n\u00e4idaku, et nad on usaldusv\u00e4\u00e4rsed, olles sellega kaunistuseks \u00f5petusele Jumalast, meie P\u00e4\u00e4stjast."
                },
                "11": {
                    "verse_nr": "11",
                    "verse": "Sest Jumala arm on saanud avalikuks, et p\u00e4\u00e4sta k\u00f5iki inimesi."
                },
                "12": {
                    "verse_nr": "12",
                    "verse": "See juhib meid loobuma jumalakartmatusest ja maistest himudest ning elama praegusel ajastul m\u00f5istlikult, \u00f5iglaselt ja jumalakartlikult"
                },
                "13": {
                    "verse_nr": "13",
                    "verse": "oodates taevase lootuse t\u00e4itumist ning meie suure Jumala ja meie P\u00e4\u00e4stja, Jeesuse Kristuse kirkuse ilmumist."
                },
                "14": {
                    "verse_nr": "14",
                    "verse": "Tema on andnud iseenda meie eest, et meid lunastada k\u00f5igest kurjast ja puhastada enesele p\u00e4risrahvaks, kes on innukas tegema h\u00e4id tegusid."
                },
                "15": {
                    "verse_nr": "15",
                    "verse": "Need on asjad, mida peaksid \u00f5petama. Julgusta ja manitse kogu autoriteediga! \u00c4ra lase kellelgi end halvustada!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tuleta neile meelde, et nad alistuksid valitsejatele ja v\u00f5imudele, oleksid kuulekad, valmis tegema h\u00e4id tegusid"
                },
                "2": {
                    "verse_nr": "2",
                    "verse": "ei teotaks kedagi, ei t\u00fclitseks, vaid oleksid s\u00f5bralikud ja rahumeelsed k\u00f5igi inimeste suhtes."
                },
                "3": {
                    "verse_nr": "3",
                    "verse": "Sest ka meie olime kunagi m\u00f5istmatud, s\u00f5nakuulmatud, eksijad, orjasime mitmesuguseid himusid ja naudinguid, elasime kurjuses ja kadeduses, olime vihatavad ja vihkasime \u00fcksteist."
                },
                "4": {
                    "verse_nr": "4",
                    "verse": "Siis aga ilmus Jumala, meie P\u00e4\u00e4stja heldus ja armastus inimkonna vastu"
                },
                "5": {
                    "verse_nr": "5",
                    "verse": "ja ta p\u00e4\u00e4stis meid \u2013 mitte meie \u00f5igete tegude, vaid oma halastuse t\u00f5ttu, pestes meid uuestis\u00fcndimises ja uuendades P\u00fcha Vaimu kaudu"
                },
                "6": {
                    "verse_nr": "6",
                    "verse": "keda tema on rikkalikult v\u00e4lja valanud meie peale Jeesuse Kristuse, meie P\u00e4\u00e4stja l\u00e4bi"
                },
                "7": {
                    "verse_nr": "7",
                    "verse": "kes me oleme tema armust \u00f5igeks m\u00f5istetud, saaksime p\u00e4rijaiks igavese elu lootuse j\u00e4rgi."
                },
                "8": {
                    "verse_nr": "8",
                    "verse": "See on usaldusv\u00e4\u00e4rne s\u00f5na; ja ma tahan, et sa neid asju pidevalt r\u00f5hutaksid, n\u00f5nda et need, kes usaldavad Jumalat, hoolega p\u00fchenduksid hea tegemisele, sest see on kaunis ja inimestele kasulik."
                },
                "9": {
                    "verse_nr": "9",
                    "verse": "V\u00e4ldi rumalaid vaidlusi sugupuude \u00fcle ning riide ja t\u00fclisid k\u00e4suseaduse \u00fcle, sest need on kasutud ja t\u00fchised."
                },
                "10": {
                    "verse_nr": "10",
                    "verse": "Vale\u00f5petuse levitajast p\u00f6\u00f6rdu \u00e4ra, kui sa teda korra v\u00f5i kaks oled hoiatanud."
                },
                "11": {
                    "verse_nr": "11",
                    "verse": "Sa ju tead, et selline inimene on seesmiselt rikutud ja teeb pattu ning on iseenese s\u00fc\u00fcdi m\u00f5istnud."
                },
                "12": {
                    "verse_nr": "12",
                    "verse": "Niipea kui ma Artemase v\u00f5i T\u00fchhikose sinu juurde l\u00e4kitan, tule ruttu minu juurde Nikopolisesse, sest ma olen otsustanud talve seal veeta."
                },
                "13": {
                    "verse_nr": "13",
                    "verse": "Kirjatundjat Zeenast ja Apollost varusta korralikult teelemineku jaoks, et neil midagi ei puuduks."
                },
                "14": {
                    "verse_nr": "14",
                    "verse": "Meiegi rahvas peab \u00f5ppima tegema h\u00e4id tegusid, et rahuldada pakilisi vajadusi ja elada viljakat elu."
                },
                "15": {
                    "verse_nr": "15",
                    "verse": "Sind tervitavad k\u00f5ik, kes on minu juures.\nTervita neid, kes meid armastavad usus!\nArm olgu teie k\u00f5ikidega!"
                }
            }
        }
    }
}