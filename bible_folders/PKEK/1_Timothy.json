{
    "version": "PKEK",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pauluselt, kes on Kristuse Jeesuse apostel Jumala, meie P\u00e4\u00e4stja, ja Kristuse Jeesuse, meie lootuse k\u00e4sul"
                },
                "2": {
                    "verse_nr": "2",
                    "verse": "Timoteosele, minu t\u00f5elisele pojale usus:\nArmu, halastust ja rahu Jumalalt Isalt ja Kristuselt Jeesuselt, meie Issandalt!"
                },
                "3": {
                    "verse_nr": "3",
                    "verse": "Makedooniasse minnes veensin ma sind j\u00e4\u00e4ma Efesosse, et sa keelaksid m\u00f5ningail v\u00f5\u00f5ra \u00f5petuse jagamise"
                },
                "4": {
                    "verse_nr": "4",
                    "verse": "ja tegelemise l\u00f5putute m\u00fc\u00fctide ja sugupuudega, mis tekitavad asjatuid vaidlusi ega aita kaasa Jumala t\u00f6\u00f6le, mida tehakse usus."
                },
                "5": {
                    "verse_nr": "5",
                    "verse": "Ent meie korralduse eesm\u00e4rk on armastus puhtast s\u00fcdamest, heast s\u00fcdametunnistusest ja siirast usust."
                },
                "6": {
                    "verse_nr": "6",
                    "verse": "Neist k\u00f5rvale kaldudes on m\u00f5ned hakanud ajama t\u00fchje jutte."
                },
                "7": {
                    "verse_nr": "7",
                    "verse": "Nad tahavad olla seaduse\u00f5petajad, aga ise ei m\u00f5ista, millest nad r\u00e4\u00e4givad v\u00f5i mida nad nii enesekindlalt kinnitavad."
                },
                "8": {
                    "verse_nr": "8",
                    "verse": "Me teame, et Seadus on hea, kui seda \u00f5igesti kasutada."
                },
                "9": {
                    "verse_nr": "9",
                    "verse": "Samuti teame, et Seadus pole \u00f5igete, vaid seaduserikkujate ja vastuhakkajate, jumalatute ja patuste, pilkajate ja uskmatute, isa- ja ematapjate, m\u00f5rtsukate"
                },
                "10": {
                    "verse_nr": "10",
                    "verse": "hoorajate, oma soo iharate, orjakauplejate, valetajate ja valevandujate ja k\u00f5ige jaoks, mis on rikkumata \u00f5petuse vastu"
                },
                "11": {
                    "verse_nr": "11",
                    "verse": "koosk\u00f5las Jumala kirkuse evangeeliumiga, mis on usaldatud minu k\u00e4tte."
                },
                "12": {
                    "verse_nr": "12",
                    "verse": "Ma olen t\u00e4nulik Kristusele Jeesusele, meie Issandale, kes mulle j\u00f5udu annab, et ta on pidanud mind usaldusv\u00e4\u00e4rseks, m\u00e4\u00e4rates mind oma t\u00f6\u00f6le."
                },
                "13": {
                    "verse_nr": "13",
                    "verse": "Ehkki ma olin kunagi Jumala teotaja, tagakiusaja ja v\u00e4givaldne mees, on ta minu peale halastanud, sest uskmatuses ei teadnud ma, mida ma teen."
                },
                "14": {
                    "verse_nr": "14",
                    "verse": "Meie Issanda piiritu arm on mulle osaks saanud koos usu ja armastusega, mis on Kristuses Jeesuses."
                },
                "15": {
                    "verse_nr": "15",
                    "verse": "See s\u00f5na on usaldusv\u00e4\u00e4rne ja v\u00e4\u00e4rib igati vastuv\u00f5tmist, et Kristus Jeesus on tulnud maailma p\u00e4\u00e4stma patuseid, kelle seast mina olen k\u00f5ige suurem."
                },
                "16": {
                    "verse_nr": "16",
                    "verse": "Kuid mulle on ta jaganud oma armu selleks, et minus, k\u00f5ige suuremas patuses, v\u00f5iks Kristus Jeesus n\u00e4idata oma tohutut kannatlikkust eeskujuna neile, kes hakkavad temasse uskuma ja saavad igavese elu."
                },
                "17": {
                    "verse_nr": "17",
                    "verse": "Aga ajastute Kuningale \u2013 surematule, n\u00e4htamatule, ainsale Jumalale \u2013 olgu austus ja \u00fclistus igavesest ajast igavesti! Aamen."
                },
                "18": {
                    "verse_nr": "18",
                    "verse": "Selle korralduse ma annan sulle, mu poeg Timoteos, vastavalt sinu kohta varem antud prohveteeringutele, et sa neid meeles pidades peaksid head v\u00f5itlust"
                },
                "19": {
                    "verse_nr": "19",
                    "verse": "s\u00e4ilitades usu ja puhta s\u00fcdametunnistuse, millest loobudes on m\u00f5ned oma usulaeva karile ajanud."
                },
                "20": {
                    "verse_nr": "20",
                    "verse": "Nende seas H\u00fcmenaios ja Aleksandros, kelle ma olen loovutanud saatanale, et nad loobuksid p\u00fchaduse teotamisest."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ma kutsun teid siis \u00fcles palvetama ja anuma, tegema eestpalveid ja t\u00e4nupalveid k\u00f5igi inimeste eest"
                },
                "2": {
                    "verse_nr": "2",
                    "verse": "kuningate ja k\u00f5igi v\u00f5imulolijate eest, et me v\u00f5iksime elada vaikset ja rahulikku elu jumalakartuses ja v\u00e4\u00e4rikuses."
                },
                "3": {
                    "verse_nr": "3",
                    "verse": "See on hea ja meelep\u00e4rane Jumala, meie P\u00e4\u00e4stja silmis"
                },
                "4": {
                    "verse_nr": "4",
                    "verse": "kes tahab, et k\u00f5ik inimesed p\u00e4\u00e4seksid ja tuleksid t\u00f5e tundmisele."
                },
                "5": {
                    "verse_nr": "5",
                    "verse": "Sest \u00fcksainus on Jumal\nja \u00fcksainus vahendaja Jumala ja inimese vahel,\ninimene Kristus Jeesus"
                },
                "6": {
                    "verse_nr": "6",
                    "verse": "kes on iseenese andnud lunastuseks k\u00f5ikide inimeste eest,\ntunnistusena \u00f5igel ajal."
                },
                "7": {
                    "verse_nr": "7",
                    "verse": "Sellep\u00e4rast m\u00e4\u00e4rati mind kuulutajaks ja apostliks \u2013 ma r\u00e4\u00e4gin t\u00f5tt ega valeta \u2013 \u00f5petama rahvastele usku ja t\u00f5de."
                },
                "8": {
                    "verse_nr": "8",
                    "verse": "Seep\u00e4rast ma soovin, et mehed igal pool palvetaksid, t\u00f5stes \u00fcles p\u00fchad k\u00e4ed ilma viha ja vaidlusteta."
                },
                "9": {
                    "verse_nr": "9",
                    "verse": "Niisamuti naised r\u00f5ivastugu tagasihoidlikult, s\u00fcndsalt ja m\u00f5istlikult, ehtides end mitte silmapaistvate soengute, kulla ja p\u00e4rlite ja kallite riietega"
                },
                "10": {
                    "verse_nr": "10",
                    "verse": "vaid heade tegudega, nagu on kohane naistele, kes end nimetavad jumalakartlikeks."
                },
                "11": {
                    "verse_nr": "11",
                    "verse": "Naine \u00f5ppigu vaiksel viisil t\u00e4ielikus alistumises."
                },
                "12": {
                    "verse_nr": "12",
                    "verse": "Ma ei luba naisel \u00f5petada ega mehe \u00fcle valitseda, vaid ta elagu vaikselt."
                },
                "13": {
                    "verse_nr": "13",
                    "verse": "Sest Aadam loodi esimesena, siis Eeva."
                },
                "14": {
                    "verse_nr": "14",
                    "verse": "Ja mitte Aadam ei lasknud ennast petta, vaid Eeva andis pettusele j\u00e4rele ja astus keelust \u00fcle."
                },
                "15": {
                    "verse_nr": "15",
                    "verse": "Kuid naine p\u00e4\u00e4stetakse lastes\u00fcnnitamise l\u00e4bi, kui ta p\u00fcsib usus, armastuses ja p\u00fchitsuses m\u00f5istliku meelega."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "See on usaldusv\u00e4\u00e4rne s\u00f5na: kui keegi ihkab \u00fclevaataja ametit, siis ta ihkab \u00fcllast t\u00f6\u00f6d."
                },
                "2": {
                    "verse_nr": "2",
                    "verse": "Ent koguduse \u00fclevaataja peab olema laitmatu: \u00fchenaisemees, kaine meelega, vaoshoitud, lugupeetud, k\u00fclalislahke, v\u00f5imeline \u00f5petama"
                },
                "3": {
                    "verse_nr": "3",
                    "verse": "mitte joodik ega v\u00e4givaldne, vaid leebe, mitte t\u00fclitseja ega rahaahne."
                },
                "4": {
                    "verse_nr": "4",
                    "verse": "Vaid ta peab h\u00e4sti juhatama oma peret ja vaatama, et tema lapsed elavad s\u00f5nakuulmises ja k\u00f5iges lugupidamises."
                },
                "5": {
                    "verse_nr": "5",
                    "verse": "Sest kui mees ei oska juhatada oma peret, kuidas saab ta hoolitseda Jumala koguduse eest?"
                },
                "6": {
                    "verse_nr": "6",
                    "verse": "Ta ei tohi olla usus algaja, et ta ei l\u00e4heks uhkeks ega langeks kuradiga sama kohtum\u00f5istmise alla."
                },
                "7": {
                    "verse_nr": "7",
                    "verse": "Tal peab olema hea nimi ka v\u00e4ljaspool kogudust, et ta ei satuks p\u00f5lu alla ega langeks kuradi p\u00fc\u00fcnisesse."
                },
                "8": {
                    "verse_nr": "8",
                    "verse": "Samuti peavad diakonid olema v\u00e4\u00e4rikad, mitte kahekeelsed, joomalembesed ega kasuahned"
                },
                "9": {
                    "verse_nr": "9",
                    "verse": "vaid kellel usu saladus on puhtas s\u00fcdametunnistuses."
                },
                "10": {
                    "verse_nr": "10",
                    "verse": "Ent neidki katsutagu enne l\u00e4bi, ja kui nad on laitmatud, siis nad asugu teenima."
                },
                "11": {
                    "verse_nr": "11",
                    "verse": "Niisamuti olgu naised v\u00e4\u00e4rikad, mitte laimajad, vaid kaine meelega ja k\u00f5iges usaldusv\u00e4\u00e4rsed."
                },
                "12": {
                    "verse_nr": "12",
                    "verse": "Diakonid olgu \u00fchenaisemehed, kes oma lapsi ja oma peret h\u00e4sti juhatavad."
                },
                "13": {
                    "verse_nr": "13",
                    "verse": "Sest kes oma ametit h\u00e4sti peavad, saavutavad lugupidamise ja suure kindluse oma usust Kristusesse Jeesusesse."
                },
                "14": {
                    "verse_nr": "14",
                    "verse": "Kuigi ma loodan varsti sinu juurde tulla, kirjutan siiski juhuks"
                },
                "15": {
                    "verse_nr": "15",
                    "verse": "kui mul kauem aega l\u00e4heb, et sa teaksid, kuidas peab iga\u00fcks k\u00e4ituma Jumala perekonnas, mis on elava Jumala kogudus, t\u00f5e sammas ja alustugi."
                },
                "16": {
                    "verse_nr": "16",
                    "verse": "T\u00f5epoolest, suur on jumalakartuse saladus:\nJumal on ilmunud inimesena,\n\u00f5igeks tunnistatud Vaimus,\nn\u00e4htav olnud inglitele,\nkuulutatud rahvastele,\nusutud maailmas\nning v\u00f5etud \u00fcles kirkusesse."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Aga Vaim \u00fctleb selge s\u00f5naga, et l\u00f5puajal m\u00f5ned taganevad usust ning v\u00f5tavad kuulda eksitajaid vaime ja deemonlikke \u00f5petusi"
                },
                "2": {
                    "verse_nr": "2",
                    "verse": "mida levitavad valelikud ja silmakirjalikud, kelle s\u00fcdametunnistus kannab p\u00f5letusm\u00e4rki"
                },
                "3": {
                    "verse_nr": "3",
                    "verse": "kes keelavad abielluda ega luba s\u00fc\u00fca mitmeid toite, mida ju Jumal on loonud, et need, kes usuvad ja tunnetavad t\u00f5de, seda t\u00e4nuga vastu v\u00f5taksid."
                },
                "4": {
                    "verse_nr": "4",
                    "verse": "Kogu Jumala looming on hea ja miski pole p\u00f5latav, mida vastu v\u00f5etakse t\u00e4nuga"
                },
                "5": {
                    "verse_nr": "5",
                    "verse": "sest seda p\u00fchitsetakse Jumala s\u00f5na ja palve l\u00e4bi."
                },
                "6": {
                    "verse_nr": "6",
                    "verse": "Kui sa vendi ja \u00f5desid n\u00f5nda juhatad, siis sa oled Kristuse Jeesuse hea sulane, kes toitub usus\u00f5numist ja heast \u00f5petusest, nii nagu sa oledki teinud."
                },
                "7": {
                    "verse_nr": "7",
                    "verse": "Ent labast ja vananaiste vada v\u00e4ldi, aga harjuta ennast jumalakartuses!"
                },
                "8": {
                    "verse_nr": "8",
                    "verse": "Sest kehalisest harjutamisest on v\u00e4he kasu, aga jumalakartusest on kasu k\u00f5iges, sest sellel on t\u00f5otus nii praeguseks kui tulevaseks eluks"
                },
                "9": {
                    "verse_nr": "9",
                    "verse": "need on usaldusv\u00e4\u00e4rsed s\u00f5nad ja mis v\u00e4\u00e4rivad t\u00e4ielikku omaksv\u00f5tmist."
                },
                "10": {
                    "verse_nr": "10",
                    "verse": "Sellep\u00e4rast me n\u00e4emegi vaeva ja pingutame, sest me loodame elava Jumala peale, kes on k\u00f5igi inimeste, esmalt aga usklike P\u00e4\u00e4stja."
                },
                "11": {
                    "verse_nr": "11",
                    "verse": "Seda r\u00f5huta ja \u00f5peta!"
                },
                "12": {
                    "verse_nr": "12",
                    "verse": "\u00c4rgu keegi alahinnaku sind nooruse p\u00e4rast, vaid ole usklikele eeskujuks k\u00f5nes, k\u00e4itumises, armastuses, usus ja puhtuses."
                },
                "13": {
                    "verse_nr": "13",
                    "verse": "P\u00fchendu P\u00fchakirja avalikule lugemisele, kuulutamisele ja \u00f5petamisele, kuni ma tulen."
                },
                "14": {
                    "verse_nr": "14",
                    "verse": "\u00c4ra j\u00e4ta unarusse vaimuandi, mille sa said prohvetis\u00f5numi l\u00e4bi, kui kogudusevanemad panid sulle k\u00e4ed peale."
                },
                "15": {
                    "verse_nr": "15",
                    "verse": "Tegele nende asjadega p\u00fcsivalt, et sinu edasiminek oleks k\u00f5igile n\u00e4htav."
                },
                "16": {
                    "verse_nr": "16",
                    "verse": "Pane t\u00e4hele iseennast ja \u00f5petust, sest n\u00f5nda tehes p\u00e4\u00e4stad sa nii enda kui ka need, kes sind kuulevad."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Vana mehega \u00e4ra kurjusta, vaid manitse teda nagu oma isa, nooremaid mehi kohtle nagu vendi."
                },
                "2": {
                    "verse_nr": "2",
                    "verse": "Vanemaid naisi kohtle nagu ema, nooremaid nagu \u00f5desid \u2013 k\u00f5iges meelepuhtuses."
                },
                "3": {
                    "verse_nr": "3",
                    "verse": "Toeta lesknaisi, kes on t\u00f5esti ilma toitjata."
                },
                "4": {
                    "verse_nr": "4",
                    "verse": "Aga kui kellelgi lesel on lapsi v\u00f5i lapselapsi, siis need \u00f5ppigu k\u00f5igepealt lugupidamist oma perekonna vastu ning tasuma v\u00f5lga oma vanematele ja vanavanematele, sest see on Jumalale meelep\u00e4rane."
                },
                "5": {
                    "verse_nr": "5",
                    "verse": "Aga lesk, kes on t\u00f5esti puuduses ja \u00fcksik, paneb oma lootuse Jumala peale, ta palvetab \u00f6\u00f6d ja p\u00e4evad, paludes Jumalalt abi."
                },
                "6": {
                    "verse_nr": "6",
                    "verse": "Aga kes elab naudingutes, on juba elusalt surnud."
                },
                "7": {
                    "verse_nr": "7",
                    "verse": "Anna inimestele need juhised, et keegi ei saaks midagi ette heita."
                },
                "8": {
                    "verse_nr": "8",
                    "verse": "Aga inimene, kes ei hoolitse oma sugulaste eest, eriti perekonna eest, on oma usu maha salanud ja on hullem kui uskmatu."
                },
                "9": {
                    "verse_nr": "9",
                    "verse": "Leskede hulka arvatagu need, kes on v\u00e4hemalt kuuek\u00fcmneaastased ja olnud truud oma mehele"
                },
                "10": {
                    "verse_nr": "10",
                    "verse": "ja kes on tuntud heade tegude poolest: nad on \u00fcles kasvatanud lapsi, olnud k\u00fclalislahked, pesnud Jumala rahva jalgu, abistanud h\u00e4dalisi ja p\u00fchendanud end mitmesugustele muudele headele tegudele."
                },
                "11": {
                    "verse_nr": "11",
                    "verse": "Nooremaid leski \u00e4ra arvele v\u00f5ta. Kui meelelised ihad neid Kristusest eemale kisuvad, tahavad nad abielluda"
                },
                "12": {
                    "verse_nr": "12",
                    "verse": "ja teenivad \u00e4ra karistuse, rikkudes varem antud t\u00f5otust."
                },
                "13": {
                    "verse_nr": "13",
                    "verse": "Pealegi \u00f5pivad nad majast majja luusides laisklema. Ja mitte ainult laisklema, vaid ka keelt peksma ja teiste ellu sekkuma, r\u00e4\u00e4kides asju, mida ei tohiks."
                },
                "14": {
                    "verse_nr": "14",
                    "verse": "Nii ma soovitan noorematel leskedel minna mehele, s\u00fcnnitada lapsi, hoolitseda oma kodu eest ja mitte anda meie vastastele p\u00f5hjust laimamiseks."
                },
                "15": {
                    "verse_nr": "15",
                    "verse": "Sest m\u00f5ned ongi juba end saatana poole p\u00f6\u00f6ranud."
                },
                "16": {
                    "verse_nr": "16",
                    "verse": "Kui siis usklikul naisel on tema hoole all leseks j\u00e4\u00e4nud sugulasi, peab ta j\u00e4tkama nende abistamist ja mitte koormama kogudust, et kogudus v\u00f5iks abistada leski, kes t\u00f5esti abi vajavad."
                },
                "17": {
                    "verse_nr": "17",
                    "verse": "Vanemad, kes kogudust h\u00e4sti juhatavad, on kahekordse tasu v\u00e4\u00e4rilised, eriti need, kelle t\u00f6\u00f6 on kuulutamine ja \u00f5petamine."
                },
                "18": {
                    "verse_nr": "18",
                    "verse": "Sest P\u00fchakiri \u00fctleb: \u201e\u00c4ra seo kinni pahmast tallava h\u00e4rja suud!\u201c ja \u201eT\u00f6\u00f6tegija on oma palka v\u00e4\u00e4rt!\u201c"
                },
                "19": {
                    "verse_nr": "19",
                    "verse": "Kogudusevanema vastu s\u00fc\u00fcdistust \u00e4ra v\u00f5ta kuulda muidu, kui selle esitavad kaks v\u00f5i kolm tunnistajat."
                },
                "20": {
                    "verse_nr": "20",
                    "verse": "Aga neid vanemaid, kes pattu teevad, kutsu korrale k\u00f5igi ees, et ka teised kardaksid."
                },
                "21": {
                    "verse_nr": "21",
                    "verse": "Ma vannutan sind Jumala, Jeesuse Kristuse ja valitud inglite ees, et sa j\u00e4rgiksid neid juhiseid kedagi eelistamata ega teeks midagi erapoolikult."
                },
                "22": {
                    "verse_nr": "22",
                    "verse": "\u00c4ra kiirusta k\u00e4te pealepanemisega ja \u00e4ra v\u00f5ta osa teiste inimeste pattudest. Hoia end puhtana!"
                },
                "23": {
                    "verse_nr": "23",
                    "verse": "\u00c4ra joo enam ainult vett, vaid tarvita pisut veini oma k\u00f5huh\u00e4dade ja sagedaste p\u00f5demiste p\u00e4rast."
                },
                "24": {
                    "verse_nr": "24",
                    "verse": "M\u00f5ne inimese patud on kohe n\u00e4htavad ja j\u00f5uavad kohtusse nende ees, aga m\u00f5ne patud j\u00e4litavad neid."
                },
                "25": {
                    "verse_nr": "25",
                    "verse": "Samuti on n\u00e4htavad head teod, aga ka need, mis pole n\u00e4htavad, ei j\u00e4\u00e4 igavesti varju."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "K\u00f5ik, kes on orjaikkes, pidagu oma peremehi suure lugupidamise v\u00e4\u00e4riliseks, et Jumala nime ja \u00f5petust ei teotataks."
                },
                "2": {
                    "verse_nr": "2",
                    "verse": "Aga kellel on usklikud peremehed, \u00e4rgu p\u00f5laku neid sellep\u00e4rast, et nad on usukaaslased, vaid teenigu neid veel paremini, sest nad on nende usukaaslased ja p\u00fchendunud oma orjade heaolule.\nSeda \u00f5peta ja r\u00f5huta!"
                },
                "3": {
                    "verse_nr": "3",
                    "verse": "Kes \u00f5petab midagi muud ega n\u00f5ustu meie Issanda Jeesuse Kristuse m\u00f5istlike s\u00f5nade ja jumalakartliku \u00f5petusega"
                },
                "4": {
                    "verse_nr": "4",
                    "verse": "on ennast t\u00e4is ega m\u00f5ista midagi! Neile meeldib haiglaslikult vaielda ja t\u00fclitseda s\u00f5nade t\u00e4henduse p\u00e4rast, millest tekib kadedust, riidu, laimu, alatuid kahtlustusi"
                },
                "5": {
                    "verse_nr": "5",
                    "verse": "ja pidevat jagelemist inimeste vahel, kes on kaotanud arukuse, kellelt on varastatud t\u00f5de ja kes peavad jumalakartust rahaliseks tuluallikaks."
                },
                "6": {
                    "verse_nr": "6",
                    "verse": "Ent jumalakartus koos rahuloluga on t\u00f5esti suur tuluallikas."
                },
                "7": {
                    "verse_nr": "7",
                    "verse": "Ei ole me ju midagi toonud siia maailma ega saa ka midagi \u00e4ra viia."
                },
                "8": {
                    "verse_nr": "8",
                    "verse": "Kui meil on toit laual ja riie seljas, siis olgem sellega rahul."
                },
                "9": {
                    "verse_nr": "9",
                    "verse": "Aga kes tahavad rikkaks saada, langevad ahvatluste l\u00f5ksu ja paljude rumalate ja kahjulike himude k\u00fc\u00fcsi, mis veavad inimesed s\u00fcgavasse h\u00e4vingusse ja hukatusse."
                },
                "10": {
                    "verse_nr": "10",
                    "verse": "Sest armastus raha vastu on kogu kurja juur: seda ahnitsedes on mitmed usuteelt eksinud ja endale tekitanud palju piinu."
                },
                "11": {
                    "verse_nr": "11",
                    "verse": "Sina aga, Jumala inimene, hoidu sellest! Taotle \u00f5igust, jumalakartust, ustavust, armastust, vastupidavust ja tasadust!"
                },
                "12": {
                    "verse_nr": "12",
                    "verse": "V\u00f5itle head usuv\u00f5itlust, haara kinni igavesest elust, millele sa oled kutsutud, kui sa oled andnud hea tunnistuse paljude tunnistajate ees."
                },
                "13": {
                    "verse_nr": "13",
                    "verse": "Ma k\u00e4sin sind Jumala ees, kes k\u00f5ik teeb elavaks, ja Jeesuse Kristuse ees, kes Pontius Pilaatuse ees andis hea tunnistuse"
                },
                "14": {
                    "verse_nr": "14",
                    "verse": "et sa j\u00e4rgiksid korraldust veatult ja laitmatult kuni meie Issanda Jeesuse Kristuse ilmumiseni"
                },
                "15": {
                    "verse_nr": "15",
                    "verse": "mille \u00f5igel ajal toob n\u00e4htavale tema \u2013\n\u00f5nnistatud ja ainus Valitseja,\nkuningate Kuningas ja isandate Issand"
                },
                "16": {
                    "verse_nr": "16",
                    "verse": "kes \u00fcksi on surematu,\nkes elab ligip\u00e4\u00e4smatus valguses,\nkeda pole n\u00e4inud \u00fckski inimene ega v\u00f5igi n\u00e4ha.\nTemale olgu austus ja igavene v\u00e4gi! Aamen."
                },
                "17": {
                    "verse_nr": "17",
                    "verse": "Manitse neid, kes on rikkad praeguses maailmas, et nad ei oleks k\u00f5rgid ega loodaks varandusele, mis on ebakindel, vaid Jumalale, kes annab meile nautimiseks k\u00f5ike rikkalikult."
                },
                "18": {
                    "verse_nr": "18",
                    "verse": "K\u00e4si neil teha head, olla rikkad kaunite tegude poolest, olla helded ja valmis teistega jagama."
                },
                "19": {
                    "verse_nr": "19",
                    "verse": "Selliselt koguvad nad vara ja rajavad endale vundamendi tulevaseks ajaks, et haarata kinni t\u00f5elisest elust."
                },
                "20": {
                    "verse_nr": "20",
                    "verse": "Timoteos, hoia seda, mis sinu hoolde on usaldatud! V\u00e4ldi jumalakartmatut loba ja vastuv\u00e4iteid, mida ekslikult teadmisteks kutsutakse"
                },
                "21": {
                    "verse_nr": "21",
                    "verse": "millega n\u00f5ustudes on m\u00f5nedki usust k\u00f5rvale kaldunud.\nArm olgu teie k\u00f5ikidega!"
                }
            }
        }
    }
}