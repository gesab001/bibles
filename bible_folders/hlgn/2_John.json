{
    "version": "hlgn",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako nga manugdumala sang mga tumuluo nagapangamusta sa imo bilang babayi nga pinili sang Dios kag sa imo mga anak. Ginahigugma ko gid kamo, kag indi lang ako kundi ang tanan man nga nakakilala sang kamatuoran."
                },
                "2": {
                    "verse_nr": "2",
                    "verse": "Ginahigugma namon kamo tungod sang kamatuoran nga aton nabaton, kag ina nga kamatuoran magapabilin sa aton sa wala sing katapusan."
                },
                "3": {
                    "verse_nr": "3",
                    "verse": "Kabay pa nga magapabilin sa aton ang bugay, kaluoy, kag paghidaet nga halin sa Dios nga Amay kag kay Jesu-Cristo nga iya Anak samtang nagakabuhi kita suno sa kamatuoran kag gugma."
                },
                "4": {
                    "verse_nr": "4",
                    "verse": "Ang Kamatuoran kag ang Gugma - Nalipay gid ako sang pagkahibalo ko nga may mga anak ka nga nagasunod sa kamatuoran, suno sa ginsugo sa aton sang Dios nga Amay."
                },
                "5": {
                    "verse_nr": "5",
                    "verse": "Gani, nagapangabay ako sa imo nga maghigugmaanay kita tanan. Ining akon ginasulat sa imo indi bag-o nga sugo, kundi amo ini ang sugo nga ginhatag sa aton sugod sang nagtuo kita."
                },
                "6": {
                    "verse_nr": "6",
                    "verse": "Ang gugma makita sa aton kon ginatuman ta ang mga sugo sang Dios. Kag ang iya sugo nga inyo nabatian sugod sang nagtuo kamo amo ini: dapat magkabuhi kamo nga may paghigugma."
                },
                "7": {
                    "verse_nr": "7",
                    "verse": "Importante ini, kay madamo na nga mga manugpatalang ang naglalapta sa kalibutan. Ini nga mga tawo wala nagakilala nga si Jesu-Cristo nagpakatawo. Amo ini ang mga tawo nga manugpatalang kag mga anti-Cristo."
                },
                "8": {
                    "verse_nr": "8",
                    "verse": "Gani mag-andam gid kamo agod indi madula ang inyo ginpangabudlayan, kundi makabaton kamo sang bug-os nga padya."
                },
                "9": {
                    "verse_nr": "9",
                    "verse": "Ang wala nagasunod sa mga pagtulun-an ni Cristo, kundi nagatudlo sang sobra pa sini, wala sa iya ang Dios. Pero ang nagasunod sa sina nga mga pagtulun-an, ara sa iya ang Amay kag ang Anak."
                },
                "10": {
                    "verse_nr": "10",
                    "verse": "Gani kon may magkadto sa inyo nga wala nagadala sang mga pagtulun-an ni Cristo, indi ninyo siya pagbatuna sa inyo balay, kag indi siya pagsapaka."
                },
                "11": {
                    "verse_nr": "11",
                    "verse": "Kay ang tawo nga nagasapak sa mga pareho sina nagakaumid sa kalautan nga ila ginahimo."
                },
                "12": {
                    "verse_nr": "12",
                    "verse": "Madamo pa kuntani ang akon isugid sa inyo, pero indi ko na lang pag-isulat, kay nagalaom ako nga makabisita man ako dira kag makapakigsugilanon sa inyo agod mangin malipayon gid kita."
                },
                "13": {
                    "verse_nr": "13",
                    "verse": "Nagapangamusta sa imo ang mga anak sang imo utod nga babayi nga isa man sang mga pinili sang Dios."
                }
            }
        }
    }
}