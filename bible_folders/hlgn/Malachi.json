{
    "version": "hlgn",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Amo ini ang mensahi sang GINOO para sa mga taga-Israel paagi kay Malakias."
                },
                "2": {
                    "verse_nr": "2",
                    "verse": "Ginahigugma sang Dios ang mga Israelinhon - Nagsiling ang GINOO, \u201cGinahigugma ko kamo. Pero nagapamangkot pa kamo, \u2018Paano mo kami ginahigugma?\u2019 Dumduma ninyo nga bisan mag-utod si Esau kag si Jacob, ginhigugma ko si Jacob"
                },
                "3": {
                    "verse_nr": "3",
                    "verse": "pero si Esau iya wala. Ginlaglag ko ang iya mga kabukiran, gani nangin elistaran na lang ini sang talunon nga mga ido."
                },
                "4": {
                    "verse_nr": "4",
                    "verse": "\u201cKon magsiling ang mga Edomnon nga mga kaliwat ni Esau, \u2018Bisan naguba ang amon lugar patindugon namon ini liwat,\u2019 ako, ang GINOO nga Makagagahom, magasiling nga, \u2018Bisan patindugon pa nila ang ila lugar gub-on ko man ini gihapon. Pagatawgon sila nga \u201cmalaot nga nasyon\u201d kag \u201ckatawhan nga permi ginakaugtan sang GINOO.\u201d"
                },
                "5": {
                    "verse_nr": "5",
                    "verse": "Makita gid ninyo ang ila pagkalaglag kag magasiling kamo, \u201cGamhanan ang GINOO bisan sa guwa sang Israel.\u201d \u2019 \u201d"
                },
                "6": {
                    "verse_nr": "6",
                    "verse": "Ginsabdong sang Dios ang mga Pari - Nagsiling ang GINOO nga Makagagahom sa mga pari, \u201cAng anak nagatahod sa iya amay, kag ang ulipon nagatahod sa iya agalon. Pero ngaa ako nga inyo amay kag agalon wala ninyo ginatahod? Ginapasipalahan pa ninyo ako. Pero nagapamangkot pa kamo, \u2018Paano ka namon ginapasipalahan?\u2019"
                },
                "7": {
                    "verse_nr": "7",
                    "verse": "Ginapasipalahan ninyo ako paagi sa paghalad sang mahigko nga mga halad sa akon halaran. Pero nagapamangkot pa kamo, \u2018Paano namon ginhigkuan ang amon mga halad?\u2019 Ginhigkuan ninyo ang inyo mga halad paagi sa pagsiling nga wala sing pulos ang akon halaran."
                },
                "8": {
                    "verse_nr": "8",
                    "verse": "Amo gani nga nagahalad kamo sang mga sapat nga bulag, piang, ukon masakiton. Indi ina husto! Tilawi bala ninyo nga hatagan ang inyo gobernador sang pareho sina nga klase sang mga sapat. Sigurado gid nga indi siya malipay sa inyo kag indi niya kamo pagpakitaan sang kaayo.\u201d Amo ini ang ginsiling sang GINOO nga Makagagahom."
                },
                "9": {
                    "verse_nr": "9",
                    "verse": "Nagsiling si Malakias, \u201cKaron, kamo nga mga pari, pangabaya ninyo ang Dios nga kaluoyan niya kita. Pero sa sina nga klase sang mga halad nga ginahalad ninyo sa iya, sigurado gid nga indi niya kamo pagpakitaan sang kaayo. Amo ini ang ginasiling sang GINOO nga Makagagahom.\u201d"
                },
                "10": {
                    "verse_nr": "10",
                    "verse": "Nagsiling ang GINOO nga Makagagahom, \u201cKuntani may isa sa inyo nga mga pari nga magsira sang mga puwertahan sang akon templo, agod indi na kamo magpadukot sang wala sing pulos nga kalayo sa akon halaran. Indi ko pagbatunon ang inyo mga halad, tungod kay wala ako malipay sa inyo."
                },
                "11": {
                    "verse_nr": "11",
                    "verse": "Sa pagkamatuod, ginadayaw ang akon ngalan sang mga nasyon, halin sa sidlangan hasta sa nakatundan. Bisan diin nga lugar nagasunog ang mga tawo sang insenso kag nagahalad sang matinlo nga mga halad sa akon, ang GINOO nga Makagagahom."
                },
                "12": {
                    "verse_nr": "12",
                    "verse": "Pero kamo iya ginapakahuy-an ninyo ang akon ngalan paagi sa pagsiling nga mahigko ang akon halaran kag wala sing pulos ang mga ginahalad dira."
                },
                "13": {
                    "verse_nr": "13",
                    "verse": "Kag nagasiling pa kamo nga natak-an na kamo sa paghalad sa akon, ang GINOO nga Makagagahom, kag ginapakawalay pulos ninyo ang akon halaran. Amo gani nga ginahalaran ninyo ako sang mga sapat nga pilason, piang ukon masakiton. Nagahunahuna bala kamo nga batunon ko ina?"
                },
                "14": {
                    "verse_nr": "14",
                    "verse": "Pakamalauton ko ang dayaon sa inyo, nga nagpromisa nga maghalad sang maayo nga sapat pero ang iya ginhalad sa akon may deperensya. Pakamalauton ko siya kay ako ang gamhanan nga hari kag ginatahod ako sang mga nasyon. Ako, ang GINOO nga Makagagahom, ang nagasiling sini.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Silot sa Indi Matinumanon nga mga Pari - Nagpadayon sa pagsiling ang GINOO nga Makagagahom sa mga pari, \u201cAmo ini ang akon paandam sa inyo: Kon indi kamo magpamati sa akon, kag indi ninyo paghatagan sang importansya ang pagpadungog sa akon, pakamalauton ko kamo pati ang mga pagpakamaayo nga ginabaton ninyo bilang mga pari. Sa pagkamatuod, ginhimo ko na ini kay wala ninyo paghatagan sang importansya ang pagpadungog sa akon."
                },
                "2": {
                    "verse_nr": "2",
                    "verse": "Ang Silot sa Indi Matinumanon nga mga Pari - Nagpadayon sa pagsiling ang GINOO nga Makagagahom sa mga pari, \u201cAmo ini ang akon paandam sa inyo: Kon indi kamo magpamati sa akon, kag indi ninyo paghatagan sang importansya ang pagpadungog sa akon, pakamalauton ko kamo pati ang mga pagpakamaayo nga ginabaton ninyo bilang mga pari. Sa pagkamatuod, ginhimo ko na ini kay wala ninyo paghatagan sang importansya ang pagpadungog sa akon."
                },
                "3": {
                    "verse_nr": "3",
                    "verse": "\u201cPamati kamo! Tungod sa inyo pagasilutan ko ang inyo mga kaliwat. Kag laptahon ko sa inyo mga guya ang ipot sang mga sapat nga inyo ginhalad, kag ihaboy man kamo sa halabuyan sang ipot."
                },
                "4": {
                    "verse_nr": "4",
                    "verse": "Dapat mahibaluan ninyo nga ginapaandaman ko kamo sini agod makapadayon ang akon kasugtanan sa inyo katigulangan nga si Levi."
                },
                "5": {
                    "verse_nr": "5",
                    "verse": "Sa akon kasugtanan kay Levi, ginpromisahan ko siya sang kabuhi kag kalinong, basta tahuron niya ako. Kag gintahod niya gani ako."
                },
                "6": {
                    "verse_nr": "6",
                    "verse": "Gintudlo niya ang kamatuoran kag indi ang kabutigan. Maayo ang iya relasyon sa akon kag nagkabuhi siya nga matarong. Kag madamo nga mga tawo ang iya ginbuligan nga indi na magpakasala."
                },
                "7": {
                    "verse_nr": "7",
                    "verse": "\u201cSa pagkamatuod, katungdanan ninyo nga mga pari ang pagtudlo sa mga tawo nga mahibaluan nila ang parte sa akon. Kag dapat magpatudlo sila sa inyo kay kamo ang akon mga mensahero."
                },
                "8": {
                    "verse_nr": "8",
                    "verse": "Pero wala ninyo pagsunda ang akon pamaagi. Ang inyo pagpanudlo nagtulod sa madamo nga mga tawo sa pagpakasala. Ako, ang GINOO nga Makagagahom, nagasiling nga ginlapas ninyo ang akon kasugtanan sa inyo katigulangan nga si Levi."
                },
                "9": {
                    "verse_nr": "9",
                    "verse": "Gani gintugutan ko nga tamayon kamo kag pakahuy-an sang tanan nga tawo tungod kay wala ninyo pagsunda ang akon mga pamaagi, kag may ginapaboran pa kamo sa inyo pagpanudlo.\u201d"
                },
                "10": {
                    "verse_nr": "10",
                    "verse": "Indi Matutom ang mga Israelinhon - Nagsiling si Malakias sa mga Israelinhon, \u201cIndi bala nga tanan kita may isa lang ka amay? Kag indi bala nga isa lang ka Dios ang nagtuga sa aton? Ti ngaa nagaluib kita sa isa kag isa? Sa sinang ginahimo naton, ginabaliwala naton ang kasugtanan sang Dios sa aton mga katigulangan."
                },
                "11": {
                    "verse_nr": "11",
                    "verse": "\u201cNagluib ang mga taga-Juda; naghimo sila sang makangilil-ad nga butang sa Jerusalem kag sa bug-os nga nasyon sang Israel. Kay ginhigkuan nila ang templo nga ginahigugma sang GINOO paagi sa pagpangasawa sang mga babayi nga nagasimba sa iban nga mga dios."
                },
                "12": {
                    "verse_nr": "12",
                    "verse": "Kabay pa nga ang tawo nga nagahimo sini indi na pagkabigon nga sakop sang katawhan sang Israel, pati ang iya mga anak kag mga apo, bisan maghalad pa siya sa GINOO nga Makagagahom."
                },
                "13": {
                    "verse_nr": "13",
                    "verse": "\u201cAmo pa gid ini ang inyo ginhimo: Nagasagi kamo hibi sing mabaskog sa halaran sang GINOO kay wala na niya ginasapak ukon ginakalipay ang inyo mga halad."
                },
                "14": {
                    "verse_nr": "14",
                    "verse": "Nagapamangkot kamo kon ngaa wala na niya ginasapak ang inyo mga halad. Ina tungod kay saksi ang GINOO nga nagluib kamo sa inyo asawa nga inyo ginpakaslan sang bataon pa kamo. Ginlapas ninyo ang inyo kasugtanan sa inyo asawa nga magmatutom kamo sa ila."
                },
                "15": {
                    "verse_nr": "15",
                    "verse": "Indi bala nga gin-isa na kamo sang GINOO sa lawas kag sa espiritu agod mangin iya kamo? Kag ngaa nga gin-isa niya kamo? Kay gusto niya nga makapamata kamo sang mga kabataan nga diosnon. Gani siguraduhon ninyo nga indi ninyo pagluiban ang inyo asawa nga inyo ginpakaslan sang bataon pa kamo."
                },
                "16": {
                    "verse_nr": "16",
                    "verse": "Kay nagasiling ang GINOO, ang Dios sang Israel, \u2018Indi ko gusto nga magbulagay ang mag-asawa. Kon bulagan sang bana ang iya asawa, ginapintasan niya siya.\u2019 \u201cGani siguraduhon ninyo nga indi ninyo pagluiban ang inyo asawa.\u201d"
                },
                "17": {
                    "verse_nr": "17",
                    "verse": "Ang Adlaw nga Magasilot ang Dios - Nagsiling pa gid si Malakias sa mga Israelinhon, \u201cGinapatak-an ninyo ang GINOO sa inyo mga ginahambal. Pero nagapamangkot pa kamo, \u2018Ngaa, ano ang amon ginahambal nga natak-an siya?\u2019 Nagahambal kamo nga ang tanan nga nagahimo sang malain maayo sa panulok sang GINOO kag nalipay siya sa ila. Nagayaguta pa kamo nga nagasiling, \u2018Diin na ang Dios sang katarungan?\u2019 \u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pamati kamo sa ginasiling sang GINOO nga Makagagahom, \u201cIpadala ko ang akon mensahero sa pagpreparar sang akon alagyan. Dayon ang Ginoo nga inyo ginapaabot gulpi lang nga magaabot sa iya templo. Magaabot ang ginahandom ninyo nga mensahero nga magapatigayon sang akon kasugtanan.\u201d"
                },
                "2": {
                    "verse_nr": "2",
                    "verse": "Pero sin-o ang makaantos sa adlaw sang iya pag-abot? Sin-o ang makaagwanta kon magpakita na siya? Kay pareho siya sa kalayo nga nagapapuraw sang metal ukon pareho sang habon nga nagapatinlo. Pagatinluan niya ang mga pari nga mga kaliwat ni Levi pareho sang pagpuraw sang pilak kag bulawan, agod mangin matarong ang ila kabuhi sa ila paghalad sa GINOO."
                },
                "3": {
                    "verse_nr": "3",
                    "verse": "Pero sin-o ang makaantos sa adlaw sang iya pag-abot? Sin-o ang makaagwanta kon magpakita na siya? Kay pareho siya sa kalayo nga nagapapuraw sang metal ukon pareho sang habon nga nagapatinlo. Pagatinluan niya ang mga pari nga mga kaliwat ni Levi pareho sang pagpuraw sang pilak kag bulawan, agod mangin matarong ang ila kabuhi sa ila paghalad sa GINOO."
                },
                "4": {
                    "verse_nr": "4",
                    "verse": "Gani malipay na ang GINOO sa mga halad sang katawhan sang Juda kag Jerusalem, pareho sang una."
                },
                "5": {
                    "verse_nr": "5",
                    "verse": "Nagsiling ang GINOO nga Makagagahom sa mga Israelinhon, \u201cMagaabot ako sa paghukom sa inyo. Magasaksi ako gilayon kontra sa mga babaylan, sa mga nagapanginbabayi ukon sa mga nagapanginlalaki, sa mga nagasaksi sang butig, sa mga nagadaya sa suweldo sang ila mga trabahador, sa mga nagapigos sa balo nga mga babayi kag sa mga ilo, kag sa mga nagabaliwala sa kinamatarong sang mga indi Israelinhon nga nagaestar upod sa inyo. Himuon ko ini sa inyo nga wala nagatahod sa akon.\u201d"
                },
                "6": {
                    "verse_nr": "6",
                    "verse": "Ang Paghatag sang Ikanapulo - Nagsiling pa ang GINOO nga Makagagahom, \u201cAko, ang GINOO, wala nagabaylo. Gani kamo nga mga kaliwat ni Jacob wala malaglag."
                },
                "7": {
                    "verse_nr": "7",
                    "verse": "Pareho kamo sa inyo mga katigulangan; wala kamo nagasunod kag nagatuman sa akon mga pagsulundan. Karon, magbalik kamo sa akon, ang GINOO nga Makagagahom, kag magabalik ako sa inyo. Pero nagapamangkot kamo, \u2018Paano kami makabalik sa imo?\u2019"
                },
                "8": {
                    "verse_nr": "8",
                    "verse": "Mamangkot man ako sa inyo, mahimo bala sang tawo nga kawatan ako? Daw imposible! Pero kamo, ginakawatan ninyo ako. Kag karon nagapamangkot pa kamo, \u2018Paano ka namon ginakawatan?\u2019 Ginakawatan ninyo ako kay wala kamo nagahatag sang inyo ikanapulo kag mga halad."
                },
                "9": {
                    "verse_nr": "9",
                    "verse": "Amo ina nga ginapakamalaot ko ang inyo bug-os nga nasyon."
                },
                "10": {
                    "verse_nr": "10",
                    "verse": "Karon, ginahangkat ko kamo nga tilawan ninyo ako, ang GINOO nga Makagagahom. Dal-a ninyo ang inyo bug-os nga ikanapulo sa bodega sang templo agod may pagkaon sa akon templo. Kon himuon ninyo ini, padal-an ko na kamo sang ulan kag hatagan sang sobra-sobra nga pagpakamaayo."
                },
                "11": {
                    "verse_nr": "11",
                    "verse": "Indi ko pagtugutan nga kaunon sang peste ang inyo mga pananom. Kag ang inyo mga ubas indi magkalapulak."
                },
                "12": {
                    "verse_nr": "12",
                    "verse": "Tawgon kamo nga bulahan sang tanan nga nasyon kay maayo ang inyo duta. Ako, ang GINOO nga Makagagahom, ang nagasiling sini.\u201d"
                },
                "13": {
                    "verse_nr": "13",
                    "verse": "Nagsiling pa sa ila ang GINOO, \u201cMasakit ang inyo ginpanghambal parte sa akon. Pero nagapamangkot pa kamo, \u2018Ano bala ang ginhambal namon parte sa imo?\u2019"
                },
                "14": {
                    "verse_nr": "14",
                    "verse": "Nagsiling kamo, \u2018Wala sing pulos ang pag-alagad sa Dios. Ano bala ang aton makuha kon tumanon ta ang iya mga ginapatuman sa aton? Kag ano ang aton makuha kon maglakat-lakat kita nga nagapangasubo sa pagpakita sa GINOO nga Makagagahom nga nagahinulsol kita sa aton mga sala?"
                },
                "15": {
                    "verse_nr": "15",
                    "verse": "Makasiling kita nga bulahan pa gani ang bugalon nga mga tawo. Kay sa pagkamatuod, sila nga mga nagahimo sing malain nagauswag. Kag bisan ginatilawan nila ang pasensya sang Dios wala man sila ginasilutan.\u2019 \u201d"
                },
                "16": {
                    "verse_nr": "16",
                    "verse": "Dayon atong mga nagatahod sa GINOO naghambalanay. Nagpamati sa ila ang GINOO kag nabatian niya ang ila ginahambalan. Ginsulat ang ila mga ngalan sa libro nga ara sa atubangan sang GINOO, agod madumduman niya sila nga nagatahod kag nagadumdom permi sa iya."
                },
                "17": {
                    "verse_nr": "17",
                    "verse": "Nagsiling ang GINOO nga Makagagahom parte sa mga tawo nga nagatahod sa iya, \u201cMangin akon sila espesyal nga katawhan sa adlaw nga magahukom ako. Indi ko sila pagsilutan pareho sang ginahimo sang isa ka amay nga indi magsilot sa iya anak nga nagatuman sa iya."
                },
                "18": {
                    "verse_nr": "18",
                    "verse": "Kag sa liwat makita sang mga tawo ang kinalain sang matarong kag sang malaot, ang kinalain sang nagaalagad sa akon kag sang wala nagaalagad sa akon.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang Adlaw nga Magasilot ang Dios - Nagsiling ang GINOO nga Makagagahom, \u201cSigurado gid nga magaabot ang adlaw nga magasilot ako. Mangin pareho ini sang nagadabadaba nga hurnohan. Silutan ko ang tanan nga bugalon kag nagahimo sing malain pareho sang pagsunog sang dagami. Mangin pareho sila sa ginsunog nga kahoy nga wala gid sing may nabilin nga sanga kag gamot."
                },
                "2": {
                    "verse_nr": "2",
                    "verse": "Pero kamo iya nga nagatahod sa akon, maeksperiensyahan ninyo ang pagluwas ko sa inyo. Daw pareho ini sa pagbutlak sang adlaw nga ang iya silak nagahatag sang kaayuhan. Kag magalukso-lukso kamo sa kalipay pareho sang tinday nga mga baka nga ginpaguwa sa toril."
                },
                "3": {
                    "verse_nr": "3",
                    "verse": "Sa pag-abot sang adlaw nga himuon ko na ini nga mga butang, laglagon ninyo ang mga malaot nga daw sa yab-ok lang nga tapak-tapakon ninyo. Ako, ang GINOO nga Makagagahom, ang nagasiling sini."
                },
                "4": {
                    "verse_nr": "4",
                    "verse": "\u201cTumana ninyo ang Kasuguan sang akon alagad nga si Moises. Ina nga mga sugo kag mga pagsulundan ginhatag ko sa iya didto sa Bukid sang Sinai agod ipatuman sa tanan nga katawhan sang Israel."
                },
                "5": {
                    "verse_nr": "5",
                    "verse": "\u201cPamati kamo! Sa indi pa mag-abot ang makahaladlok gid nga adlaw nga magasilot ako, ipadala ko sa inyo si Propeta Elias."
                },
                "6": {
                    "verse_nr": "6",
                    "verse": "Ibalik niya ang maayo nga relasyon sang mga ginikanan kag sang mga kabataan, agod nga sa pag-abot ko indi ko pagpakamalauton ang inyo duta.\u201d"
                }
            }
        }
    }
}