{
    "version": "hlgn",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Amo ini ang mensahi nga ginpahayag sang GINOO kay Zefanias sang panahon nga si Josia nga anak ni Amon amo ang hari sang Juda. Si Zefanias anak ni Cushi, si Cushi anak ni Gedalia, si Gedalia anak ni Amaria, kag si Amaria anak ni Hezekia."
                },
                "2": {
                    "verse_nr": "2",
                    "verse": "Ang Palaabuton nga Kalaglagan - Nagsiling ang GINOO, \u201cLaglagon ko sing bug-os ang tanan nga ara sa duta\u2014"
                },
                "3": {
                    "verse_nr": "3",
                    "verse": "ang mga tawo, ang mga sapat pati na ang mga pispis kag mga isda. Dulaon ko ang mga nagatulod sa mga tawo sa pagpakasala pati man ang mga makasasala. Laglagon ko gid ang tanan nga tawo sa duta. Ako, ang GINOO, ang nagasiling sini."
                },
                "4": {
                    "verse_nr": "4",
                    "verse": "\u201cSilutan ko ang mga pumuluyo sang Juda pati na ang tanan nga pumuluyo sang Jerusalem. Laglagon ko ang mga nagkalabilin nga mga manugsimba sang dios-dios nga si Baal pati na ang mga pari nga nagaalagad sini, agod indi na sila madumduman pa."
                },
                "5": {
                    "verse_nr": "5",
                    "verse": "Laglagon ko man ang mga nagasaka sa atop sang ila balay sa pagsimba sa adlaw, bulan kag mga bituon. Laglagon ko ang mga nagasimba kag nagasumpa nga mag-alagad indi lang sa akon kundi sa dios-dios man nga si Molec."
                },
                "6": {
                    "verse_nr": "6",
                    "verse": "Laglagon ko ang mga nagatalikod sa akon ukon ang mga wala nagadangop sa akon."
                },
                "7": {
                    "verse_nr": "7",
                    "verse": "\u201cMaglinong kamo sa akon presensya, kay malapit na ang adlaw nga magasilot ako. Ginpreparar ko na ang akon katawhan nga pamatyon pareho sang sapat nga inughalad. Ginseparar ko na ang mga kaaway nga akon gintawag nga magsalakay sa Juda."
                },
                "8": {
                    "verse_nr": "8",
                    "verse": "Sa sina nga adlaw, pamatyon ko ang mga taga-Juda pareho sang sapat nga inughalad. Silutan ko ang ila mga opisyal kag ang mga anak sang ila hari, kag ang tanan sa ila nga nagasunod sa malaot nga mga pangginawi sang mga taga-iban nga nasyon."
                },
                "9": {
                    "verse_nr": "9",
                    "verse": "Silutan ko man sa sina nga adlaw ang tanan nga nagasunod sa mga seremonya sang mga wala nakakilala sa akon kag ang mga nagapamintas kag nagapangdaya agod mapuno nila sang mga pagkabutang ang balay sang ila agalon."
                },
                "10": {
                    "verse_nr": "10",
                    "verse": "\u201cAko, ang GINOO, nagasiling nga sa sina nga adlaw mabatian ang paghinibi sa Puwertahan sang mga Isda sang siyudad sang Jerusalem kag sa bag-o nga bahin sang siyudad. Mabatian man ang puwerte nga gahod sang mga nagkalarumpag nga mga balay sa mga bukid."
                },
                "11": {
                    "verse_nr": "11",
                    "verse": "Maghibi kamo nga nagaestar sa ubos nga bahin sang siyudad sang Jerusalem tungod kay magakalamatay ang tanan ninyo nga mga negosyante."
                },
                "12": {
                    "verse_nr": "12",
                    "verse": "\u201cSa sina man nga tion usisaon ko sing maid-id ang mga taga-Jerusalem kag silutan ko ang mga tawo nga nagapatawhay-tawhay lang nga nagasiling sa ila kaugalingon, \u2018Wala sing himuon ang GINOO nga maayo ukon malain.\u2019"
                },
                "13": {
                    "verse_nr": "13",
                    "verse": "Agawon ang ila mga pagkabutang kag bayaan nila ang ila mga balay. Indi sila ang magaestar sa mga balay nga ila ginpatindog. Kag indi sila ang magainom sang bino nga halin sa ila gintanom nga mga ubas.\u201d"
                },
                "14": {
                    "verse_nr": "14",
                    "verse": "Ang Makahaladlok nga Adlaw nga Magasilot ang GINOO - Malapit na lang gid ang makahaladlok nga adlaw nga magasilot ang GINOO. Dali na lang ini mag-abot! Mapait ang ina nga adlaw, kay bisan gani ang mga soldado magasinggit sa pagpangayo sang bulig."
                },
                "15": {
                    "verse_nr": "15",
                    "verse": "Amo ina nga adlaw nga ipakita sang Dios ang iya kaakig. Adlaw ina sang kalisod, kasakitan, kalaglagan, kag kapierdihan. Madulom kag magal-om ang ina nga adlaw,"
                },
                "16": {
                    "verse_nr": "16",
                    "verse": "kag mabatian ang pagpatunog sang mga budyong kag ang pagsininggit sang mga soldado samtang nagasalakay sila sa napaderan nga mga banwa kag sa mataas nga mga tore sini."
                },
                "17": {
                    "verse_nr": "17",
                    "verse": "Nagasiling ang GINOO, \u201cPadal-an ko sang sina nga kalisod ang mga tawo kag magalakat sila nga daw sa mga bulag, tungod kay nakasala sila kontra sa akon. Magailig ang ila dugo pareho sang tubig, kag magakaladunot ang ila mga bangkay pareho sang ipot."
                },
                "18": {
                    "verse_nr": "18",
                    "verse": "Indi makaluwas sa ila ang ila mga pilak kag mga bulawan sa sina nga adlaw nga ipakita ko ang akon kaakig nga pareho sang kalayo nga magalamon sang bug-os nga duta. Gulpi ko lang nga laglagon ang tanan nga nagaestar sa duta.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Panawagan sa Paghinulsol - Nagsiling si Zefanias sa mga taga-Juda, \u201cWala huya nga nasyon, magtipon kamo kag maghinulsol"
                },
                "2": {
                    "verse_nr": "2",
                    "verse": "sa wala pa mag-abot ang gintalana nga tion nga tabugon kamo palayo pareho sang mga upa nga ginpalid. Maghinulsol kamo sa wala pa mag-abot ang puwerte nga kaakig sang GINOO."
                },
                "3": {
                    "verse_nr": "3",
                    "verse": "Kamo man nga mapainubuson nga mga tawo, nga nagasunod sa mga sugo sang GINOO, magdangop man kamo sa iya. Padayuna ninyo ang paghimo sang matarong kag ang pagpaubos. Kay basi pa lang indi kamo maano sa adlaw nga ipakita sang GINOO ang iya kaakig.\u201d"
                },
                "4": {
                    "verse_nr": "4",
                    "verse": "Ang Silot sa Nasyon sang Filistia - \u201cWala na sing may magaestar sa Gaza kag sa Ashkelon. Ang mga pumuluyo sang Ashdod palayason sa sulod lang sang tunga sa adlaw, kag ang mga pumuluyo sang Ekron palayason man sa ila nga banwa."
                },
                "5": {
                    "verse_nr": "5",
                    "verse": "Kaluluoy kamo nga mga Filistinhon nga nagaestar malapit sa dagat. Amo ini ang ginasiling sang GINOO kontra sa inyo: \u2018Kamo nga mga Filistinhon sa Canaan, laglagon ko kamo, kag wala sing may mabilin sa inyo.\u2019"
                },
                "6": {
                    "verse_nr": "6",
                    "verse": "Gani ang inyo duta nga malapit sa dagat mangin palahalban kag toril sang mga karnero."
                },
                "7": {
                    "verse_nr": "7",
                    "verse": "Ang inyo duta sakupon sang mga nagkalabilin nga mga katawhan sang Juda. Dira sila magapahalab sang ila mga kasapatan, kag kon gab-i dira sila matulog sa mga balay sa Ashkelon. Dumdumon sila sang GINOO nga ila Dios kag ibalik niya ang ila maayo nga kahimtangan.\u201d"
                },
                "8": {
                    "verse_nr": "8",
                    "verse": "Ang Silot sa Nasyon sang Moab kag sa Nasyon sang Ammon - Nagsiling ang GINOO nga Makagagahom, ang Dios sang Israel, \u201cNabatian ko ang pagpakahuya kag pagpangyaguta sang mga taga-Moab kag taga-Ammon sa akon katawhan. Nagapahambog pa sila nga masarangan nila nga agawon ang duta sang akon katawhan. Gani nagapanumpa ako sa akon kaugalingon nga laglagon ko gid ang Moab kag Ammon pareho sang Sodom kag Gomora. Ang ini nga mga duta indi na mapuslan hasta san-o. Matabunan na lang ini sang mga tunukon nga mga hilamon kag mapuno sang mga buho nga ginahimuan sang asin. Agawon ini sang akon nagkalabilin nga katawhan kag kuhaon nila ang mga pagkabutang sini.\u201d"
                },
                "9": {
                    "verse_nr": "9",
                    "verse": "Ang Silot sa Nasyon sang Moab kag sa Nasyon sang Ammon - Nagsiling ang GINOO nga Makagagahom, ang Dios sang Israel, \u201cNabatian ko ang pagpakahuya kag pagpangyaguta sang mga taga-Moab kag taga-Ammon sa akon katawhan. Nagapahambog pa sila nga masarangan nila nga agawon ang duta sang akon katawhan. Gani nagapanumpa ako sa akon kaugalingon nga laglagon ko gid ang Moab kag Ammon pareho sang Sodom kag Gomora. Ang ini nga mga duta indi na mapuslan hasta san-o. Matabunan na lang ini sang mga tunukon nga mga hilamon kag mapuno sang mga buho nga ginahimuan sang asin. Agawon ini sang akon nagkalabilin nga katawhan kag kuhaon nila ang mga pagkabutang sini.\u201d"
                },
                "10": {
                    "verse_nr": "10",
                    "verse": "Nagsiling si Zefanias, \u201cAmo ina ang balos sa pagpabugal sang mga taga-Moab kag taga-Ammon. Kay ginapakahuy-an nila kag ginayaguta ang katawhan sang GINOO nga Makagagahom."
                },
                "11": {
                    "verse_nr": "11",
                    "verse": "Pahadlukon gid sila sang GINOO kay laglagon niya ang tanan nga dios-dios sa kalibutan. Kag dayon magasimba sa iya ang mga tawo sang kada nasyon sa ila kaugalingon nga lugar.\u201d"
                },
                "12": {
                    "verse_nr": "12",
                    "verse": "Ang Silot sa Nasyon sang Etiopia kag sa Nasyon sang Asiria - Nagsiling ang GINOO, \u201cKamo man nga mga taga-Etiopia, ipapatay ko kamo sa inaway."
                },
                "13": {
                    "verse_nr": "13",
                    "verse": "\u201cSilutan ko man ang mga taga-Asiria nga ara sa aminhan. Mangin mamingaw ang Nineve kag mangin pareho ka mala sa desierto."
                },
                "14": {
                    "verse_nr": "14",
                    "verse": "Dira magaluko ang mga baka, kanding, kag ang iban pa nga nagkalain-lain nga mga sapat. Magahapon ang mga bukaw sa mga nagkalaguba nga haligi, kag ang ila nga huni mabatian sa mga bintana. Magakalaguba ang mga puwertahan kag magakalahukas ang mga kahoy nga sedro."
                },
                "15": {
                    "verse_nr": "15",
                    "verse": "Amo ina ang matabo sa siyudad sang Nineve, nga ang iya mga pumuluyo nagapabugal nga wala sing may mag-ano sa ila, kag nagasiling sila sa ila kaugalingon, \u2018Wala na sang iban pa nga pareho sa aton kagamhanan!\u2019 Pero malaglag sing bug-os ini nga siyudad kag pagaestaran na lang sang talunon nga mga sapat. Kag ang tanan nga tawo nga magaagi sa sina nga siyudad magapakita sang ila pagyaguta sa iya.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Palaabuton sang Jerusalem - Nagsiling si Zefanias, \u201cKaluluoy ang Jerusalem! Ang iya mga pumuluyo nagarebelde sa Dios kag nagahimo sang mahigko nga mga butang, kag ang iya mga pangulo nagapamigos."
                },
                "2": {
                    "verse_nr": "2",
                    "verse": "Wala sila nagatuman bisan kay sin-o, kag indi sila gusto nga tudluan. Wala sila nagasalig ukon nagapalapit sa GINOO nga ila Dios."
                },
                "3": {
                    "verse_nr": "3",
                    "verse": "Ang ila mga opisyal daw pareho sa nagangurob nga leon. Ang ila mga pangulo daw pareho sa mabangis nga ido nga nagapangita sang iya tulukbon kon gab-i, kag ang iya biktima ginaubos niya kag wala na sing bilin pagkaaga."
                },
                "4": {
                    "verse_nr": "4",
                    "verse": "Ang ila mga propeta mga dasodaso kag indi masaligan. Ginahigkuan sang ila mga pari ang templo kag ginalapas nila ang Kasuguan sang Dios."
                },
                "5": {
                    "verse_nr": "5",
                    "verse": "Pero ara gihapon ang presensya sang GINOO sa ila nga siyudad. Ginahimo sang GINOO ang husto kag wala siya nagahimo sang indi husto. Adlaw-adlaw ginapakita niya kon ano ang husto, kag wala niya ini ginauntatan. Pero ang malaot nga mga tawo nagapadayon gihapon sa paghimo sang malain kag wala sila nahuya."
                },
                "6": {
                    "verse_nr": "6",
                    "verse": "\u201cKaron, nagasiling ang GINOO, \u2018Ginlaglag ko ang mga nasyon; gin-guba ko ang ila mga siyudad pati ang mga pader kag mga tore sini. Wala sing may nabilin sa ila mga pumuluyo, gani wala na sang tawo nga makita nga nagalakat sa ila mga karsada."
                },
                "7": {
                    "verse_nr": "7",
                    "verse": "Tungod sa sining akon ginhimo naghunahuna ako nga tahuron na ako sang akon katawhan kag batunon na nila ang akon pagsaway sa ila, agod indi malaglag ang ila siyudad suno sa gintalana ko sa ila. Pero nagpakasala pa gid gani sila tapat."
                },
                "8": {
                    "verse_nr": "8",
                    "verse": "\u201c \u2018Gani kamo nga matutom nga mga taga-Jerusalem, hulata lang ninyo ang adlaw nga iakusar ko ang mga nasyon. Tungod kay nagdesisyon na ako nga tipunon ko ang mga nasyon kag mga ginharian agod ipakita ko sa ila ang akon puwerte nga kaakig nga pareho sang kalayo nga magalamon sang bug-os nga kalibutan."
                },
                "9": {
                    "verse_nr": "9",
                    "verse": "Kag dayon bag-uhon ko ang mga tawo agod tanan sila magadangop sa akon kag magaisa sa pag-alagad sa akon."
                },
                "10": {
                    "verse_nr": "10",
                    "verse": "Ang akon katawhan nga naglalapta sa unhan sang mga suba sang Etiopia magadala sa akon sang mga halad."
                },
                "11": {
                    "verse_nr": "11",
                    "verse": "\u201c \u2018Sa sina nga adlaw nga magasilot ako, kamo nga mga taga-Jerusalem indi mahuy-an sa tanan nga sala nga ginhimo ninyo sa akon. Kay kuhaon ko sa inyo ang mga tawo nga bugalon kag matinaas-taason. Kag indi na kamo magpabugal liwat didto sa akon balaan nga bukid."
                },
                "12": {
                    "verse_nr": "12",
                    "verse": "Pero bilinan ko ang Jerusalem sang mga tawo nga pigado kag kubos, nga magapangayo sang bulig sa akon."
                },
                "13": {
                    "verse_nr": "13",
                    "verse": "Ini sila nga nagkalabilin nga mga Israelinhon indi maghimo sang malain; indi sila magbutig ukon magpangdaya. Magakaon sila kag magatulog nga wala sing may ginakahadlukan.\u2019 \u201d"
                },
                "14": {
                    "verse_nr": "14",
                    "verse": "Magkalipay ang mga Israelinhon - Nagsiling si Zefanias, \u201cKamo nga mga pumuluyo sang Israel, maghinugyaw kamo! Kamo nga mga pumuluyo sang Zion, ang siyudad sang Jerusalem, magkanta kamo kag magkalipay sa bug-os ninyo nga tagipusuon!"
                },
                "15": {
                    "verse_nr": "15",
                    "verse": "Kay indi na kamo pagsilutan sang GINOO. Tabugon niya ang inyo mga kaaway. Kaupod ninyo ang GINOO, ang Hari sang Israel, gani wala na kamo sing kahadlukan nga katalagman."
                },
                "16": {
                    "verse_nr": "16",
                    "verse": "\u201cSa sina nga adlaw magasiling ang mga tawo sa inyo nga mga taga-Jerusalem, \u2018Mga pumuluyo sang Zion, indi kamo magkahadlok; indi kamo magkaluya."
                },
                "17": {
                    "verse_nr": "17",
                    "verse": "Kay kaupod ninyo ang GINOO nga inyo Dios. Pareho siya sa isa ka gamhanan nga soldado nga magaluwas sa inyo. Malipay gid siya sa inyo, kag paagi sa iya gugma bag-uhon niya ang inyo kabuhi. Magakanta siya kag magahugyaw sa kalipay tungod sa inyo,"
                },
                "18": {
                    "verse_nr": "18",
                    "verse": "pareho sang tawo nga nagakalipay sa adlaw sang piesta.\u2019 \u201cNagasiling ang GINOO, \u2018Kuhaon ko ang inyo pag-antos agod indi na kamo mahuy-an."
                },
                "19": {
                    "verse_nr": "19",
                    "verse": "Sa sina nga tion, silutan ko ang tanan nga nagapigos sa inyo. Luwason kag tipunon ko kamo nga pareho sa mga karnero nga nagkalapiang kag naglalapta. Ginpakahuy-an kamo sadto, pero padunggan ko kamo kag himuon nga bantog sa bug-os nga kalibutan."
                },
                "20": {
                    "verse_nr": "20",
                    "verse": "Huo, tipunon ko kamo sa sina nga tion, kag papaulion ko kamo sa inyo duta. Padunggan ko kamo kag himuon nga bantog sa bug-os nga kalibutan. Matabo ini sa tion nga ibalik ko ang inyo maayo nga kahimtangan, nga makita ninyo mismo. Ako, ang GINOO, ang nagasiling sini.\u2019 \u201d"
                }
            }
        }
    }
}