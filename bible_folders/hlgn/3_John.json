{
    "version": "hlgn",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako nga manugdumala sang mga tumuluo nagapangamusta sa imo, Gaius, nga akon hinigugma gid nga utod kay Cristo."
                },
                "2": {
                    "verse_nr": "2",
                    "verse": "Kabay pa nga maayo ang imo lawas kag ang imo kahimtangan dira, subong nga nahibaluan ko nga maayo ang imo espirituhanon nga kahimtangan."
                },
                "3": {
                    "verse_nr": "3",
                    "verse": "Nalipay gid ako sang pag-abot diri sang pila ka mga utod naton nga nagsugid nga matutom ka gid sa kamatuoran, subong nga nahibaluan ko nga nagakabuhi ka suno sa sini nga kamatuoran."
                },
                "4": {
                    "verse_nr": "4",
                    "verse": "Wala na sang makahatag kalipay sa akon nga sobra pa sang mabatian ko nga ang akon mga anak sa pagtuo nagakabuhi suno sa kamatuoran."
                },
                "5": {
                    "verse_nr": "5",
                    "verse": "Hinigugma ko nga Gaius, masaligan ka gid matuod, kay ginaatipan mo gid ang aton mga utod nga nagaagi dira bisan pa indi mo sila kilala."
                },
                "6": {
                    "verse_nr": "6",
                    "verse": "Ginsugiran nila ang iglesya diri parte sang imo paghigugma nga ginpakita sa ila. Kon mahimo, pag-abot nila dira sa inyo, buligan mo sila sa paagi nga malipay ang Dios, agod nga makapadayon sila sa ila paglakat."
                },
                "7": {
                    "verse_nr": "7",
                    "verse": "Kay nagapanglakaton sila sa pagtudlo parte kay Cristo, kag wala gid sila nagabaton sing bulig halin sa mga tawo nga wala nakakilala sa Dios."
                },
                "8": {
                    "verse_nr": "8",
                    "verse": "Gani kita nga mga tumuluo dapat gid magbulig sa mga tawo nga pareho nila agod nga may bahin man kita sa ila pagpangabudlay para sa kamatuoran."
                },
                "9": {
                    "verse_nr": "9",
                    "verse": "Ginsulatan ko ang iglesya dira, pero si Diotrefes nga gusto magpangulo sa inyo indi magpamati sa amon."
                },
                "10": {
                    "verse_nr": "10",
                    "verse": "Gani sa pag-abot ko dira isugid ko sa inyo ang tanan niya nga ginahimo, tungod nga tama kalain sang iya mga ginapanghambal nga butig parte sa amon. Kag indi lang ina, kundi indi man niya pagbatunon ang aton mga utod kay Cristo nga nagaagi dira. Ginapunggan pa niya kag ginapahalin sa iglesya ang gusto magbaton sa ila."
                },
                "11": {
                    "verse_nr": "11",
                    "verse": "Hinigugma ko nga Gaius, indi pagsunda ang malain nga ginahimo sang sina nga tawo. Sunda ang maayo. Ang nagahimo sang maayo iya sang Dios, pero ang nagahimo sang malain wala makakilala sa Dios."
                },
                "12": {
                    "verse_nr": "12",
                    "verse": "Tan-awa si Demetrius. Ang tanan nga tumuluo nagasugid nga maayo siya nga tawo, kag makita sa iya kabuhi nga nagasunod siya sa kamatuoran. Kami nagapamatuod man nga maayo siya nga tawo, kag nahibaluan mo nga matuod ang amon ginasugid."
                },
                "13": {
                    "verse_nr": "13",
                    "verse": "Madamo pa kuntani ang akon isugid sa imo, pero indi ko na lang pag-isulat."
                },
                "14": {
                    "verse_nr": "14",
                    "verse": "Masugilanon lang kita ugaling kon mag-abot ako dira kay may plano ako nga magpakigkita sa imo sa labing madali."
                }
            }
        }
    }
}