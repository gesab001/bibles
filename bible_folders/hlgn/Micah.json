{
    "version": "hlgn",
    "book_name": "Micah",
    "book_nr": "33",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Amo ini ang mensahi sang GINOO parte sa Samaria kag sa Jerusalem. Ginpahayag niya ini kay Micas nga taga-Moreshet sang panahon nga naghari sa Juda si Jotam, dayon si Ahaz kag si Hezekia. Nagsiling si Micas:"
                },
                "2": {
                    "verse_nr": "2",
                    "verse": "Pamati kamo sing maayo, tanan kamo nga mga katawhan nga ara sa kalibutan! Kay magasaksi ang Ginoong DIOS kontra sa inyo halin sa iya balaan nga templo."
                },
                "3": {
                    "verse_nr": "3",
                    "verse": "Pagasilutan ang Israel kag ang Juda - Pamati! Magaguwa ang GINOO halin sa iya ginaestaran. Magapanaog siya kag magatapak sa mataas nga mga lugar sang kalibutan."
                },
                "4": {
                    "verse_nr": "4",
                    "verse": "Matunaw ang mga bukid nga iya matapakan pareho sang kandila sa kalayo, kag magaluhob ang mga kapatagan nga iya matapakan pareho sang inagyan sang tubig nga nagailig sa banglid."
                },
                "5": {
                    "verse_nr": "5",
                    "verse": "Matabo ini tanan tungod kay nagpakasala ang mga katawhan sang Israel kag sang Juda. Ang mga taga-Samaria amo ang nagatulod sa iban nga mga pumuluyo sang Israel nga magpakasala. Ang mga taga-Jerusalem amo ang nagatulod sa iban nga mga pumuluyo sang Juda nga magsimba sa mga dios-dios."
                },
                "6": {
                    "verse_nr": "6",
                    "verse": "Gani nagasiling ang GINOO, \u201cLaglagon ko ang Samaria kag indi na ini maestaran kundi pagatamnan na lang sang ubas. Paligiron ko ang mga bato sini pakadto sa patag hasta nga magguluwa ang mga pundasyon sini."
                },
                "7": {
                    "verse_nr": "7",
                    "verse": "Magkaladugmok ang tanan nga imahen sang mga dios-dios sang Samaria, kag magkalasunog ang tanan nga ginbayad sang ila mga lalaki sa pagpakighilawas sa mga babayi nga nagabaligya sang ila lawas sa templo. Nakatipon ang Samaria sang mga imahen paagi sa mga ginbayad sa mga babayi nga nagabaligya sang ila lawas sa templo, gani karon kuhaon sang iya mga kaaway ang mga pilak kag mga bulawan nga ginhaklap sa iya mga imahen agod nga gamiton man sang iya mga kaaway nga pangbayad sa pagpakighilawas sa mga babayi sa ila nga templo.\u201d"
                },
                "8": {
                    "verse_nr": "8",
                    "verse": "Nagsiling si Micas, \u201cTungod sa kalaglagan sang Samaria, magahibi ako kag magapanalambiton. Magalagaw ako nga nagatiniil kag wala sing bayo sa pagpakita sang akon pagpangasubo. Magawawaw ako pareho sang pag-uwang sang talunon nga ido kag sang paghuni sang bukaw."
                },
                "9": {
                    "verse_nr": "9",
                    "verse": "Kay ang kalaglagan sang Samaria daw pareho sang pilas nga indi na mag-ayo, kag matabo man ini sa Juda. Magaabot ini sa Jerusalem, ang kapital nga siyudad sang akon mga kasimanwa."
                },
                "10": {
                    "verse_nr": "10",
                    "verse": "\u201cMga taga-Juda, indi ninyo pagsugiri ang aton mga kaaway nga taga-Gat parte sa kalaglagan nga maabot sa aton. Indi sila pagpakitaa nga nagahibi kamo. Ipakita ninyo ang inyo kasubo sa Bet Leafra paagi sa pagligid sa duta."
                },
                "11": {
                    "verse_nr": "11",
                    "verse": "\u201cMga pumuluyo sang Shafir, pagabihagon kamo kag dal-on nga hublas, gani mahuy-an kamo. Ang mga pumuluyo sang Zaanan mahadlok nga magguwa sa ila nga lugar sa pagbulig sa inyo. Ang mga taga-Bet Ezel nga magahibi sa ila nga pagkalaglag indi man makapangapin sa inyo."
                },
                "12": {
                    "verse_nr": "12",
                    "verse": "Sa pagkamatuod, ang mga pumuluyo sang Marot mabinalak-on nga nagahulat sa pag-untat sang inaway. Pero gintugot pa gani sang GINOO nga makapalapit ang mga kaaway sa puwertahan sang Jerusalem."
                },
                "13": {
                    "verse_nr": "13",
                    "verse": "\u201cMga pumuluyo sang Lakish, takdi ninyo sang mga karwahe ang inyo mga kabayo kag magpalagyo. Ginsunod ninyo ang sala sang Israel, kag tungod sa inyo nagpakasala man ang mga pumuluyo sang Zion."
                },
                "14": {
                    "verse_nr": "14",
                    "verse": "\u201cKag karon, mga taga-Juda, magpaalam na kamo sa banwa sang Moreshet Gat kay pagabihagon na ini sang kaaway. Pagabihagon man ang banwa sang Aczib, gani wala sing may makuha nga bulig ang inyo mga hari nga nagapaabot nga buligan sila sang sini nga banwa."
                },
                "15": {
                    "verse_nr": "15",
                    "verse": "\u201cMga pumuluyo sang Maresha, padal-an kamo sang GINOO sang kaaway nga magaagaw sang inyo banwa. \u201cMga taga-Juda, ang inyo mga pangulo magapanago sa kuweba sang Adulam."
                },
                "16": {
                    "verse_nr": "16",
                    "verse": "Ang inyo hinigugma nga mga kabataan kuhaon sa inyo kag dal-on sa iban nga lugar, gani magpangasubo kamo para sa inyo mga kabataan kag ipakita ninyo ini paagi sa pagkiskis sang inyo ulo pareho sang ulo sang agila.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Pagasilutan sang Dios ang mga Nagapamigos sa mga Imol - Kaluluoy kamo nga nagapulaw sa pagplano sing malain. Pagkaaga ginahimo ninyo ang inyo ginplano nga malain tungod nga may gahom kamo sa paghimo sini."
                },
                "2": {
                    "verse_nr": "2",
                    "verse": "Ginaagaw ninyo ang mga uma kag mga balay nga inyo nagustuhan. Ginadayaan ninyo ang mga tawo agod nga makuha ninyo ang ila balay kag ang ila duta nga ginpanubli."
                },
                "3": {
                    "verse_nr": "3",
                    "verse": "Gani amo ini ang ginasiling sang GINOO sa inyo, \u201cPamati kamo! Nagaplano ako nga laglagon ko kamo kag indi gid kamo makaluwas. Indi na kamo makapahambog kay sa sina nga tion laglagon kamo."
                },
                "4": {
                    "verse_nr": "4",
                    "verse": "Sa sina nga adlaw yagutaon kamo sang mga tawo paagi sa masubo gid nga panalambiton nga nagasiling, \u2018Ginlaglag kami sing bug-os! Ginkuha sang GINOO ang amon duta kag ginhatag sa mga traidor.\u2019 \u201d"
                },
                "5": {
                    "verse_nr": "5",
                    "verse": "Gani wala na kamo sing mga kaliwat nga magbaton sang inyo bahin sa tion nga partidahon sang katilingban sang GINOO ang duta nga ibalik sa ila."
                },
                "6": {
                    "verse_nr": "6",
                    "verse": "Karon ginawalihan pa ninyo kami. Nagasiling kamo, \u201cIndi na kami pagwalihi parte sa sina nga kalaglagan nga ginasiling ninyo, kay indi gid kami mahuy-an."
                },
                "7": {
                    "verse_nr": "7",
                    "verse": "Ngaa, ginapakamalaot bala sang GINOO ang mga kaliwat ni Jacob? Naubos na bala ang iya pasensya? Buluhaton bala niya ang pagpanglaglag?\u201d Amo ini ang sabat sang GINOO sa inyo: \u201cKon maayo lang ang inyo ginahimo, mabaton gid ninyo ang akon mga promisa."
                },
                "8": {
                    "verse_nr": "8",
                    "verse": "Pero ang inyo ginahimo, ginasalakay ninyo ang akon imol nga katawhan nga daw mga kaaway. Nagahunahuna sila nga sa pagpauli nila sa ila lugar halin sa inaway wala na sing may mag-ano sa ila, pero gali, ara kamo nga magaagaw sang ila mga kunop."
                },
                "9": {
                    "verse_nr": "9",
                    "verse": "Ginatabog ninyo ang ila mga babayi sa ila ginapakamahal nga mga balay. Kag ginakuha ninyo ang mga pagpakamaayo nga ginhatag ko sa ila mga kabataan, gani indi na nila ini mabaton hasta san-o."
                },
                "10": {
                    "verse_nr": "10",
                    "verse": "Karon, halin kamo diri sa Israel kay ini nga lugar indi na makahatag sa inyo sang kapahuwayan, tungod kay ginhigkuan ninyo ini sang inyo mga sala. Malaglag gid ini nga lugar kag indi na mapuslan."
                },
                "11": {
                    "verse_nr": "11",
                    "verse": "Ang gusto ninyo nga manugwali amo ang nagasugid sang wala sing pulos, dayaon kag butigon, kag amo ini ang ginawali: \u2018Magabugana ang inyo bino kag ang iban pa nga ilimnon.\u2019 \u201d"
                },
                "12": {
                    "verse_nr": "12",
                    "verse": "Ang Ginpromisa nga Kahilwayan sa mga Katawhan sang Israel kag Juda - Nagsiling ang GINOO, \u201cKamo nga mga katawhan sang Israel kag sang Juda nga nagkalabilin nga buhi, pagatipunon ko gid kamo pareho sang mga karnero sa toril ukon pareho sang panong sang kasapatan sa palahalban. Mapuno ang inyo duta sang mga tawo."
                },
                "13": {
                    "verse_nr": "13",
                    "verse": "Pagabuksan ko ang puwertahan sang siyudad nga sa diin kamo ginbihag, kag pangunahan ko kamo sa pagguwa. Ako, ang GINOO nga inyo hari, amo ang magapanguna sa inyo.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ginsaway ni Micas ang mga Pangulo kag ang mga Propeta sang Israel kag sang Juda - Nagsiling si Micas, \u201cKamo nga mga pangulo sang Israel kag sang Juda, pamati kamo! Indi bala nga kamo kuntani ang dapat magpaluntad sang hustisya?"
                },
                "2": {
                    "verse_nr": "2",
                    "verse": "Pero ginakaugtan ninyo ang maayo kag ginahigugma ang malaot. Ginapigos ninyo ang akon mga kasimanwa; daw pareho lang nga ginapanitan ninyo sila, ginakuha ang ila mga unod sa ila mga tul-an, ginapang-utod-utod ang ila mga tul-an, ginapangkihad-kihad ang ila mga unod, ginaluto, kag dayon ginakaon."
                },
                "3": {
                    "verse_nr": "3",
                    "verse": "Pero ginakaugtan ninyo ang maayo kag ginahigugma ang malaot. Ginapigos ninyo ang akon mga kasimanwa; daw pareho lang nga ginapanitan ninyo sila, ginakuha ang ila mga unod sa ila mga tul-an, ginapang-utod-utod ang ila mga tul-an, ginapangkihad-kihad ang ila mga unod, ginaluto, kag dayon ginakaon."
                },
                "4": {
                    "verse_nr": "4",
                    "verse": "Sa tion nga pagasilutan kamo magapangayo kamo sang bulig sa GINOO, pero indi niya kamo pagbuligan; talikdan niya kamo tungod sang inyo malain nga mga binuhatan."
                },
                "5": {
                    "verse_nr": "5",
                    "verse": "\u201cAmo ini ang ginasiling sang GINOO parte sa mga propeta nga nagapatalang sa iya katawhan, nga nagapromisa sang maayo nga kahimtangan sa mga nagapakaon sa ila, pero nagapamahog sang kalaglagan sa mga wala nagapakaon sa ila:"
                },
                "6": {
                    "verse_nr": "6",
                    "verse": "Tungod sang inyo pagpatalang sa akon katawhan, indi na kamo makakita sang palanan-awon kag indi naman kamo makapamakot. Daw pareho lang nga ara kamo sa kadulom ukon sa kagab-ihon nga wala kamo sing may makita."
                },
                "7": {
                    "verse_nr": "7",
                    "verse": "Mahuy-an gid kamo nga mga propeta kag mga manugpakot. Pagatabunan ninyo ang inyo guya sa kahuya, tungod nga wala kamo sing may nabaton nga mensahi halin sa Dios."
                },
                "8": {
                    "verse_nr": "8",
                    "verse": "\u201cPero ako iya, puno sang Espiritu sang GINOO nga amo ang nagahatag sa akon sang gahom sa pagpaluntad sang hustisya kag sang kaisog sa pagsugid sa mga katawhan sang Israel kag sang Juda nga nakasala sila."
                },
                "9": {
                    "verse_nr": "9",
                    "verse": "\u201cKamo nga mga pangulo sang Israel kag sang Juda, pamati kamo! Ginakaugtan ninyo ang hustisya kag ginatiko ang husto."
                },
                "10": {
                    "verse_nr": "10",
                    "verse": "Ginatukod ninyo ang Zion, ang siyudad sang Jerusalem, sa malaot nga paagi. Handa kamo nga magpatay sang tawo basta matukod lang ini."
                },
                "11": {
                    "verse_nr": "11",
                    "verse": "Nagahukom kamo pabor sa nagahatag sa inyo sang lagay. Kag kamo nga mga pari, nagapanudlo kamo tungod lang kay ginabayaran kamo. Amo man sa inyo nga mga propeta, nagapamakot kamo tungod lang sa kuwarta. Nagasalig pa kamo nga buligan kamo sang GINOO, kay nagasiling kamo, \u2018Kaupod namon ang GINOO. Gani wala sing malain nga matabo sa amon.\u2019"
                },
                "12": {
                    "verse_nr": "12",
                    "verse": "Gani tungod sa inyo pagalaglagon ang Zion, ang siyudad sang Jerusalem. Mangin pareho ini sa gin-arado nga uma, kag mangin tinumpukan sang mga nagkalaguba. Kag mangin kagulangan ang bukid nga ginatindugan sang templo.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang Kasuguan sang Dios Magahatag sang Kalinong - Sa palaabuton nga mga inadlaw, ang bukid nga ginatindugan sang templo sang GINOO mangin pinakaimportante sa tanan nga bukid. Kag magadagsa sa sini nga bukid ang mga tawo nga halin sa madamo nga mga nasyon."
                },
                "2": {
                    "verse_nr": "2",
                    "verse": "Magasiling sila, \u201cDali, mataklad kita sa bukid sang GINOO, didto sa templo sang Dios ni Jacob. Kay tudluan niya kita sang iya mga pamaagi agod tumanon ta ini.\u201d Gani magapauli ang mga tawo halin sa Zion, ang siyudad sang Jerusalem, nga dala ang mga kasuguan sang GINOO."
                },
                "3": {
                    "verse_nr": "3",
                    "verse": "Kag paagi sa iya nga kasuguan, husayon niya ang mga pagbinais-bais sang madamo nga mga nasyon, bisan pa atong gamhanan nga mga nasyon sa malayo. Gani indi na mag-ilinaway ang mga nasyon, kag indi na man sila maghanas sang mga tawo sa pagpakig-away. Himuon na lang nila nga punta sang mga arado ang ila mga espada kag himuon na lang nila nga mga inughagbas ang ila mga bangkaw."
                },
                "4": {
                    "verse_nr": "4",
                    "verse": "Ang kada tawo magapungko sa idalom sang iya tanom nga ubas kag kahoy nga higera nga wala sing may ginakahadlukan. Matabo gid ini, kay ang GINOO mismo nga Makagagahom ang nagsiling sini."
                },
                "5": {
                    "verse_nr": "5",
                    "verse": "Pero bisan magsunod pa ang iban nga mga katawhan sa ila mga dios-dios, kami iya magasunod sa GINOO nga amon Dios hasta san-o."
                },
                "6": {
                    "verse_nr": "6",
                    "verse": "Magabalik ang mga Israelinhon sa Ila nga Lugar Halin sa Pagkabihag - Nagsiling ang GINOO, \u201cSa palaabuton nga mga inadlaw, pagatipunon ko ang akon katawhan nga akon ginsilutan, nga daw pareho sa mga karnero nga nagkalapiang kag naglalapta. Himuon ko ang mga nagkalabilin sa ila nga isa ka gamhanan nga nasyon. Kag magahari ako sa ila sa Bukid sang Zion halin sa sina nga tion hasta san-o."
                },
                "7": {
                    "verse_nr": "7",
                    "verse": "Magabalik ang mga Israelinhon sa Ila nga Lugar Halin sa Pagkabihag - Nagsiling ang GINOO, \u201cSa palaabuton nga mga inadlaw, pagatipunon ko ang akon katawhan nga akon ginsilutan, nga daw pareho sa mga karnero nga nagkalapiang kag naglalapta. Himuon ko ang mga nagkalabilin sa ila nga isa ka gamhanan nga nasyon. Kag magahari ako sa ila sa Bukid sang Zion halin sa sina nga tion hasta san-o."
                },
                "8": {
                    "verse_nr": "8",
                    "verse": "Ang Zion nga pareho sang isa ka mataas nga balantayan sang mga kasapatan, mangin gamhanan liwat. Ini nga siyudad, nga ginatawag man nga Jerusalem, magapanguna liwat sa tanan nga siyudad sang Israel pareho sang una."
                },
                "9": {
                    "verse_nr": "9",
                    "verse": "\u201cKaron, ngaa kamo nga mga pumuluyo sang Zion nagaugayong pareho sang babayi nga manugbata nga ginasakitan? Ara pa man ang inyo hari kag wala man nagkalamatay ang iya sini mga manuglaygay. Sige, maglubid kamo sa kasakit pareho sang babayi nga ginasakitan. Kay sa indi madugay magahalin kamo sa inyo siyudad kag magatiner sa latagon, kag dayon dal-on kamo sa Babilonia. Pero luwason ko kamo didto sa inyo mga kaaway."
                },
                "10": {
                    "verse_nr": "10",
                    "verse": "\u201cKaron, ngaa kamo nga mga pumuluyo sang Zion nagaugayong pareho sang babayi nga manugbata nga ginasakitan? Ara pa man ang inyo hari kag wala man nagkalamatay ang iya sini mga manuglaygay. Sige, maglubid kamo sa kasakit pareho sang babayi nga ginasakitan. Kay sa indi madugay magahalin kamo sa inyo siyudad kag magatiner sa latagon, kag dayon dal-on kamo sa Babilonia. Pero luwason ko kamo didto sa inyo mga kaaway."
                },
                "11": {
                    "verse_nr": "11",
                    "verse": "Karon madamo nga mga nasyon ang nagtipon sa pagpakig-away sa inyo. Nagasiling sila, \u2018Pakahuy-an ta ang Zion! Kag dayon tan-awon ta ang makahuluya nga situasyon sini.\u2019"
                },
                "12": {
                    "verse_nr": "12",
                    "verse": "Pero ini nga mga nasyon wala makahibalo sang akon hunahuna. Wala sila makaintiendi sang akon plano, nga gintipon ko sila agod silutan pareho sang mga uhay nga gintipon agod linason."
                },
                "13": {
                    "verse_nr": "13",
                    "verse": "\u201cMga pumuluyo sang Zion, lakat kamo kag laglaga ninyo ang inyo mga kaaway pareho sang paglinas sang mga uhay. Kay himuon ko kamo nga pareho sang turo nga baka nga may salsalon nga mga sungay kag may saway nga mga kuko. Pagadugmukon ninyo ang madamo nga mga nasyon nga nagtipon sa pagpakig-away sa inyo. Kag ang ila mga manggad nga nakuha nila paagi sa pagpamintas ihalad ninyo sa akon, ang Ginoo nga nagagahom sa bug-os nga kalibutan.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Karon, mga taga-Jerusalem, ipreparar ninyo ang inyo mga soldado kay ginakibon kamo sang kaaway. Hampakon nila sang baston ang guya sang pangulo sang Israel."
                },
                "2": {
                    "verse_nr": "2",
                    "verse": "Ang Ginpromisa nga Pangulo Halin sa Betlehem - Nagsiling ang GINOO, \u201cIkaw, Betlehem Efrata, isa sa pinakagamay nga banwa sa Juda. Pero magahalin sa imo ang isa ka tawo nga magaalagad sa akon bilang pangulo sang Israel, nga ang iya mga katigulangan bantog nga mga tawo sang una gid nga panahon.\u201d"
                },
                "3": {
                    "verse_nr": "3",
                    "verse": "Gani itugyan sang GINOO ang katawhan sang Israel sa ila mga kaaway, pero hasta lang sa tion nga ang babayi nga nagapasakit magabata sang lalaki nga magapangulo sa Israel. Kag ang iya sini mga kasimanwa nga nabihag sa iban nga lugar magabalik sa ila kapareho nga mga Israelinhon."
                },
                "4": {
                    "verse_nr": "4",
                    "verse": "Magadumala ang ini nga pangulo kag tipigan niya ang katawhan sang Israel pareho sa isa ka manugbantay sang mga karnero. Himuon niya ini sa kusog kag sa gahom sang GINOO nga iya Dios. Kag magakabuhi ang iya katawhan nga wala sing may ginakahadlukan tungod kay kilalahon sang mga tawo sa bug-os nga kalibutan ang iya pagkagamhanan."
                },
                "5": {
                    "verse_nr": "5",
                    "verse": "Hatagan niya sang maayo nga kahimtangan ang iya katawhan. Kahilwayan kag Kalaglagan - Kon salakayon sang mga taga-Asiria ang aton duta kag sudlon nila ang mabakod nga mga parte sang aton siyudad, mapakig-away kita sa ila nga ginapangunahan sing maayo sang aton mga pangulo."
                },
                "6": {
                    "verse_nr": "6",
                    "verse": "Pierdihon nila kag dumalahan ang Asiria, ang duta ni Nimrod, paagi sa ila mga armas. Gani luwason nila kita kon salakayon gid man sang mga taga-Asiria ang aton duta."
                },
                "7": {
                    "verse_nr": "7",
                    "verse": "\u201cAng nagkalabilin nga mga Israelinhon magadala sang pagpakamaayo sa madamo nga mga nasyon. Mangin pareho sila sa tun-og kag ulan nga ginapadala sang GINOO sa pagpatubo sang mga tanom. Magasalig sila sa Dios kag indi sa tawo."
                },
                "8": {
                    "verse_nr": "8",
                    "verse": "Pero magadala man sila sang kalaglagan sa mga nasyon. Mangin pareho sila sa leon nga maisog magsalakay sa mga kasapatan sa kagulangan kag sa panong sang mga karnero sa palahalban. Kag kon magsalakay ini ginalumpatan niya ang iya biktima kag ginagus-ab, kag indi ini makaluwas sa iya."
                },
                "9": {
                    "verse_nr": "9",
                    "verse": "Magamadinalag-on ang mga Israelinhon kontra sa ila mga kaaway. Laglagon gid nila sila tanan.\u201d"
                },
                "10": {
                    "verse_nr": "10",
                    "verse": "Pagalaglagon sang Dios ang mga Ginasaligan sang mga Israelinhon - Nagsiling ang GINOO, \u201cSa palaabuton nga mga inadlaw, ipapatay ko ang inyo mga kabayo kag gub-on ko ang inyo mga karwahe."
                },
                "11": {
                    "verse_nr": "11",
                    "verse": "Gub-on ko ang inyo mga banwa pati na ang napaderan nga mga banwa."
                },
                "12": {
                    "verse_nr": "12",
                    "verse": "Gub-on ko ang inyo mga anting-anting kag madula ang inyo mga manugbabaylan."
                },
                "13": {
                    "verse_nr": "13",
                    "verse": "Indi na kamo makasimba sa mga imahen kag sa handumanan nga mga bato nga inyo ginhimo, kay gub-on ko ini"
                },
                "14": {
                    "verse_nr": "14",
                    "verse": "pati ang mga hulohaligi nga simbolo sang diosa nga si Ashera. Kag laglagon ko gid ang inyo mga banwa."
                },
                "15": {
                    "verse_nr": "15",
                    "verse": "Sa akon puwerte nga kaakig, magatimalos ako sa mga nasyon nga wala nagtuman sa akon.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang Akusasyon sang Dios Batok sa mga Israelinhon - Nagsiling si Micas, \u201cPamatii ninyo ang isiling sang GINOO sa inyo nga mga Israelinhon. Sige na, ipresentar ninyo ang inyo kaso; pabatia ninyo ang mga bukid sa inyo ihambal."
                },
                "2": {
                    "verse_nr": "2",
                    "verse": "Kag kamo nga mga bukid kag malig-on nga mga pundasyon sang kalibutan, pamatii ninyo ang akusasyon sang GINOO kontra sa mga Israelinhon nga iya katawhan. Amo ini ang iya akusasyon:"
                },
                "3": {
                    "verse_nr": "3",
                    "verse": "\u201cMga katawhan ko, ano bala nga sala ang nahimo ko sa inyo? Ginpabudlayan ko bala kamo? Sabta ninyo ako."
                },
                "4": {
                    "verse_nr": "4",
                    "verse": "Ginpaguwa ko pa gani kamo sa Egipto nga sa diin gin-ulipon kamo. Kag ginpili ko si Moises, Aaron kag si Miriam sa pagpangulo sa inyo."
                },
                "5": {
                    "verse_nr": "5",
                    "verse": "Mga katawhan ko, dumduma ninyo nga ginsugo ni Haring Balak sang Moab si Balaam nga anak ni Beor nga pakamalauton kamo pero ginpahambal ko si Balaam sang mga pagpakamaayo sa inyo. Dumduma man ninyo kon paano ko kamo ginbuligan sang nagpanglakaton kamo halin sa Shitim hasta sa Gilgal. Dumduma ninyo ini nga mga hitabo agod mareyalisar ninyo ang pagluwas ko sa inyo.\u201d"
                },
                "6": {
                    "verse_nr": "6",
                    "verse": "Nagsabat ang isa sa mga Israelinhon, \u201cAno bala ang ihalad ko sa GINOO, ang Dios nga sa langit, kon magsimba ako sa iya? Mahalad bala ako sang baka nga isa ka tuig bilang halad nga ginasunog?"
                },
                "7": {
                    "verse_nr": "7",
                    "verse": "Malipay ayhan ang GINOO kon halaran ko siya sang linibo ka mga karnero kag madamo gid nga lana? Ihalad ko bala sa iya ang akon kamagulangan nga anak bilang bayad sa akon mga sala?\u201d"
                },
                "8": {
                    "verse_nr": "8",
                    "verse": "Nagsabat si Micas, \u201cGintudluan kita sang GINOO kon ano ang maayo. Kag amo ini ang iya gusto nga ipatuman sa aton: Himuon naton kon ano ang matarong, pasulabihon naton ang pagkaluoy sa iban, kag magsunod kita sa aton Dios nga may pagpaubos.\u201d"
                },
                "9": {
                    "verse_nr": "9",
                    "verse": "Silutan sang Dios ang mga Israelinhon - Pamati kamo sa ginasiling sang GINOO sa siyudad sang Jerusalem, kay ang nagatahod sa iya amo ang may husto nga kaalam: \u201cKamo nga mga miyembro sang tribo sang Juda, magtipon kamo sa siyudad sang Jerusalem kag magpamati."
                },
                "10": {
                    "verse_nr": "10",
                    "verse": "Malaot kamo nga katawhan! Indi ko malimtan ang mga manggad nga natipon ninyo sa malain nga paagi. Nagagamit kamo sang indi husto nga talaksan\u2014ang buluhaton nga akon ginapakamalaot."
                },
                "11": {
                    "verse_nr": "11",
                    "verse": "Indi puwede nga pabay-an ko lang kamo sa inyo nga pagpangdaya sa inyo kilohan."
                },
                "12": {
                    "verse_nr": "12",
                    "verse": "Mapintas ang inyo manggaranon nga mga tawo, kag mga butigon kamo."
                },
                "13": {
                    "verse_nr": "13",
                    "verse": "Gani tungod sang inyo mga sala gin-umpisahan ko na ang pagsilot sa inyo para laglagon kamo."
                },
                "14": {
                    "verse_nr": "14",
                    "verse": "Matuod nga makakaon kamo, pero indi kamo mabusog; permi gihapon kamo gutumon. Magatipon kamo sang mga patubas, pero indi ninyo ini mapuslan, kay ipakuha ko ini sa inyo mga kaaway sa tion sang inaway."
                },
                "15": {
                    "verse_nr": "15",
                    "verse": "Magatanom kamo, pero indi kamo ang magaani sini. Magapuga kamo sang mga olibo, pero indi kamo ang magapulos sang lana sini. Magalinas kamo sang mga ubas, pero indi kamo ang magainom sang bino sini."
                },
                "16": {
                    "verse_nr": "16",
                    "verse": "Matabo ini sa inyo tungod kay ginsunod ninyo ang malain nga mga binuhatan, mga pagsulundan, kag mga laygay ni Haring Omri kag sang panimalay ni Haring Ahab. Gani laglagon ko kamo, kag tamayon kamo kag yagutaon sang iban nga mga nasyon.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ang Kalautan sang mga Israelinhon - Nagsiling si Micas, \u201cKaluluoy ako! Pareho ako sa tawo nga gutom nga nagapangita sang mga nabilin nga mga bunga sang ubas ukon higera pero wala siya sing may nakita."
                },
                "2": {
                    "verse_nr": "2",
                    "verse": "Ang buot ko silingon, wala na ako sing may nakita nga tawo sa Israel nga matutom sa Dios. Wala na sing may nabilin nga matarong nga tawo. Ang kada isa nagahulat sang kahigayunan sa pagpatay sang iya kasimanwa, pareho sang tawo nga nagahulat sa pagsiod sang sapat nga iya dalakpon."
                },
                "3": {
                    "verse_nr": "3",
                    "verse": "Sagad sila sa paghimo sang malaot. Ang mga pangulo kag mga huwis nagabaton sang lagay. Kag nagasunod lang sila sa luyag sang mga kilala kag gamhanan nga mga tawo. Nagaisa sila sa pagtiko sang hustisya."
                },
                "4": {
                    "verse_nr": "4",
                    "verse": "Ang pinakamatarong sa ila daw pareho lang sa tunukon nga mga hilamon nga wala sing pulos. Nag-abot na ang tion nga silutan sang Dios ini nga mga tawo subong sang iya ginpaandam sa ila paagi sa mga propeta nga pareho sa mga manugbantay sa tore. Gani karon magasalasala sila."
                },
                "5": {
                    "verse_nr": "5",
                    "verse": "\u201cTungod nga lapnag na ang kalautan, indi na kamo magsalig sa inyo mga abyan, bisan pa ang malapit ninyo nga mga abyan. Kag maghalong man kamo sa inyo ginasugid bisan sa inyo pinalangga nga asawa."
                },
                "6": {
                    "verse_nr": "6",
                    "verse": "Kay sa sini nga tiyempo, ang anak nga lalaki wala nagatahod sa iya amay, ang anak nga babayi nagabato sa iya iloy, kag ang umagad nga babayi nagabato sa iya ugangan nga babayi. Ang kontra sang isa ka tawo amo mismo ang miyembro sang iya kaugalingon nga panimalay."
                },
                "7": {
                    "verse_nr": "7",
                    "verse": "\u201cPero ako iya magasalig gid sa GINOO nga akon Dios. Magahulat ako sa iya nga luwason niya ako. Kag pamatian gid niya ang akon pangamuyo.\u201d"
                },
                "8": {
                    "verse_nr": "8",
                    "verse": "Pagaluwason sang Dios ang mga Israelinhon - Nagsiling ang mga Israelinhon, \u201cIndi dapat magyaguta ang aton mga kaaway sa aton. Kay bisan nalaglag kita mabangon kita liwat. Kag bisan ara kita sa kadulom ang GINOO amo ang aton kasanag."
                },
                "9": {
                    "verse_nr": "9",
                    "verse": "Tungod nga nakasala kita sa GINOO, dapat lang nga antuson naton ang iya silot sa aton hasta nga apinan niya kita kag hatagan sang hustisya. Makita naton ang iya pagluwas sa aton paagi sa pagdala niya sa aton sa kasanag."
                },
                "10": {
                    "verse_nr": "10",
                    "verse": "Makita ini sang aton mga kaaway kag mahuy-an sila. Kay nagayaguta sila sang una sa aton nga nagasiling, \u2018Diin na bala ang GINOO nga inyo Dios?\u2019 Sa indi madugay makita naton ang ila pagkalaglag. Mangin pareho sila sa lutak nga ginatasak-tasak sa karsada.\u201d"
                },
                "11": {
                    "verse_nr": "11",
                    "verse": "Nagsiling si Micas sa mga taga-Jerusalem, \u201cMagaabot ang tion nga patindugon ninyo liwat ang inyo mga pader kag sa sina nga tion magalapad pa gid ang inyo teritoryo."
                },
                "12": {
                    "verse_nr": "12",
                    "verse": "Sa sina man nga tion magakadto sa inyo ang mga tawo halin sa Asiria kag sa mga banwa sang Egipto, kag sa mga lugar nga halin sa Egipto pakadto sa Suba sang Eufrates, kag halin sa malayo nga mga lugar."
                },
                "13": {
                    "verse_nr": "13",
                    "verse": "Mangin mamingaw ang mga nasyon sa kalibutan tungod sang kalautan sang mga pumuluyo sini.\u201d"
                },
                "14": {
                    "verse_nr": "14",
                    "verse": "Nagpangamuyo ang mga Israelinhon nga Kaluoyan Sila sang Dios - Nagpangamuyo ang mga Israelinhon, \u201cGINOO, bantayi kami nga imo katawhan nga imo ginapanag-iyahan, pareho sang pagbantay sang manugbantay sang mga karnero. Ang mga duta sa palibot namon bugana sang palahalban, pero kami nagakabuhi nga kamihanon lang sa kamingawan. Palapara liwat ang amon teritoryo hasta sa Bashan kag sa Gilead pareho sang una."
                },
                "15": {
                    "verse_nr": "15",
                    "verse": "Magpakita ka sa amon sang mga milagro pareho sang imo ginhimo sang una sang ginpaguwa mo kami sa Egipto."
                },
                "16": {
                    "verse_nr": "16",
                    "verse": "Makita ini sang iban nga mga nasyon kag mahuy-an sila sa pihak sang ila pagkagamhanan. Kag indi na sila maghambal kag magpamati sang mga pagyaguta sa amon."
                },
                "17": {
                    "verse_nr": "17",
                    "verse": "Magakamang sila sa duta pareho sang man-og tungod sa kahuya. Magaguwa sila sa ila mga palanaguan nga nagakurog sa kahadlok sa imo, GINOO nga amon Dios."
                },
                "18": {
                    "verse_nr": "18",
                    "verse": "Wala na sing iban nga dios nga pareho sa imo. Ginpatawad mo ang mga sala sang imo nabilin nga katawhan nga imo ginapanag-iyahan. Wala ka nagapabilin nga akig hasta san-o tungod kay ginakalipay mo ang paghigugma sa amon."
                },
                "19": {
                    "verse_nr": "19",
                    "verse": "Sa liwat kaluoyan mo kami kag kuhaon mo ang tanan namon nga mga sala. Daw pareho lang nga tasakon mo ini kag dayon ihaboy sa kadadalman sang dagat."
                },
                "20": {
                    "verse_nr": "20",
                    "verse": "Ipakita mo ang imo katutom kag paghigugma sa amon nga mga kaliwat ni Abraham kag ni Jacob, subong sang imo ginpromisa sa ila sang una nga panahon.\u201d"
                }
            }
        }
    }
}