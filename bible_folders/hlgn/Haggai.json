{
    "version": "hlgn",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Panawagan sang Dios sa Pagpatindog sang Templo - Sang nahauna nga adlaw sang ikaanom nga bulan, sadtong ikaduha nga tuig sang paghari ni Darius sa Persia, may ginhambal ang GINOO kay Zerubabel kag kay Josue paagi kay Propeta Haggai. Si Zerubabel nga anak ni Shealtiel amo ang gobernador sang Juda, kag si Josue nga anak ni Jehozadak amo ang pangulo nga pari."
                },
                "2": {
                    "verse_nr": "2",
                    "verse": "Amo ini ang ginsiling sang GINOO nga Makagagahom paagi kay Propeta Haggai: \u201cNagasiling kamo nga indi pa ini ang tion nga patindugon liwat ang akon templo."
                },
                "3": {
                    "verse_nr": "3",
                    "verse": "Amo ini ang ginsiling sang GINOO nga Makagagahom paagi kay Propeta Haggai: \u201cNagasiling kamo nga indi pa ini ang tion nga patindugon liwat ang akon templo."
                },
                "4": {
                    "verse_nr": "4",
                    "verse": "Mabatas bala ninyo nga mag-estar sa matahom nga mga balay samtang guba ang templo?"
                },
                "5": {
                    "verse_nr": "5",
                    "verse": "Hunahunaa bala ninyo ang mga nagakalatabo sa inyo."
                },
                "6": {
                    "verse_nr": "6",
                    "verse": "Madamo ang inyo ginatanom, pero diutay lang ang inyo ginaani. May pagkaon kamo, pero indi bastante. May ilimnon kamo, pero kulang-kulang ini. May bayo kamo, pero indi tuman nga makakuha sang tugnaw. May ginabaton kamo nga suweldo, pero madali lang ini maubos."
                },
                "7": {
                    "verse_nr": "7",
                    "verse": "Gani hunahunaa ninyo ang mga nagakalatabo sa inyo."
                },
                "8": {
                    "verse_nr": "8",
                    "verse": "Karon, magtaklad kamo sa bukid kag magkuha sang mga kahoy kag patinduga liwat ninyo ang templo, agod sa sini nga paagi malipay ako kag mapadunggan. Ako, ang GINOO, ang nagasiling sini.\u201d"
                },
                "9": {
                    "verse_nr": "9",
                    "verse": "Nagsiling pa gid ang GINOO nga Makagagahom, \u201cDako ang inyo ginapaabot nga patubas pero diutay lang ang inyo naani. Kag sang gindala ninyo ini pauli ginpierdi ko ini. Ginhimo ko ini tungod kay guba ang akon templo samtang ang kada isa sa inyo masako sa pag-obra sang iya balay."
                },
                "10": {
                    "verse_nr": "10",
                    "verse": "Gani tungod sa inyo indi na maghatag sing tun-og ang langit kag indi na magpatubas ang duta."
                },
                "11": {
                    "verse_nr": "11",
                    "verse": "Ginapamala ko ang mga duta kag ang mga bukid. Gani nagakaapektuhan ang mga uyas, duga sang ubas, lana, ang iban pa nga mga patubas, pati ang mga tawo, kag ang ila mga kasapatan kag mga gintanom.\u201d"
                },
                "12": {
                    "verse_nr": "12",
                    "verse": "Nagtuman sa GINOO si Zerubabel, si Josue, kag ang tanan nga kapareho nila nga mga Israelinhon nga nakabalik sa Israel halin sa pagkabihag sa Babilonia. Kay ginpamatian nila ang ginsiling sang GINOO nga ila Dios paagi kay Propeta Haggai nga ginpadala sang GINOO sa ila. Sa sini nga paagi gintahod nila ang GINOO."
                },
                "13": {
                    "verse_nr": "13",
                    "verse": "Karon, nagsiling sa mga Israelinhon si Haggai nga manughambal sang GINOO, \u201cNagasiling ang GINOO nga kaupod ninyo siya.\u201d"
                },
                "14": {
                    "verse_nr": "14",
                    "verse": "Gani gintandog sang GINOO si Zerubabel, si Josue, kag ang tanan nga kapareho nila nga mga Israelinhon nga nakabalik sa Israel, sa pagpatindog sang templo sang ila Dios, ang GINOO nga Makagagahom."
                },
                "15": {
                    "verse_nr": "15",
                    "verse": "Ginsuguran nila ang pagpatindog sang ika-24 nga adlaw sang ikaanom nga bulan, sadtong ikaduha nga tuig sang paghari ni Darius."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Ginpromisa nga Katahom sang Bag-o nga Templo - Sang ika-21 nga adlaw sang madason nga bulan, ginsugo sang GINOO si Propeta Haggai nga ihambal ini kay Zerubabel, kay Josue, kag sa iban pa nga mga Israelinhon nga nakabalik sa Israel:"
                },
                "2": {
                    "verse_nr": "2",
                    "verse": "Ang Ginpromisa nga Katahom sang Bag-o nga Templo - Sang ika-21 nga adlaw sang madason nga bulan, ginsugo sang GINOO si Propeta Haggai nga ihambal ini kay Zerubabel, kay Josue, kag sa iban pa nga mga Israelinhon nga nakabalik sa Israel:"
                },
                "3": {
                    "verse_nr": "3",
                    "verse": "\u201cSin-o sa inyo ang nakakita anay sang katahom sang sini nga templo? Ano ang pagtan-aw ninyo sini subong kon ikomparar sadto? Siguro daw wala-wala ini sa inyo."
                },
                "4": {
                    "verse_nr": "4",
                    "verse": "Pero magpakabakod kamo! Obraha lang ninyo ang templo kay kaupod ninyo ako, ang GINOO nga Makagagahom."
                },
                "5": {
                    "verse_nr": "5",
                    "verse": "Amo man ini ang ginpromisa ko sa inyo mga katigulangan sang nagguwa sila sa Egipto. Kag karon ang akon Espiritu padayon nga nagapabilin sa inyo, gani indi kamo magkahadlok."
                },
                "6": {
                    "verse_nr": "6",
                    "verse": "\u201cAko, ang GINOO nga Makagagahom, nagasiling nga sa indi madugay uyugon ko sing kaisa pa gid ang kalangitan kag ang kalibutan, ang duta kag ang dagat."
                },
                "7": {
                    "verse_nr": "7",
                    "verse": "Tay-ugon ko ang tanan nga nasyon kag pagadal-on nila diri sa templo ang ila mga manggad, gani mapuno ang templo sang malahalon nga mga butang."
                },
                "8": {
                    "verse_nr": "8",
                    "verse": "Kay ang mga pilak kag mga bulawan akon."
                },
                "9": {
                    "verse_nr": "9",
                    "verse": "Mas mangin matahom pa ang bag-o nga templo sang sa una. Kag hatagan ko sang maayo nga kahimtangan ang ini nga lugar. Ako, ang GINOO nga Makagagahom, ang nagasiling sini.\u201d"
                },
                "10": {
                    "verse_nr": "10",
                    "verse": "Ang Promisa sang Dios nga Pagpakamaayo - May ginhambal ang GINOO kay Propeta Haggai sang ika-24 nga adlaw sang ikasiyam nga bulan, sadtong ikaduha nga tuig sang paghari ni Darius."
                },
                "11": {
                    "verse_nr": "11",
                    "verse": "Siling niya, \u201cPamangkuta ang mga pari kon ano ang ginasiling sang kasuguan parte sini:"
                },
                "12": {
                    "verse_nr": "12",
                    "verse": "Halimbawa, nagadala ang isa ka tawo sang balaan nga karne sa iya nga bayo. Karon, nakatandog ang iya bayo sa tinapay, ukon sa sopas, bino, lana ukon sa bisan ano nga klase sang pagkaon. Ti, mangin balaan man bala ina nga mga pagkaon?\u201d Sang ginpamangkot ni Haggai ang mga pari ang sabat nila, \u201cIndi.\u201d"
                },
                "13": {
                    "verse_nr": "13",
                    "verse": "Dayon nagpamangkot si Haggai, \u201cTi ano abi kon ang ini nga mga pagkaon natandog sang tawo nga ginakabig nga mahigko tungod kay nagtandog siya sa patay, mangin mahigko man bala ini nga mga pagkaon?\u201d Nagsabat ang mga pari, \u201cHuo.\u201d"
                },
                "14": {
                    "verse_nr": "14",
                    "verse": "Dayon nagsiling si Haggai, \u201cAmo man sadto sa katawhan sang Israel, siling sang GINOO. Tungod nga nangin mahigko ang ila kabuhi, ang bisan ano nga ginhimo nila kag ginhalad sa halaran nangin mahigko sa panulok sang GINOO."
                },
                "15": {
                    "verse_nr": "15",
                    "verse": "Sugod subong hunahunaa bala ninyo ang mga nagkalatabo sa inyo antes ninyo gin-umpisahan ang pagpatindog sang templo sang GINOO."
                },
                "16": {
                    "verse_nr": "16",
                    "verse": "Kay sadto anay kon magkadto kamo sa tinumpukan sang mga trigo nga nagapaabot nga makakuha sang 20 ka sukob, ang makuha ninyo 10 lang. Kag kon magkadto kamo sa pulugaan sang ubas nga nagapaabot nga makakuha sang 50 ka galon nga bino, ang makuha ninyo 20 lang."
                },
                "17": {
                    "verse_nr": "17",
                    "verse": "Ginpierdi sang GINOO ang inyo mga gintanom paagi sa mainit nga hangin, peste, kag pagpaulan sang yelo nga daw mga bato, pero wala kamo gihapon magbalik sa iya."
                },
                "18": {
                    "verse_nr": "18",
                    "verse": "Ika-24 subong nga adlaw sang ikasiyam nga bulan, kag subong natapos ang pundasyon sang templo. Tan-awa ninyo kon ano ang matabo sugod subong."
                },
                "19": {
                    "verse_nr": "19",
                    "verse": "Bisan wala na sang nabilin nga trigo, kag wala na sing bunga ang ubas kag ang mga kahoy nga higera, pomegranata, kag olibo, sugod subong pakamaayuhon kamo sang GINOO.\u201d"
                },
                "20": {
                    "verse_nr": "20",
                    "verse": "Ang Promisa sang Dios kay Zerubabel - Naghambal liwat ang GINOO kay Haggai sang sadto mismo nga adlaw."
                },
                "21": {
                    "verse_nr": "21",
                    "verse": "Siling niya, \u201cHambala si Zerubabel nga pagatay-ugon ko ang kalangitan kag ang kalibutan."
                },
                "22": {
                    "verse_nr": "22",
                    "verse": "Pagalaglagon ko ang mga ginharian kag dulaon ko ang ila gahom. Baliskaron ko ang ila mga karwahe kag ang mga nagasakay sini. Magakalamatay ang mga kabayo kag magapinatyanay ang mga manugkabayo nga silahanon man lang."
                },
                "23": {
                    "verse_nr": "23",
                    "verse": "Hambala man si Zerubabel nga akon alagad nga padumalahon ko siya sa sina nga adlaw. Magadumala siya paagi sa akon awtoridad, kay siya ang akon pinili. Ako, ang GINOO nga Makagagahom, ang nagasiling sini.\u201d"
                }
            }
        }
    }
}