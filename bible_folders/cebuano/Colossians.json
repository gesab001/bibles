{
    "version": "cebuano",
    "book_name": "Colossians",
    "book_nr": "51",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Si Pablo, apostol ni Jesucristo, pinaagi sa kabubut-on sa Dios, ug si Timoteo nga atong igsoon,"
                },
                "2": {
                    "verse_nr": 2,
                    "verse": "Alang sa mga balaan ug mga igsoon nga matinumanon kang Cristo, nga anaa sa Colosas: Ang gracia kaninyo, ug ang pakigdait nga gikan sa Dios, nga atong Amahan, ug sa Ginoong Jesucristo."
                },
                "3": {
                    "verse_nr": 3,
                    "verse": "Nagapasalamat kami sa Dios ug Amahan sa atong Ginoong Jesucristo, nga nagaampo kami gihapon alang kaninyo,"
                },
                "4": {
                    "verse_nr": 4,
                    "verse": "Sa pagkadungog namo sa inyong pagtoo diha kang Cristo Jesus, ug sa inyong gugma alang sa tanang mga balaan,"
                },
                "5": {
                    "verse_nr": 5,
                    "verse": "Tungod sa paglaum nga natagana alang kaninyo sa mga langit, nga kaniadto hingdunggan ninyo diha sa pulong sa kamatuoran sa Maayong Balita,"
                },
                "6": {
                    "verse_nr": 6,
                    "verse": "Nga miabut kaninyo, ingon man usab nga ania sa tibook nga kalibutan; nga nagabunga ug nagatubo, ingon man usab diha kaninyo sukad sa adlaw sa pagkadungog ug sa pag-ila ninyo sa gracia sa Dios diha sa kamatuoran;"
                },
                "7": {
                    "verse_nr": 7,
                    "verse": "Bisan ingon sa inyong hingkat-onan kang Epafras, nga atong hinigugma nga masigkaulipon, nga maoy usa ka matinumanon nga ministro ni Cristo lungod kanamo,"
                },
                "8": {
                    "verse_nr": 8,
                    "verse": "Nga mao usab ang nagpaila kanamo sa inyong gugma diha sa Espiritu."
                },
                "9": {
                    "verse_nr": 9,
                    "verse": "Tungod niini kami usab, sukad sa adlaw sa among pagkadungog, wala kami ing pag-undang sa pag-ampo alang kaninyo, ug sa pagpangayo aron kamo mapuno sa pag-ila sa iyang kabubut-on diha sa tibook nga espirituhanong kaalam ug pagsabut,"
                },
                "10": {
                    "verse_nr": 10,
                    "verse": "Sa paglakaw nga takus gayud sa Ginoo alang sa bug-os nga pagpahamuot, nga magabunga sa tanang maayong buhat, ug magatubo sa kahibalo sa Dios;"
                },
                "11": {
                    "verse_nr": 11,
                    "verse": "Nga pinalig-on kamo sa bug-os nga gahum, sumala sa kagahum sa iyang himaya, nga sa bug-os nga pagpailub ug pag-antus uban ang kalipay;"
                },
                "12": {
                    "verse_nr": 12,
                    "verse": "Nga nagapasalamat sa Amahan, nga naghimo kanatong mga takus nga umalambit sa panulondon sa mga balaan diha sa kahayag;"
                },
                "13": {
                    "verse_nr": 13,
                    "verse": "Nga mao ang nagluwas kanato gikan sa gahum sa mga kangitngit, ug nagbalhin kanato ngadto sa gingharian sa iyang hinigugmang Anak;"
                },
                "14": {
                    "verse_nr": 14,
                    "verse": "Nga kaniya nakabaton kita sa atong pagtubos, sa pagpasaylo sa atong mga sala:"
                },
                "15": {
                    "verse_nr": 15,
                    "verse": "Nga siya mao ang dagway sa Dios nga dili-makita, ang panganay sa tanang mga binuhat."
                },
                "16": {
                    "verse_nr": 16,
                    "verse": "Kay diha kaniya gibuhat ang tanang mga butang sa mga langit ug ang ania sa yuta, mga butang makita ug mga dili makita: bisan ang mga trono kun ang mga kaginoohan, kun ang mga kapunoanan, kun ang mga kagamhanan; ang tanang mga butang gipamuhat pinaagi kaniya ug alang kaniya:"
                },
                "17": {
                    "verse_nr": 17,
                    "verse": "Ug siya mao ang una sa tanang mga butang, ug diha kaniya ang tanang mga butang nagapadayon."
                },
                "18": {
                    "verse_nr": 18,
                    "verse": "Ug siya mao ang ulo sa lawas, ang iglesia, nga mao ang sinugdan, ang panganay nga gikan sa mga minatay; aron nga sa tanang mga butang siya molabaw gayud sa tanan."
                },
                "19": {
                    "verse_nr": 19,
                    "verse": "Kay nahamut-an sa Amahan, nga diha kaniya magpuyo ang tanang kahupnganan;"
                },
                "20": {
                    "verse_nr": 20,
                    "verse": "Ug pinaagi kaniya ang pagpasig-uli sa tanang mga butang ngadto sa iyang kaugalingon, sa nahimo niya ang pakigdait pinaagi sa dugo sa iyang cruz: pinaagi kaniya, nagaingon ako, ang mga butang sa yuta, kun ang mga butang sa mga langit."
                },
                "21": {
                    "verse_nr": 21,
                    "verse": "Ug kamo nga sa miaging panahon, mga dumuloong ug mga kaaway sa sulod sa inyong hunahuna tungod sa inyong mga dautang buhat,"
                },
                "22": {
                    "verse_nr": 22,
                    "verse": "Apan karon ginapasig-uli niya kamo, tungod sa lawas sa iyang unod pinaagi sa kamatayon, sa pagpadayag kaninyo nga maputli, ug dili masaway ug dili badlonganon sa iyang atubangan:"
                },
                "23": {
                    "verse_nr": 23,
                    "verse": "Kong mao nga magapabilin kamo diha sa pagtoo, nga mga tinukod ug mga linig-on, ug dili kamo maglunga gikan sa paglaum sa Maayong Balita nga inyong hingdunggan, nga ginawali diha sa tanang binuhat sa ilalum sa langit; nga niini ako nga si Pablo, gihimo nga ministro."
                },
                "24": {
                    "verse_nr": 24,
                    "verse": "Karon nalipay ako sa akong mga pag-antus tungod kaninyo, ug gipuno sa akong bahin kadtong nakulangan sa mga kagul-anan ni Cristo sa akong unod tungod sa iyang lawas, nga mao ang iglesia;"
                },
                "25": {
                    "verse_nr": 25,
                    "verse": "Nga niini ako gihimong ministro sumala sa pagkatinugyanan ko sa Dios nga gihatag kanako tungod kaninyo, aron matuman ang pulong sa Dios,"
                },
                "26": {
                    "verse_nr": 26,
                    "verse": "Bison pa ang tinago nga nasalipdan sukad sa mga katuigan ug sukad sa mga kaliwatan; apan karon ginapadayag kanila nga iyang mga balaan,"
                },
                "27": {
                    "verse_nr": 27,
                    "verse": "Nga kanila gikahamut-an sa Dios ang pagpaila kong daw unsa ang pagkadato sa himaya niining tinago sa taliwala sa mga Gentil, nga mao si Cristo diha kaninyo, ang paglaum sa himaya;"
                },
                "28": {
                    "verse_nr": 28,
                    "verse": "Nga siya ang giwali namo, nga nagatambag kami sa tagsatagsa ka tawo, ug nagatudlo sa tagsatagsa ka tawo sa tanang kaalam, aron ikapaatubang namo ang tagsatagsa ka tawo nga hingpit diha kang Cristo;"
                },
                "29": {
                    "verse_nr": 29,
                    "verse": "Nga sa mao usab nagahago ako, nga nagapanlimbasug sumala sa iyang pagbuhat, nga nagabuhat sa sulod nako sa daku gayud nga gahum."
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Kay buot ko nga inyong hibaloan kong daw unsa ka daku ang akong pag-pakigbisug tungod kaninyo, ug tungod kanila nga atua sa Laodicea, ug tungod sa tanang wala makakita sa akong nawong bahin sa unod;"
                },
                "2": {
                    "verse_nr": 2,
                    "verse": "Aron paglipayon ang ilang mga kasingkasing, nga sa gihiusa sila sa gugma, ug alang sa bug-os nga mga pagkadato sa hingpit nga pagsalig sa pagsabut, aron sila managpakaila sa tinago sa Dios, nga mao si Cristo;"
                },
                "3": {
                    "verse_nr": 3,
                    "verse": "Nga kaniya anaa natago ang tanang mga bahandi sa kaalam ug kahibalo."
                },
                "4": {
                    "verse_nr": 4,
                    "verse": "Kini giingon ko aron walay bisan kinsa nga maglimbong kaninyo sa pulong nga mabihagon."
                },
                "5": {
                    "verse_nr": 5,
                    "verse": "Kay bisan ako wala diha kaninyo sa unod, apan sa espiritu anaa ako uban kaninyo, nga nagakalipay ug nagatan-aw sa inyong pagkabutang ug pagkalig-on sa inyong pagtoo diha kang Cristo."
                },
                "6": {
                    "verse_nr": 6,
                    "verse": "Busa, maingon ngagidawat ninyo si Cristo Jesus nga Ginoo, sa ingon niana managgawi kamo diha kaniya,"
                },
                "7": {
                    "verse_nr": 7,
                    "verse": "Nga gipagamut ug gitukod diha kaniya, ug ginapalig-on sa inyong pagtoo, bisan ingon sa gitudlo kaninyo, nga madagayaon sa pagpasalamat."
                },
                "8": {
                    "verse_nr": 8,
                    "verse": "Magmatngon kamo, aron dili kamo mabihag pinaagi sa filosofia ug sa pag-limbong nga walay-pulos, sumala sa gikabilinbilin nga sugilon sa mga tawo, sumala sa mga bata nga pagtolon-an sa kalibutan, ug dili sumala kang Cristo."
                },
                "9": {
                    "verse_nr": 9,
                    "verse": "Kay diha kaniya nagapuyo ang bug-os nga kahupnganan sa pagka-Dios, sa lawas gayud,"
                },
                "10": {
                    "verse_nr": 10,
                    "verse": "Ug diha kaniya kamo napuno, nga siya mao ang ulo sa tanang kapunoanan ug kagamhanan;"
                },
                "11": {
                    "verse_nr": 11,
                    "verse": "Nga kaniya mga gicircuncicionan usab kamo sa circuncicion nga wala pagbuhata sa mga kamot pinaagi sa pag-ayad sa lawas sa unod, diha sa circuncicion ni Cristo;"
                },
                "12": {
                    "verse_nr": 12,
                    "verse": "Nga sa gilubong kamo uban kaniya diha sa bautismo, diin gibanhaw usab kamo uban kaniya, pinaagi sa pagtoo sa buhat sa Dios, nga nagbanhaw kaniya gikan sa mga minalay."
                },
                "13": {
                    "verse_nr": 13,
                    "verse": "Ug kamo, sa nangamatay na tungod sa inyong mga paglapas ug sa pagkawalay-circuncicion sa inyong unod, kamo gibuhi niya sa tingub uban kaniya, nga nagpasaylo kanato sa atong tanan nga mga paglapas;"
                },
                "14": {
                    "verse_nr": 14,
                    "verse": "Sa gipala ang sinulat sa mga tulomanon nga batok kanato nga mao ang supak kanato; ug gikuha niya kini sa taliwala, nga iyang gilansang kini sa cruz;"
                },
                "15": {
                    "verse_nr": 15,
                    "verse": "Sa gihuboan niya ang mga punoan ug mga kagamhanan, gibuhat sila nga usa ka talan-awon sa dayag gayud, nga niini gidaug niya sila."
                },
                "16": {
                    "verse_nr": 16,
                    "verse": "Busa, ayaw pagtugot nga may bisan kinsa nga maghukom kaninyo tungod sa kalan-on kun sa ilimnon, kun sa bahin sa fiesta, kun sa bag-ong bulan, kun sa adlaw nga igpapahulay:"
                },
                "17": {
                    "verse_nr": 17,
                    "verse": "Nga maoy usa ka landong sa mga butang nga umalabut; apan ang lawas iya ni Cristo."
                },
                "18": {
                    "verse_nr": 18,
                    "verse": "Ayaw pagtugot nga may bisan kinsa nga magatikas kaninyo sa inyong ganti pinaagi sa kinabubut-ong pagpaubos ug pagsimba sa mga manolonda, nga nagabarug sa mga butang nga iyang nakita, nga sa walay hinungdan nagpaburot sa iyang panghunahuna nga lawasnon."
                },
                "19": {
                    "verse_nr": 19,
                    "verse": "Ug wala magapabilin sa Ulo, nga gikan kaniya ang tibook nga lawas, nasangkap sa mga bahin ug gibugkos pagtingub pinaagi sa mga sumpay sa mga lutahan, ug sa kaugatan, nga nagatubo sa pagtubo nga iya sa Dios."
                },
                "20": {
                    "verse_nr": 20,
                    "verse": "Kong kamo nangamatay uban kang Cristo gikan sa mga bata nga pagtolon-an sa kalibutan, ngano ba, ingon nga mga buhi sa kalibutan, nagapasakup kamo sa inyong kaugalingon sa mga tulomanon:"
                },
                "21": {
                    "verse_nr": 21,
                    "verse": "Dili ka magkupot, ni magtilaw, ni maghikap,"
                },
                "22": {
                    "verse_nr": 22,
                    "verse": "(Nga kanang tanan nga mga butang, magakawala uban sa paggamit), uyon sa mga sugo ug sa mga pagtolon-an sa mga tawo?"
                },
                "23": {
                    "verse_nr": 23,
                    "verse": "Ang maong mga butang, sa pagkamatuod, may pagpasundayag sa kaalam sa kinabubut-ong pagsimba, ug sa pagpaubos ug sa pagsakit sa lawas; apan mga walay kapuslanan batok sa pagpatuyang sa unod."
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Busa, kong nangabanhaw kamo uban kang Cristo, pangitaa ninyo ang mga butang nga atua sa itaas diin atua si Cristo, nga nagalingkod sa toong kamot sa Dios."
                },
                "2": {
                    "verse_nr": 2,
                    "verse": "Ibutang ninyo ang inyong hunahuna sa mga butang nga atua sa itaas, dili sa mga butang nga ania sa yuta."
                },
                "3": {
                    "verse_nr": 3,
                    "verse": "Kay nangamatay kamo, ug ang inyong kinabuhi natago uban kang Cristo diha sa Dios."
                },
                "4": {
                    "verse_nr": 4,
                    "verse": "Sa diha nga si Cristo, nga mao ang atong kinabuhi igapadayag na, nan kamo usab igapadayag uban kaniya sa himaya."
                },
                "5": {
                    "verse_nr": 5,
                    "verse": "Busa pakamatya ninyo ang inyong mga bahin nga mga sa yuta: ang pagpakighilawas, ang pagkamahugaw, ang kaibog, ang dautang tinguha, ug ang pagkahikaw, nga mao ang pagsamba sa mga dios-dios;"
                },
                "6": {
                    "verse_nr": 6,
                    "verse": "Nga pinaagi niining mga butanga ang kaligutgut sa Dios nagaabut sa mga anak sa pagkadili-matinahuron;"
                },
                "7": {
                    "verse_nr": 7,
                    "verse": "Nga niini kamo usab nagagawi sa miaging panahon, sa nagkinabuhi pa kamo niining mga butanga;"
                },
                "8": {
                    "verse_nr": 8,
                    "verse": "Apan karon isalikway gayud usab ninyo kining tanan: ang kasuko, ang kaligutgut, ang pagkamadinauton, ang pagpasipala, ang pulong nga malaw-ay gikan sa inyong baba."
                },
                "9": {
                    "verse_nr": 9,
                    "verse": "Dili kamo magbinakakay ang usa ug usa, sa nakita nga naghubo kamo sa daang tawo uban sa iyang mga buhat,"
                },
                "10": {
                    "verse_nr": 10,
                    "verse": "Ug managsul-ob kamo sa bag-ong tawo, nga ginabag-o ngadto sa kahibalo sumala sa dagway niadtong nagbuhat kaniya:"
                },
                "11": {
                    "verse_nr": 11,
                    "verse": "Nga didto walay Greciahanon ug Judio, circuncicion ug dili cinircuncicionan, dumuloong, taga-Scita, ulipon, tawong may kagawasan; apan si Cristo mao ang tanan ug anaa sa tanan."
                },
                "12": {
                    "verse_nr": 12,
                    "verse": "Busa, managsul-ob kamo, ingon nga mga pinili sa Dios, mga balaan ug mga hinigugma, sa usa ka kasingkasing nga sa kalooy, kalolot, pagpaubos, pagkaaghup, pagkamapailubon;"
                },
                "13": {
                    "verse_nr": 13,
                    "verse": "Nga mag-inantusay kamo ang usa ug usa, ug magpinasayloay kamo ang usa ug usa, kong ang uban may sumbong batok sa uban; maingon nga si Cristo nagpasaylo kaninyo, mao usab ang buhaton ninyo."
                },
                "14": {
                    "verse_nr": 14,
                    "verse": "Ug labi niining mga butanga managsul-ob kamo sa paghigugma, nga mao ang gapus sa pagkahingpit."
                },
                "15": {
                    "verse_nr": 15,
                    "verse": "Ug ang pakigdait ni Cristo paharia sa inyong mga kasingkasing, nga niini kamo usab gitawag diha sa usa ka lawas; ug magmapasalamaton kamo."
                },
                "16": {
                    "verse_nr": 16,
                    "verse": "Papuy-a ang pulong ni Cristo diha kaninyo sa kadato gayud; diha sa tanang kaalam, nga magtinudloay ug magtinambagay kamo ang usa ug usa uban sa mga salmo, mga ambahan, mga alawiton nga espirituhanon, nga manag-ambahan kamo uban ang gracia sa inyong kasingkasing ngadto sa Dios."
                },
                "17": {
                    "verse_nr": 17,
                    "verse": "Ug ang tanan nga inyong pagabuhaton, sa pulong ug sa buhat, buhata ninyo ngatanan sa ngalan sa Ginoong Jesucristo, nga magpasalamat kamo sa Dios nga Amahan pinaagi kaniya."
                },
                "18": {
                    "verse_nr": 18,
                    "verse": "Mga asawa, managpasakup kamo sa inyong mga bana, ingon nga angay dihasa Ginoo."
                },
                "19": {
                    "verse_nr": 19,
                    "verse": "Mga bana, higugmaon ninyo ang inyong mga asawa, ug dili kamo mag-mapait batok kanila."
                },
                "20": {
                    "verse_nr": 20,
                    "verse": "Mga anak, managtuman kamo sa inyong mga ginikanan sa tanang mga butang kay kini kahaniut-an sa Ginoo."
                },
                "21": {
                    "verse_nr": 21,
                    "verse": "Mga amahan, dili ninyo pagsuk-on ang inyong mga anak, aron dili sila maluya."
                },
                "22": {
                    "verse_nr": 22,
                    "verse": "Mga ulipon, managtuman kamo sa tanang mga butang sa inyong mga agalon sumala sa unod; dili mag-alagad pinaagi sa mga mata, ingon sa mga magpapahamuot sa mga tawo, kondili sa ulay nga kasingkasing, nga magakahadlok sa Ginoo."
                },
                "23": {
                    "verse_nr": 23,
                    "verse": "Bisan unsa nga inyong pagabuhaton, buhata ninyo sa kinasingkasing ingon nga sa Ginoo, ug dili ingon nga alang sa mga tawo;"
                },
                "24": {
                    "verse_nr": 24,
                    "verse": "Sa hingbaloan ninyo, nga maga-dawat kamo gikan sa Ginoo sa balus nga sa kabilin: sa Ginoong Cristo nagaalagad kamo."
                },
                "25": {
                    "verse_nr": 25,
                    "verse": "Kay ang nagabuhat sa dili matarung magadawat siya sa dili matarung tungod sa iyang nabuhat; ug walay pinilian sa mga tawo."
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Mga agalon, buhata ninyo ang angay ug matarung sa inyong mga sulogoon, sa hingbaloan ninyo nga kamo adunay Agalon usab sa langit."
                },
                "2": {
                    "verse_nr": 2,
                    "verse": "Sa malig-on managpadayon kamo sa pag-ampo, nga magatukaw niini nga may pagpasalamat;"
                },
                "3": {
                    "verse_nr": 3,
                    "verse": "Nga magaampo sa mao nga panahon alang kanamo usab, aron ang Dios magaabli kanamo ug usa ka pultahan alang sa pulong, sa pagsulti sa tinago ni Cristo, nga tungod niini ania usab ako nagapus:"
                },
                "4": {
                    "verse_nr": 4,
                    "verse": "Aron ako makapahayag niini ingon sa kinahanglan ko igasulti."
                },
                "5": {
                    "verse_nr": 5,
                    "verse": "Managgawi kamo sa kaalam sa atubangan sa mga anaa sa gawas, nga pahimuslan ninyo ang panahon."
                },
                "6": {
                    "verse_nr": 6,
                    "verse": "Ang inyong pagsulti paubani ka nunay sa gracia, nga naasinan sa asin, aron inyong hibaloan kong unsa ang kinahanglan igatubag ninyo sa tagsatagsa."
                },
                "7": {
                    "verse_nr": 7,
                    "verse": "Ang tibook ko nga kahimtang igapadayag kaninyo ni Tychico, igsoon nga hinigugma, ug matinumanon nga ministro ug masigkasulogoon sa Ginoo;"
                },
                "8": {
                    "verse_nr": 8,
                    "verse": "Nga gisugo ko siya tungod niini gayud nga tuyo, aron masayud kamo sa among kahimtang, ug aron pagalipayon niya ang inyong mga kasingkasing:"
                },
                "9": {
                    "verse_nr": 9,
                    "verse": "Uban kang Onesimo, ang matinumanon ug hinigugma nga igsoon, nga taga-inyo. Sila magapahibalo kaninyo sa tanang mga butang nga ginahimo diri."
                },
                "10": {
                    "verse_nr": 10,
                    "verse": "Si Aristarco, masigkabinilanggo ko, nangumosta kaninyo ug si Marcos, nga ig-agaw ni Bernabe (nga mahatungod kaniya nakadawat kamo ug mga sugo; kong moanha kaninyo, dawata ninyo siya),"
                },
                "11": {
                    "verse_nr": 11,
                    "verse": "Ug si Jesus, nga ginganlan Justo, nga sa mga taga-circuncicion. Kini sila mao lamang ang mga masigkatabang nako alang sa gingharian sa Dios, mga tawo nga maoy kalipay ko."
                },
                "12": {
                    "verse_nr": 12,
                    "verse": "Nangumosta kaninyo si Epafras, nga taga-inyo, ulipon ni Cristo Jesus, nga sa gihapon nagasingkamot tungod kaninyo sa iyang pag-ampo, aron kamo magabarug nga hingpit ug matino gayud sa bug-os nga kabubut-on sa Dios."
                },
                "13": {
                    "verse_nr": 13,
                    "verse": "Kay ako nagapamatuod alang kaniya, nga siya may daku nga kahago alang kaninyo, ug alang sa mga anaa sa Laodicea, ug sa mga anaa sa Hierapolis."
                },
                "14": {
                    "verse_nr": 14,
                    "verse": "Nangumosta kaninyo si Lucas, ang mananambal nga hinigugma, ug si Demas."
                },
                "15": {
                    "verse_nr": 15,
                    "verse": "Pangumostaha ninyo ang mga igsoon sa Laodicea, ug si Nimfas, ug ang iglesia nga anaa sa ilang balay."
                },
                "16": {
                    "verse_nr": 16,
                    "verse": "Ug sa human mabasa kini nga sulat sa taliwala ninyo, buhata ninyo, nga mabasa usab sa iglesia sa mga taga-Laodicea; ug kamo usab magbasa niadtong sulat nga gikan sa Laodicea."
                },
                "17": {
                    "verse_nr": 17,
                    "verse": "Ug igasulti ninyo kang Arquipo: Bantayan mo ang pagka-ministro nga gidawat mo sa Ginoo, aron pagatumanon mo kini."
                },
                "18": {
                    "verse_nr": 18,
                    "verse": "Ang pagpangumosta nako, si Pablo, sa akong kaugalingong kamot. Hinumdumi ninyo ang akong mga gapus. Ang gracia magauban kaninyo. Amen."
                }
            }
        }
    }
}