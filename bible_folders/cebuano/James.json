{
    "version": "cebuano",
    "book_name": "James",
    "book_nr": "59",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Si Jacobo, ulipon sa Dios ug sa Ginoong Jesucristo, alang sa napulo ug duha ka banay nga nangakatag, pangumosta:"
                },
                "2": {
                    "verse_nr": 2,
                    "verse": "Mga igsoon ko, isipon ninyo ingon nga bug-os nga kalipay, sa mahulog kamo sa mga nagakalainlain nga pagtintal;"
                },
                "3": {
                    "verse_nr": 3,
                    "verse": "Kay hingbaloan, nga ang pagsulay sa inyong pagtoo, nagabunga ug pagpailub."
                },
                "4": {
                    "verse_nr": 4,
                    "verse": "Ug pasagdi ang pagpailub nga magahingpit sa iyang buhat, aron mamahingpit kamo ug managsangkap sa walay makulang kaninyo."
                },
                "5": {
                    "verse_nr": 5,
                    "verse": "Apan kong adunay uban kaninyo nga nakulangan sa kaalam, papangayoa siya sa Dios, nga magahatag sa tanan sa kadagaya ug sa walay pagpamuyboy, ug kana igahatag kaniya."
                },
                "6": {
                    "verse_nr": 6,
                    "verse": "Apan papangayoa siya nga may pagtoo, sa walay pagduhaduha; kay ang nagaduhaduha sama siya sa balud sa dagat, nga ginatulod sa hangin ug ginabolabola."
                },
                "7": {
                    "verse_nr": 7,
                    "verse": "Busa dili magdahum ang mao nga tawo, nga makadawat siya ug bisan unsang butang gikan sa Ginoo."
                },
                "8": {
                    "verse_nr": 8,
                    "verse": "Ang tawo nga may duha ka hunahuna, maduhaduhaon sa tanan niya nga mga paagi."
                },
                "9": {
                    "verse_nr": 9,
                    "verse": "Apan ang igsoon nga anaa sa ubos nga kahimtang pahimayaa siya sa iyang labawng kahimtang:"
                },
                "10": {
                    "verse_nr": 10,
                    "verse": "Ug ang dato, diha sa gipaubos siya; kay ingon sa bulak sa balili siya mahanaw;"
                },
                "11": {
                    "verse_nr": 11,
                    "verse": "Kay ang adlaw nagasubang nga may makasunog nga kainit, ug nagapalaya sa balili; ug mangatagak ang bulak niini, ug ang kaanindot sa iyang dagway magakawala; maingon usab nga magakahupas ang tawong dato sa tanan niya nga mga paglakat."
                },
                "12": {
                    "verse_nr": 12,
                    "verse": "Bulahan ang tawo nga nagaantus sa mapailubon gayud sa mga pagtintal; kay sa human siya masulayi, pagadawaton niya ang purongpurong sa kinabuhi, nga gisaad sa Ginoo kanila nga mga nahagugma kaniya."
                },
                "13": {
                    "verse_nr": 13,
                    "verse": "Ayaw pagpasultiha ang bisan kinsa sa ginatintal siya: Ginatintal ako sa Dios; kay ang Dios dili arang matintal sa kadautan, kay siya gayud wala magtintal kang bisan kinsa."
                },
                "14": {
                    "verse_nr": 14,
                    "verse": "Apan ang tagsatagsa ka tawo ginatintal sa diha nga ginaguyod ug ginauloulohan siya sa iyang kaugalingon nga kailibgon:"
                },
                "15": {
                    "verse_nr": 15,
                    "verse": "Unya ang kailibgon, sa human makapanamkon, manganak sa sala; ug ang sala, sa mamagulang na, magaanak sa kamatayon."
                },
                "16": {
                    "verse_nr": 16,
                    "verse": "Mga hinigugmako nga mga igsoon, dili kamo magpalimbong;"
                },
                "17": {
                    "verse_nr": 17,
                    "verse": "Ang tanan nga maayong hiyas, ug ang tanan nga hingpit nga hiyas nagagikan sa itaas, nga ginabubo sa Amahan sa mga kahayag, nga kaniya wala ang pagkausab, bisan ang landong sa pagkabalhin."
                },
                "18": {
                    "verse_nr": 18,
                    "verse": "Tungod sa iyang kaugalingong kabubut-on gipanganak kita niya pinaagi sa kamatuoran, aron mamahimo kita nga usa ka dagway sa mga inunahan sa iyang mga binuhat."
                },
                "19": {
                    "verse_nr": 19,
                    "verse": "Sabton ninyo kini, mga hinigugma kong mga igsoon, kinahanglan nga ang tagsatagsa magmaabtik sa pagpatalinghug, magmahinay sa pagsulti, magmahinay sa pagkaaligutgut:"
                },
                "20": {
                    "verse_nr": 20,
                    "verse": "Kay ang kaligutgut sa tawo dili makabuhat sa pagkamatarung sa Dios."
                },
                "21": {
                    "verse_nr": 21,
                    "verse": "Tungod niana, sa nasalikway ang tanang kahugawan ug ang naga-awas nga kadautan, dawata ninyo sa kaaghup ang pulong nga natanum kaninyo, nga mao ang makaluwas sa inyong mga kalag."
                },
                "22": {
                    "verse_nr": 22,
                    "verse": "Apan himoa nga magtutuman kamo sa pulong, ug dili lamang magpapanimati, nga nagalimbong kamo sa inyong kaugalingon."
                },
                "23": {
                    "verse_nr": 23,
                    "verse": "Kay kong may bisan kinsa nga magpapanimati sa pulong, ug dili magtutuman, siya sama sa usa ka tawo nga nagatan-aw diha sa usa ka salamin sa iyang nawong nga kinaiya:"
                },
                "24": {
                    "verse_nr": 24,
                    "verse": "Kay nagatan-aw siya sa iyang kaugalingon, ug molakaw, ug unya mahikalimot kong unsa nga dagwaya siya."
                },
                "25": {
                    "verse_nr": 25,
                    "verse": "Apan siya nga nagatan-aw sa hingpit nga Kasugoan, ang Kasugoan sa kagawasan, ug sa ingon nagapadayon, nga dili magpapanimati lamang nga malimtanon kondili magtutuman sa bulohaton, kini siya mabulahan sa iyang mga buhat."
                },
                "26": {
                    "verse_nr": 26,
                    "verse": "Kong kinsa ang nagahunahuna nga religioso siya, samtang wala niya pagapunggi ang iyang dila kondili gilimbongan niya ang iyang kasingkasing, ang religion niya kawang lamang."
                },
                "27": {
                    "verse_nr": 27,
                    "verse": "Ang religion nga putli ug walay buling sa atubangan sa atong Dios ug Amahan, mao kini: Ang pagdu-aw sa mga ilo ug sa mga balo sa ilang mga kagul-anan, ug ang paglikay sa buling niining kalibutana."
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Mga igsoon ko, ang pagtoo sa atong Ginoong Jesucristo, ang Ginoo sa himaya, dili ninyo batonan nga may pagpasulabi sa mga tawo."
                },
                "2": {
                    "verse_nr": 2,
                    "verse": "Kay kong adunay mosulod sa inyong simbahan nga usa ka tawo nga may singsing nga bulawan, ug nagagilakgilak nga panapton, ug mosulod usab ang usa ka kabus nga may panapton nga ubos;"
                },
                "3": {
                    "verse_nr": 3,
                    "verse": "Ug may pagtagad kamo sa nagasaput sa panapton nga nagagilakgilak, ug moingon kaniya: Lumingkod ka dinhi sa maayong dapit; ug sa tawong kabus magaingon kamo: Tumindog ka didto; kun: Lumingkod ka dinha sa ilalum sa akong tumbanan;"
                },
                "4": {
                    "verse_nr": 4,
                    "verse": "Wala ba kamo ing pagpasulabi sa taliwala ninyo, ug nangahimo kamo nga mga maghuhukom nga may dautang hunahuna?"
                },
                "5": {
                    "verse_nr": 5,
                    "verse": "Mga hinigugmako nga mga igsoon, patalinghugi ninyo: Wala ba pagpilia sa Dios ang mga kabus sumala sa kalibutan, aron mangadato sa pagtoo, ug sila manununod sa gingharian, nga iyang gisaad kanila niadtong mga nahagugma kaniya?"
                },
                "6": {
                    "verse_nr": 6,
                    "verse": "Apan gipakaulawan ninyo ang kabus nga tawo. Wala ba kamo paglupigi sa mga dato, ug sila gayud nanagguyod kaninyo ngadto sa atubangan sa mga hukmanan?"
                },
                "7": {
                    "verse_nr": 7,
                    "verse": "Wala ba sila magpasipala sa dungganong ngalan, nga tungod kaniya gipanawag kamo?"
                },
                "8": {
                    "verse_nr": 8,
                    "verse": "Labut pa kong sa pagkamatuod, nagatuman kamo sa harianon nga Kasugoan, sumala sa Kasulatan: Higugmaon mo ang imong isigkatawo ingon sa imong kaugalingon, nagabuhat kamo ug maayo;"
                },
                "9": {
                    "verse_nr": 9,
                    "verse": "Apan kong may pagpasulabi kamo sa mga tawo, nakasala kamo, ug hinukman kamo sa Kasugoan, nga kamo maglalapas."
                },
                "10": {
                    "verse_nr": 10,
                    "verse": "Kay bisan kinsa nga magabantay sa tibook nga Kasugoan, apan unya makasala siya sa usa ka bahin, magamalapason siya sa tanan."
                },
                "11": {
                    "verse_nr": 11,
                    "verse": "Kay siya nga nagaingon: Dili ka magpanapaw, nag-ingon usab: Dili ka magpatay. Karon, bisan ikaw wala magpanapaw, apan nakapatay ka, nahimo ka nga malapason sa Kasugoan."
                },
                "12": {
                    "verse_nr": 12,
                    "verse": "Busa managsulti kamo ug managbuhat kamo, ingon sa mga tawo nga pagahukman sa usa ka Kasugoan sa kagawasan."
                },
                "13": {
                    "verse_nr": 13,
                    "verse": "Kay ang hukom walay kalooy alang kaniya nga wala magapakita ug kalooy; ug ang kalooy magahimaya batok sa hukom."
                },
                "14": {
                    "verse_nr": 14,
                    "verse": "Mga igsoon ko, unsa ba ang kapuslanan, kong ang usa ka tawo nagaingon nga siya may pagtoo, apan walay mga buhat? makaluwas ba kaniya kanang pagtohoa?"
                },
                "15": {
                    "verse_nr": 15,
                    "verse": "Ug kong ang usa ka igsoon nga lalake kun igsoon nga babaye, hubo ug kulang siya sa makaon sa matag-adlaw;"
                },
                "16": {
                    "verse_nr": 16,
                    "verse": "Ug mag-ingon kanila ang usa kaninyo: Lumakaw kamo sa pakigdait, magmainit kamo ug magbusog kamo; apan wala ninyo sila paghatagi sa mga butang nga kinahanglanon sa lawas; unsay kapuslanan niana?"
                },
                "17": {
                    "verse_nr": 17,
                    "verse": "Ingon man usab ang pagtoo, kong walay mga buhat, patay man sa iyang kaugalingon."
                },
                "18": {
                    "verse_nr": 18,
                    "verse": "Apan magaingon ang usa ka tawo: Ikaw may pagtoo, ug ako may mga buhat. Ipakita mo kanako ang imong pagtoo nga walay mga buhat, ug ako magapakita kanimo sa akong pagtoo pinaagi sa akong mga buhat."
                },
                "19": {
                    "verse_nr": 19,
                    "verse": "Ikaw nagatoo nga usa ra ang Dios; nagabuhat ka ug maayo: ang mga yawa nagatoo usab, ug nagapangurog."
                },
                "20": {
                    "verse_nr": 20,
                    "verse": "Apan buot ba ikaw nga masayud, oh tawo nga walay pulos, nga ang pagtoo, sa mahabulag sa mga buhat patay?"
                },
                "21": {
                    "verse_nr": 21,
                    "verse": "Wala ba pakamatarunga si Abraham nga atong amahan, pinaagi sa mga buhat, sa diha nga naghalad siya sa iyang anak nga si Isaac, sa ibabaw sa halaran?"
                },
                "22": {
                    "verse_nr": 22,
                    "verse": "Nakita mo nga ang iyang pagtoo naghimo kuyog sa iyang mga buhat; ug ang pagtoo gihingpit pinaagi sa mga buhat;"
                },
                "23": {
                    "verse_nr": 23,
                    "verse": "Ug natuman ang Kasulatan, nga nagaingon: Ug si Abraham mitoo sa Dies, ug kana giisip kaniya alang sa pagkamatarung; ug gitawag siya nga abyan sa Dios."
                },
                "24": {
                    "verse_nr": 24,
                    "verse": "Nakita ninyo nga ang tawo gipakamatarung tungod sa mga buhat, ug dili lamang tungod sa pagtoo."
                },
                "25": {
                    "verse_nr": 25,
                    "verse": "Ug sa mao nga pagkaagi si Rahab nga bigaon, wala ba usab pagpakamatarunga tungod sa mga buhat sa pagdawat niya sa mga sinugo, ug gipadala niya sila sa lain nga dalan?"
                },
                "26": {
                    "verse_nr": 26,
                    "verse": "Kay maingon nga patay ang lawas nga bulag sa espiritu, mao man usab ang pagtoo nga bulag sa mga buhat patay man."
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Mga igsoon ko, dili managdaghan kamo nga mga magtutudlo sa hingbaloan nga magadawat kita ug labi pa nga mabug-at nga hukom."
                },
                "2": {
                    "verse_nr": 2,
                    "verse": "Kay kitang tanan mahipangdol sa daghan nga mga butang. Kong may uban nga dili mahipangdol sa pulong, mao siya ang tawo nga hingpit, nga arang usab makapugong sa tibook niya nga lawas."
                },
                "3": {
                    "verse_nr": 3,
                    "verse": "Karon, kong ginabutangan ta ug mga busal ang mga baba sa mga kabayo, aron sila magsugot kanato, ginabut-an ta sa pagpaliso ang ilang tibook nga lawas."
                },
                "4": {
                    "verse_nr": 4,
                    "verse": "Tan-awa usab, ang mga sakayan, bisan sila hilabihan ka dagku ug ginapadpad sa mga makusog nga hangin, ginapaliso sa usa ka diyutay nga bansalan, kong diin ang nahamut-an sa nagaulin."
                },
                "5": {
                    "verse_nr": 5,
                    "verse": "Ingon man usab ang dila usa ka bahin nga diyutay sa lawas, ug nagapangandak sa dagku nga mga butang. Tan-awa, daw unsa ka daku nga kalasangan ang ginadaigan sa usa ka diyutay nga kalayo."
                },
                "6": {
                    "verse_nr": 6,
                    "verse": "Ug ang dila maoy usa ka kalayo: mao ang kalibutan sa kadautan: Maingon niana ang dila sa taliwala sa mga bahin sa atong lawas, nga nagahugaw sa tibook nga lawas, ug nagaduslit ug kalayo sa tibook nga kinaiya nga daan ug ginaduslitan gikan sa infierno."
                },
                "7": {
                    "verse_nr": 7,
                    "verse": "Kay ang tagsatagsa ka matang sa mga mananap, ug sa kalanggaman, ug sa mga nagasaguyod sa yuta, ug sa mga isda, arang mapaaghop ug ginapaaghop sa tawo;"
                },
                "8": {
                    "verse_nr": 8,
                    "verse": "Apan walay bisan kinsa nga arang makapaaghop sa dila, nga mao ang usa ka dautan nga dingas nga puno sa makamatay nga hilo."
                },
                "9": {
                    "verse_nr": 9,
                    "verse": "Pinaagi niini ginapanalanginan ta ang Ginoo ug Amahan, ug pinaagi niini, gitunglo ta ang mga tawo, nga gibuhat sumala sa dagway sa Dios."
                },
                "10": {
                    "verse_nr": 10,
                    "verse": "Sa mao usab nga baba, nagapanggula ang panalangin ug ang panunglo. Mga igsoon ko, kining mga butanga dili angay mahimo sa ingon niini."
                },
                "11": {
                    "verse_nr": 11,
                    "verse": "Nagaagay ba sa tuburan, sa mao usab nga tubod, ang tubig nga matam-is ug mapait?"
                },
                "12": {
                    "verse_nr": 12,
                    "verse": "Mga igsoon ko, arang ba makabunga ug mga aceituna ang kahoyng higuera, kun ang parras makabunga ba ug igos? Ni ang tuburan nga maparat makahatag ug tubig nga matam-is."
                },
                "13": {
                    "verse_nr": 13,
                    "verse": "Kinsa ba ang maalam ug masinabuton sa taliwala ninyo? Magpakita siya pinaagi sa iyang maayong gawi sa mga buhat niya tungod sa kaaghop sa kaalam."
                },
                "14": {
                    "verse_nr": 14,
                    "verse": "Apan kong may mapait kamo nga kasina, ug espiritu sa pagkabahin sa inyong kasingkasing, dili kamo managhimaya, ug dili kamo magbakak batok sa kamatuoran."
                },
                "15": {
                    "verse_nr": 15,
                    "verse": "Kay kini nga kaalam dili usa ka kaalam nga nagagikan sa kahitas-an, kondili yutan-on, lawasnon, yawan-on."
                },
                "16": {
                    "verse_nr": 16,
                    "verse": "Kay kong hain ang kasina, ug ang espiritu sa pagkabahin, atua usab ang kagubot ug ang tanang mangil-ad nga buhat."
                },
                "17": {
                    "verse_nr": 17,
                    "verse": "Apan ang kaalam nga gikan sa itaas, sa nahauna ulay, ug unya makigdaiton, maaghop, mapuanguron, puno sa kalooy, ug sa mga maayong bunga, walay pagkabingkil ug walay pagkasalingkapaw."
                },
                "18": {
                    "verse_nr": 18,
                    "verse": "Ug ang bunga sa pagkamatarung ginapugas sa pakigdait alang kanila nga nagatinguha sa pakigdait."
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Diin ba magagikan ang mga gubat ug diin ba magagikan ang mga panag-away sa taliwala ninyo? Dili ba gikan sa inyong kailibgon nga nagagubat diha sa mga bahin sa inyong lawas?"
                },
                "2": {
                    "verse_nr": 2,
                    "verse": "Nanagkaibog kamo, ug wala kamoy inyo; nagpatay kamo ug nasina kamo, ug dili kamo mahiagum. Nakig-away ug nakiggubat kamo, apan wala ninyo hiagumi, kay kamo wala mangayo,"
                },
                "3": {
                    "verse_nr": 3,
                    "verse": "Nangayo kamo, ug wala kamo makadawat, kay sayup ang inyong pagpangayo, aron sa pag-usik-usik niini alang sa inyong kalipayan."
                },
                "4": {
                    "verse_nr": 4,
                    "verse": "Kamo mga mananapaw, wala ba kamo manghibalo nga ang pagpakig-abyan sa kalibutan maoy pagpakig-away sa Dios? Busa bisan kinsa nga makig-abyan sa kalibutan, nagahimo sa iyang kaugalingon nga kaaway sa Dios."
                },
                "5": {
                    "verse_nr": 5,
                    "verse": "Nagadahum ba kamo nga ang Kasulatan nagaingon sa walay hinungdan? Ang Espiritu nga iyang gipapuyo dinhi kanato, nagapangandoy ba sa pagkasina?"
                },
                "6": {
                    "verse_nr": 6,
                    "verse": "Apan siya nagahatag ug gracia nga labaw pa. Tungod niini ang Kasulatan nagapamulong: Ginabatokan sa Dios ang mga palabilabihon, apan nagahatag sa gracia niadtong mga mapaubsanon."
                },
                "7": {
                    "verse_nr": 7,
                    "verse": "Busa managpasakup kamo sa Dios; apan sukli ninyo ang yawa, ug siya mokalagiw gikan kaninyo."
                },
                "8": {
                    "verse_nr": 8,
                    "verse": "Managpanuol kamo sa Dios, ug siya moduol kaninyo. Hinloi ang inyong mga kamot, mga makasasala; ug ulaya ang inyong mga kasingkasing, kamo nga mga duruha ing hunahuna."
                },
                "9": {
                    "verse_nr": 9,
                    "verse": "Managpasakit, ug managkasubo, ug managpanghilak kamo: ang inyong panagkatawa ilisan ninyo sa kasubo, ug ang inyong kalipay, ilisi sa kahiubos sa buot."
                },
                "10": {
                    "verse_nr": 10,
                    "verse": "Managpaubos kamo sa atubangan sa Ginoo, ug siya magatuboy kaninyo."
                },
                "11": {
                    "verse_nr": 11,
                    "verse": "Mga igsoon, dili kamo magalibak sa usa ug usa; ang nagalibak batok sa igsoon, ug nagahukom kaniya, nagalibak batok sa Kasugoan, ug ginahukman niya ang Kasugoan; apan kong ginahukman mo ang Kasugoan, dili ka magtutuman sa Kasugoan, kondili maghuhukom."
                },
                "12": {
                    "verse_nr": 12,
                    "verse": "Usa lamang ang maghahatag sa Kasugoan ug ang maghuhukom, nga mao siya ang makaluwas ug makalaglag; apan kinsa ba ikaw nga magahukom sa imong isigkatawo?"
                },
                "13": {
                    "verse_nr": 13,
                    "verse": "Nan karon, kamong mga nagaingon: Karon, kun ugma, moadto kami sa mao nga lungsod ug mopabilin kami didto ug usa ka tuig, ug managpatigayon kami, ug mahiagum kami sa ganancia."
                },
                "14": {
                    "verse_nr": 14,
                    "verse": "Apan wala kamo manghibalo kong unsa ang mahatabo sa pagkaugma. Unsa ba ang inyong kinabuhi? Sa pagkamatuod, sama lamang sa usa ka inalisngaw, nga sa makadiyut magapadayag, ug sa ulahi mahanaw lamang;"
                },
                "15": {
                    "verse_nr": 15,
                    "verse": "Kay kinahanglan kamo magpamulong: Kong mobuot ang Ginoo, mabuhi kita, ug magabuhat kita niini, kun niadto usab."
                },
                "16": {
                    "verse_nr": 16,
                    "verse": "Apan karon nagahimaya kamo sa inyong pagpangandak; kanang tanan nga pagpangandak dautan."
                },
                "17": {
                    "verse_nr": 17,
                    "verse": "Busa ang mahibalo nga magbuhat sa maayo, ug kana wala niya pagabuhata, kaniya kana sala."
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Nan karon, mga dato, managpanghilak kamo, ug managtiyabaw kamo, tungod sa mga pagkaalaut nga moabut kaninyo."
                },
                "2": {
                    "verse_nr": 2,
                    "verse": "Ang inyong mga bahandi mangadunot, ug ang inyong mga panapton ginakutkut sa mga bokbok."
                },
                "3": {
                    "verse_nr": 3,
                    "verse": "Ang inyong bulawan ug salapi ginatay-an, ug ang ilang taya magapamatuod batok kaninyo, ug magalamoy sa inyong unod sama sa kalayo. Nagatigum kamo sa inyong mga bahandi diha sa katapusan nga mga adlaw."
                },
                "4": {
                    "verse_nr": 4,
                    "verse": "Ania karon, ang suhol sa mga mamomoo, nga nag-anhi sa inyong mga uma nga inyong gilimolimo, nagasinggit, ug ang singgit sa mga mangangani, nakaabut sa mga igdulungog sa Ginoo sa kasundalohan."
                },
                "5": {
                    "verse_nr": 5,
                    "verse": "Nangabuhi kamo dinhi sa yuta, sa pagpahimuot sa lawas ug sa kalipayan; ginapatambok ninyo ang inyong mga kasingkasing tagana sa adlaw nga ting-ihaw."
                },
                "6": {
                    "verse_nr": 6,
                    "verse": "Gihukman ninyo, ug gipatay ninyo ang matarung; siya wala mosukol kaninyo."
                },
                "7": {
                    "verse_nr": 7,
                    "verse": "Busa mga igsoon, managpailub kamo hangtud sa pagpadayag sa Ginoo. Ania karon, ang mag-uuma nagahulat nga may pagpailub sa matinggas nga abut sa yuta hangtud kini makadawat sa ulan nga sayo ug nga ulahi."
                },
                "8": {
                    "verse_nr": 8,
                    "verse": "Magpailub usab kamo; lig-ona ang inyong mga kasingkasing: kay ang pag-abut sa Ginoo haduol na."
                },
                "9": {
                    "verse_nr": 9,
                    "verse": "Mga igsoon, dili kamo magbagulbol ang usa batok sa usa, aron dili kamo paghukman. Ania karon, ang maghuhukom nagatindog sa atubangan sa mga pultahan."
                },
                "10": {
                    "verse_nr": 10,
                    "verse": "Mga igsoon, kuhaa ninyo nga sulondan sa pag-antus sa mga kadautan ug sa pagpailub, ang mga manalagna nga nanagsulti tungod sa ngalan sa Ginoo."
                },
                "11": {
                    "verse_nr": 11,
                    "verse": "Ania karon, ginatawag ta sila nga mga bulahan nga nagapadayon sa mapailubon. Hingdunggan ninyo ang pagpailub ni Job, ug nakita ninyo ang tuyo sa gihatag kaniya sa Ginoo; daw unsa nga pagkamapuanguron, ug pagkamaloloy-on gayud ang Ginoo."
                },
                "12": {
                    "verse_nr": 12,
                    "verse": "Apan labaw sa tanan, mga igsoon, dili kamo manumpa, bisan tungod sa langit, bisan tungod sa yuta, bisan sa lain nga pagpanumpa; kondili nga ang inyong oo, oo; ug ang inyong dili, dili; aron kamo dili mahulog sa hukom."
                },
                "13": {
                    "verse_nr": 13,
                    "verse": "Ang uban kaninyo nagaantus ba? Mag-ampo siya. Nagakalipay ba ang uban kaninyo? Mag-awit siya sa salmos."
                },
                "14": {
                    "verse_nr": 14,
                    "verse": "Nagmasakiton ba ang uban kaninyo? Tawgon niya ang mga anciano sa iglesia ug manag-ampo sila alang kaniya, nga hidhiran siya sa lana tungod sa ngalan sa Ginoo."
                },
                "15": {
                    "verse_nr": 15,
                    "verse": "Ug ang pag-ampo sa pagtoo, magaluwas kaniya nga nagamasakiton, ug pagabangunon siya sa Ginoo; ug kong nakasala siya, pagapasayloon siya niana."
                },
                "16": {
                    "verse_nr": 16,
                    "verse": "Busa, magsinugiray ang usa ug usa kaninyo sa inyong mga sala, ug mag-ampo ang usa alang sa usa, aron mangaayo kamo. Ang pagpangamuyo sa usa ka tawong matarung, daku ug kahimoan sa magbuhat niini."
                },
                "17": {
                    "verse_nr": 17,
                    "verse": "Si Elias, tawo nga sama kanato sa kinaiya, nag-ampo sa mainiton gayud nga dili unta mag-ulan, ug wala mag-ulan, sa yuta sulod sa totolo ka tuig ug unom ka bulan."
                },
                "18": {
                    "verse_nr": 18,
                    "verse": "Ug nag-ampo siya sa pag-usab, ug ang langit mihatag ug ulan, ug ang yuta naghatag sa iyang abut."
                },
                "19": {
                    "verse_nr": 19,
                    "verse": "Mga igsoon ko, kong ang uban kaninyo mahisalaag gikan sa kamatuoran, ug may usa nga magakabig kaniya;"
                },
                "20": {
                    "verse_nr": 20,
                    "verse": "Pahibaloa siya nga ang nagakabig sa usa ka makasasala, gikan sa pagkahisalaag niya sa iyang dalan, makaluwas sa usa ka kalag gikan sa kamatayon, ug magatabon siya sa daghang mga sala."
                }
            }
        }
    }
}