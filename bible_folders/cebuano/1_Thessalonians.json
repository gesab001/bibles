{
    "version": "cebuano",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Si Pablo, ug si Silvano, ug si Timoteo, alang sa iglesia sa mga taga-Tesalonica nga anaa sa Dios nga Amahan, ug sa Ginoong Jesucristo: Ang gracia kaninyo, ug ang pakigdait gikan sa Dios nga atong Amahan, ug sa Ginoong Jesucristo."
                },
                "2": {
                    "verse_nr": 2,
                    "verse": "Kami nagapasalamat sa gihapon sa Dios tungod kaninyong tanan, nga nagahisgut kaninyo sa among mga pag-ampo;"
                },
                "3": {
                    "verse_nr": 3,
                    "verse": "Nga sa walay hunong nagahinumdum kami sa atubangan sa atong Dios ug Amahan sa inyong buhat sa pagtoo, ug sa paghago sa gugma, ug pagpailub sa paglaum sa atong Ginoong Jesucristo;"
                },
                "4": {
                    "verse_nr": 4,
                    "verse": "Sa hingsayran, mga igsoon nga hinigugma sa Dios, ang inyong pagkapinili."
                },
                "5": {
                    "verse_nr": 5,
                    "verse": "Kay ang among Maayong Balita wala moabut kaninyo sa pulong lamang; kondili usab sa gahum ug sa Espiritu Santo, ug sa daku nga kasayuran; bisan ingon sa hingsayran ninyo kong daw unsa kami nga diha kaninyo, tungod kaninyo."
                },
                "6": {
                    "verse_nr": 6,
                    "verse": "Ug kamo nagmaawaton kanamo, ug sa Ginoo, sa pagkadawat ninyo sa pulong uban ang dakung kagul-anan, inubanan sa kalipay sa Espiritu Santo;"
                },
                "7": {
                    "verse_nr": 7,
                    "verse": "Sa pagkaagi nga nahimo kamong panig-ingnan sa tanang mga nanagtoo sa Macedonia ug sa Acaya."
                },
                "8": {
                    "verse_nr": 8,
                    "verse": "Kay gikan kaninyo milanog ang pulong sa Ginoo, dili lamang sa Macedonia ug sa Acaya, kondili sa tanan nga dapit ang inyong pagtoo sa Dios nasangyaw; sa pagkaagi nga kami wala nay kinahanglan sa pagsulti sa bisan unsa."
                },
                "9": {
                    "verse_nr": 9,
                    "verse": "Kay sila sa ilang kaugalingon nagasugilon mahatungod kanamo, kong unsa ang among pagsulod diha kaninyo, ug kong unsa ang pagbalik ninyo ngadto sa Dios gikan sa mga dios-dios sa pag-alagad sa Dios nga buhi ug matuod;"
                },
                "10": {
                    "verse_nr": 10,
                    "verse": "Ug sa paghulat sa iyang Anak gikan sa langit, nga iyang gibanhaw gikan sa mga minatay, si Jesus nga nagaluwas kanato gikan sa kaligutgut nga umalabut."
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Kay kamo gayud, mga igsoon, nanghibalo nga ang among pagsulod diha kaninyo wala makawang lamang:"
                },
                "2": {
                    "verse_nr": 2,
                    "verse": "Apan, bisan nag-antus kami una, ug gipasipalahan sa maka-uulaw gayud diha sa Filipos, ingon nga inyong hingbaloan, misamot pagkamaisugon kami diha sa atong Dios, sa pagsulti kaninyo sa Maayong Balita sa Dios sa dakung pagpakigbisug."
                },
                "3": {
                    "verse_nr": 3,
                    "verse": "Kay ang among tambag dili sa kasaypanan, ni sa kahugaw, ni sa limbong:"
                },
                "4": {
                    "verse_nr": 4,
                    "verse": "Kondili ingon nga gipakaayo kami sa Dios aron igasalig kanamo ang Maayong Balita, busa kami nagasulti: dili ingon sa nagapahimuot sa mga tawo, kondili sa Dios nga mao ang nagasuta sa among mga kasingkasing."
                },
                "5": {
                    "verse_nr": 5,
                    "verse": "Kay bisan kanus-a nga panahon, wala kami makaplagi nga nagagamit ug mga pulong nga sa pag-ulog-ulog, ingon sa inyong hingbaloan, ni sa usa ka takuban sa kahikaw, saksi ang Dios;"
                },
                "6": {
                    "verse_nr": 6,
                    "verse": "Ni magapangita sa himaya sa mga tawo, bisan sa inyo, bisan sa uban, nga unta arang man kami makagamit sa pagbulot-an diha kaninyo ingon nga mga apostoles ni Cristo."
                },
                "7": {
                    "verse_nr": 7,
                    "verse": "Apan nagmalolot kami sa taliwala ninyo, ingon sa usa ka iwa nga nagaalima sa iyang mga anak."
                },
                "8": {
                    "verse_nr": 8,
                    "verse": "Sa ingon niana, sanglit gihidlaw sa mahigugmaon gayud alang kaninyo, kami nahamuot sa paghatag kaninyo, dili lamang sa Maayong Balita sa Dios, kondili usab sa among kaugalingong mga kalag; kay nahimo kamong mga hinigugma namo."
                },
                "9": {
                    "verse_nr": 9,
                    "verse": "Kay, nahinumdum kamo mga igsoon, sa among kahago ug kabudlay: sa nagakugi kami, sa adlaw ug sa gabii, aron dili kami makahatag ug kabug-at kang bisan kinsa kaninyo, nagwali kami kaninyo sa Maayong Balita sa Dios."
                },
                "10": {
                    "verse_nr": 10,
                    "verse": "Kamo maoy mga saksi ug ang Dios usab, kong daw unsa nga pagkabalaan, ug pagkamatarung, ug pagkadili-badlonganon sa among panaggawi diha kaninyo nga nanagpanoo."
                },
                "11": {
                    "verse_nr": 11,
                    "verse": "Ingon usab hingbaloan ninyo kong daw unsa ang pagmaymay namo kaninyo, ug pagpadasig kaninyo, ug pagpamatuod sa tagsatagsa kaninyo, ingon sa ginabuhat sa usa ka amahan sa iyang kaugalingong mga anak;"
                },
                "12": {
                    "verse_nr": 12,
                    "verse": "Aron managlakat kamo sa usa ka paagi nga takus sa Dios nga nagatawag kaninyo sa iyang kaugalingong gingharian ug himaya."
                },
                "13": {
                    "verse_nr": 13,
                    "verse": "Ug tungod niini, kami usab naga-pasalamat sa Dios sa walay undang, kay sa pagkadawat ninyo sa pulong sa Dios nga inyong hingdunggan gikan kanamo, gidawat ninyo kini, dili ingon nga pulong sa tawo, kondili, ingon nga sa pagkamatuod gayud, pulong sa Dios, nga nagabuhat usab diha kaninyo nga nanagtoo."
                },
                "14": {
                    "verse_nr": 14,
                    "verse": "Kay kamo, mga igsoon, nahimong mga maawaton sa mga iglesia sa Dios sa Judea nga anaa kang Cristo Jesus: kay kamo nanag-antus usab sa mao nga mga butang sa kaugalingon ninyong mga tagilungsod, bisan ingon sa pag-antus nila sa mga Judio:"
                },
                "15": {
                    "verse_nr": 15,
                    "verse": "Nga sila ang mipatay sa Ginoong Jesus, ug sa mga manalagna usab, ug nanag-abug kanamo; ug wala sila magpahamuot sa Dios, ug mga kaaway sila sa tanang mga tawo;"
                },
                "16": {
                    "verse_nr": 16,
                    "verse": "Nga kami gidid-an nila sa pagsulti sa mga Gentil, nga maluwas sila; aron sa pagkapuno gihapon sa ilang mga sala; apan ang kaligutgut miabut kanila sa hilabihan gayud."
                },
                "17": {
                    "verse_nr": 17,
                    "verse": "Apan kami, mga igsoon, nga nawad-an kaninyo sa diyutay nga panahon, sa dagway lamang, dili sa kasingkasing, naninguha kami sa hilabihan gayud sa pagtan-aw sa inyong nawong."
                },
                "18": {
                    "verse_nr": 18,
                    "verse": "Kay buot kami moanha kaninyo, bisan ako si Pablo, sa makausa pa, kun sa makaduha, moanha kaninyo; apan si satanas nag-ulang kanamo."
                },
                "19": {
                    "verse_nr": 19,
                    "verse": "Kay unsa bay among paglaum, kun kalipay, kun purongpurong sa himaya? Dili ba mao kamo gayud sa atubangan sa atong Ginoong Jesucristo sa iyang pag-abut?"
                },
                "20": {
                    "verse_nr": 20,
                    "verse": "Kay kamo mao ang among himaya ug kalipay."
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Busa, sa wala na kami makapugong, gihunahuna namo nga maayo nga magapabilin kami lamang sa Atenas."
                },
                "2": {
                    "verse_nr": 2,
                    "verse": "Ug gisugo namo si Timoteo, nga among igsoon, ug ministro sa Dios sa Maayong Balita ni Cristo, sa pagpalig-on kaninyo ug paglipay kaninyo mahatungod sa inyong pagtoo;"
                },
                "3": {
                    "verse_nr": 3,
                    "verse": "Aron walay bisan kinsa kaninyo nga pagpahuyangon tungod niini nga mga kagul-anan; kay kamo gayud nasayud nga niini mga tinudlo kita."
                },
                "4": {
                    "verse_nr": 4,
                    "verse": "Kay sa pagkamatuod, sa diha pa kami uban kaninyo gisulti namo nga daan kaninyo, nga manag-antus kita ug mga kagul-anan, ingon sa nahatabo usab ug inyong hingbaloan."
                },
                "5": {
                    "verse_nr": 5,
                    "verse": "Tungod niini, sa wala na ako makapugong, nagsugo usab ako aron mahibaloan ko ang inyong pagtoo, tingali nga sa bisan unsang paagi gitintal kamo sa panulay, ug ang among kabudlay mahimong walay kapuslanan."
                },
                "6": {
                    "verse_nr": 6,
                    "verse": "Apan sa mibalik si Timoteo gikan kaninyo, ug nagdala kanamo ug mga balita nga makalipay sa inyong pagtoo ug paghigugma, ug sa gihapon kamo may mga maayo nga paghinumdum kanamo, nga nagahandum gayud sa pagpakigkita kanamo, ingon man usab kami kaninyo;"
                },
                "7": {
                    "verse_nr": 7,
                    "verse": "Tungod niini, mga igsoon, nangalipay kami tungod kaninyo sa tanan namo nga mga kagul-anan ug kalisdanan, tungod sa inyong pagtoo:"
                },
                "8": {
                    "verse_nr": 8,
                    "verse": "Kay karon mga buhi kami, kong kamo magabarug nga mga malig-on diha sa Ginoo."
                },
                "9": {
                    "verse_nr": 9,
                    "verse": "Kay unsang pagpasalamata ang arang namo ikahatag sa Dios alang kaninyo, tungod sa bug-os nga kalipay nga among ginakalipay tungod kaninyo, sa atubangan sa atong Dios;"
                },
                "10": {
                    "verse_nr": 10,
                    "verse": "Nga sa adlaw ug sa gabii nagaampo kami sa hilabihan gayud, nga makakita kami sa inyong nawong, ug nga mapuno namo ang nakulangan sa inyong pagtoo?"
                },
                "11": {
                    "verse_nr": 11,
                    "verse": "Karon hinaut unta nga ang atong Dios ug Amahan sa iyang kaugalingon gayud, ug ang atong Ginoong Jesus, magamando unta sa among pagpanaw nganha kaninyo."
                },
                "12": {
                    "verse_nr": 12,
                    "verse": "Ug ang Ginoo magadugang ug magapadagaya sa inyong gugma sa usa ug usa, ug sa tanan, bisan ingon usab sa among ginabuhat nganha kaninyo:"
                },
                "13": {
                    "verse_nr": 13,
                    "verse": "Aron magmalig-on ang inyong mga kasingkasing sa walay pagkabadlonganon diha sa pagkaputli, sa atubangan sa atong Dios ug Amahan, sa pag-anhi sa atong Ginoong Jesucristo, uban sa tanan niya nga mga balaan."
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Sa katapusan, mga igsoon, nagapangaliyupo ug nagatambag kami kaninyo tungod sa Ginoong Jesus nga, ingon sa inyong nadawat kanamo kong unsa ang kinahanglan nga paggawi ug pagpahamuot ninyo sa Dios, ingon sa inyong paggawi usab, magmadagayaon kamo sa labi pa gayud."
                },
                "2": {
                    "verse_nr": 2,
                    "verse": "Kay hingbaloan ninyo kong unsa ang mga tugon nga among gihatag kaninyo pinaagi sa Ginoong Jesus"
                },
                "3": {
                    "verse_nr": 3,
                    "verse": "Kay ang kabubut-on sa Dios mao kini: ang pagbalaan kaninyo, nga maglikay kamo sa pagpakighilawas;"
                },
                "4": {
                    "verse_nr": 4,
                    "verse": "Nga ang tagsatagsa kaninyo manghibalo nga magbaton sa iyang sudlanan sa pagkabalaan ug sa kadungganan:"
                },
                "5": {
                    "verse_nr": 5,
                    "verse": "Dili sa pagbati nga makihilawason, nga sama sa mga Gentil, nga wala makaila sa Dios;"
                },
                "6": {
                    "verse_nr": 6,
                    "verse": "Nga walay bisan kinsa nga magalapas ug magalimbong sa iyang igsoon niini nga butanga; kay ang Ginoo mao ang magbabalus niining tanang mga butanga, ingon usab sa among gipasidaan ug gipamatud-an kaninyo."
                },
                "7": {
                    "verse_nr": 7,
                    "verse": "Kay wala kita pagtawga sa Dios alang sa kahugaw, kondili diha sa pagkabalaan."
                },
                "8": {
                    "verse_nr": 8,
                    "verse": "Busa ang nagasalikway, wala magsalikway sa tawo, kondili sa Dios, nga naghatag usab kaninyo sa iyang Espiritu Santo."
                },
                "9": {
                    "verse_nr": 9,
                    "verse": "Apan mahatungod sa gugma nga minagsoon, wala kamoy kinahanglan nga may magsulat pa kaninyo, kay kamo gayud usab gitudloan sa Dios nga managhigugmaay kamo ang usa ug usa;"
                },
                "10": {
                    "verse_nr": 10,
                    "verse": "Kay sa pagkamatuod gibuhat ninyo kini sa tanang igsoon, nga atua sa tibook nga Macedonia. Apan nagatambag kami kaninyo, mga igsoon, nga managpadagaya kamo sa labi pa gayud;"
                },
                "11": {
                    "verse_nr": 11,
                    "verse": "Ug managtoon kamo sa pagpakahilum ug sa pagbuhat sa inyong kaugalingong mga bulohaton, ug managbuhat uban sa inyong mga kamot, ingon sa gitugon namo kaninyo."
                },
                "12": {
                    "verse_nr": 12,
                    "verse": "Aron managgawi kamo sa angay sa atubangan sa mga anaa sa gawas, ug dili makulangan sa bisan unsa."
                },
                "13": {
                    "verse_nr": 13,
                    "verse": "Apan dili kami buot, mga igsoon, nga dili ninyo mahibaloan ang mahatungod sa mga nangatulog na; aron dili kamo managsubo, bisan ingon sa uban nga walay paglaum."
                },
                "14": {
                    "verse_nr": 14,
                    "verse": "Kay kong mitoo kita nga si Jesus namatay ug nabanhaw, ingon man usab ang mga nangatulog pinaagi kang Jesus, pagadad-on sa Dios uban kaniya."
                },
                "15": {
                    "verse_nr": 15,
                    "verse": "Kay kini giingon namo kaninyo sumala sa pulong sa Ginoo: nga kita nga mga buhi, nga managpabilin hangtud sa pag-abut sa Ginoo, dili kita magauna sa mga nangatulog."
                },
                "16": {
                    "verse_nr": 16,
                    "verse": "Kay ang mao nga Ginoo, sa usa ka pagsinggit, sa usa ka tingog sa punoan sa mga manolonda, ug sa budyong sa Dios, manaug gikan sa langit ug ang mga nangamatay diha kang Cristo mangabanhaw pag-una."
                },
                "17": {
                    "verse_nr": 17,
                    "verse": "Unya kita nga mga buhi nga nanghibilin, pagalalinon kita pagtingub ngadto sa ibabaw uban kanila sa mga panganod, sa pagsugat sa Ginoo; ug ingon niini magakauban kita gihapon sa Ginoo."
                },
                "18": {
                    "verse_nr": 18,
                    "verse": "Busa, maglipayay kamo ang usa ug usa niini nga mga pulong."
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Apan mahatungod sa mga panahon ug sa mga katuigan, mga igsoon, walay kinahanglan nga pagasulatan pa kamo."
                },
                "2": {
                    "verse_nr": 2,
                    "verse": "Kay nanghibalo gayud kamo nga ang adlaw sa Ginoo moabut ingon sa usa ka kawatan sa gabii;"
                },
                "3": {
                    "verse_nr": 3,
                    "verse": "Kong mag-ingon sila: Pakigdait ug kalig-onan, unya sa kalit moabut kanila ang pagkalaglag, sama sa kasakit sa usa ka mabdus nga magaanak, ug dili gayud sila makakalagiw."
                },
                "4": {
                    "verse_nr": 4,
                    "verse": "Apan kamo, mga igsoon, wala kamo sa kangitngitan, aron pagahikalitan kamo niadtong adlawa ingon sa usa ka kawatan."
                },
                "5": {
                    "verse_nr": 5,
                    "verse": "Kay ngatanan kamo mga anak sa kahayag, ug mga anak sa adlaw; dili kita mga anak sa gabii, bisan sa kangitngitan."
                },
                "6": {
                    "verse_nr": 6,
                    "verse": "Busa dili kita managkatulog sama sa uban; kondili managtukaw ug managbuotan kita."
                },
                "7": {
                    "verse_nr": 7,
                    "verse": "Kay sila nga nangatulog, sa gabii nangatulog; ug sila nga nagahuboghubog, nagahuboghubog sa gabii."
                },
                "8": {
                    "verse_nr": 8,
                    "verse": "Apan ingon nga mga sa adlaw, managbuotan kita; managsul-ob kita sa kotamaya sa pagtoo ug paghigugma; ug alang sa usa ka salukot, ang paglaum sa kaluwasan."
                },
                "9": {
                    "verse_nr": 9,
                    "verse": "Kay ang Dios wala magapahamutang kanato alang sa kaligutgut, kondili sa paghiagum sa kaluwasan pinaagi sa atong Ginoong Jesucristo;"
                },
                "10": {
                    "verse_nr": 10,
                    "verse": "Nga namatay alang kanato, aron nga bisan kita magatukaw, bisan magakatulog, magkinabuhi kita uban kaniya."
                },
                "11": {
                    "verse_nr": 11,
                    "verse": "Busa managlipayay kamo ang usa ug usa, ug managlig-onay ang usa ug usa, ingon usab sa inyong ginabuhat."
                },
                "12": {
                    "verse_nr": 12,
                    "verse": "Apan among ginapangaliyupo kaninyo, mga igsoon, nga moila kamo sa mga nanaghago sa taliwala ninyo, ug nagamando kaninyo sa Ginoo, ug nagatambag kaninyo;"
                },
                "13": {
                    "verse_nr": 13,
                    "verse": "Ug inyong pakamahalon sila ug daku gayud sa gugma, tungod sa ilang mga buhat. Batoni ninyo ang pakigdait sa inyong taliwala."
                },
                "14": {
                    "verse_nr": 14,
                    "verse": "Ug nagapangaliyupo usab kami kaninyo, mga igsoon, nga maymayan ninyo ang mga salawayon; lig-onon ninyo ang mga mahuyang ug kasingkasing; tabangan ninyo ang mga maluya; ug magmapailubon kamo sa tanan."
                },
                "15": {
                    "verse_nr": 15,
                    "verse": "Matngoni ninyo nga walay bisan kinsa nga magbayad ug dautan sa dautan sa bisan kang kinsa; apan sundon ninyo kanunay kadtong maayo ang usa alang sa usa, ug alang sa tanan."
                },
                "16": {
                    "verse_nr": 16,
                    "verse": "Managlipay kamo gihapon."
                },
                "17": {
                    "verse_nr": 17,
                    "verse": "Manag-ampo kamo sa walay undang;"
                },
                "18": {
                    "verse_nr": 18,
                    "verse": "Magpasalamat kamo tungod sa tanan; kay kini mao ang kabubut-on sa Dios diha kang Cristo Jesus, alang kaninyo."
                },
                "19": {
                    "verse_nr": 19,
                    "verse": "Dili ninyo pagpalungon ang Espiritu."
                },
                "20": {
                    "verse_nr": 20,
                    "verse": "Dili ninyo pagtamayon ang mga tagna."
                },
                "21": {
                    "verse_nr": 21,
                    "verse": "Apan sulayan ninyo ang tanang mga butang; batonan ninyo ang maayo."
                },
                "22": {
                    "verse_nr": 22,
                    "verse": "Managlikay kamo sa tanang dagway sa kadautan."
                },
                "23": {
                    "verse_nr": 23,
                    "verse": "Ug ang Dios gayud sa pakigdait, magabalaan kaninyo sa bug-os; ug pagabantayan ang tibook ninyo nga espiritu, ug kalag, ug lawas, sa pagkadili-badlonganon hangtud sa pag-anhi sa atong Ginoong Jesucristo."
                },
                "24": {
                    "verse_nr": 24,
                    "verse": "Matinumanon ang nagtawag kaninyo, kinsa mao usab ang magabuhat niini."
                },
                "25": {
                    "verse_nr": 25,
                    "verse": "Mga igsoon, manag-ampo kamo alang kanamo."
                },
                "26": {
                    "verse_nr": 26,
                    "verse": "Pangumostaha ninyo ang tanang mga igsoon pinaagi sa balaan nga paghalok."
                },
                "27": {
                    "verse_nr": 27,
                    "verse": "Gipanumpa ko kamo tungod sa Ginoo, nga kining sulata ipabasa sa tanan nga mga igsoon."
                },
                "28": {
                    "verse_nr": 28,
                    "verse": "Ang gracia sa atong Ginoong Jesucristo magauban kaninyo. Amen."
                }
            }
        }
    }
}