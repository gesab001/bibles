{
    "version": "cebuano",
    "book_name": "1 Timothy",
    "book_nr": "54",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Si Pablo, apostol ni Jesuscristo, sumala sa sugo sa Dios nga atong Manluluwas, ug ni Cristo Jesus, nga atong paglaum,"
                },
                "2": {
                    "verse_nr": 2,
                    "verse": "Alang kang Timoteo, nga akong matuod nga anak sa pagtoo: Ang gracia, ang kalooy, ang pakigdait nga gikan sa Dios nga atong Amahan, ug kang Jesucristo nga atong Ginoo."
                },
                "3": {
                    "verse_nr": 3,
                    "verse": "Ingon sa pagpangamuyo ko kanimo, nga magpabilin ka sa Efeso, sa moadto ako ngadto sa Macedonia, aron magsugo ka ug mga tawo, sa dili pagpanudlo sa lain nga pagtolon-an,"
                },
                "4": {
                    "verse_nr": 4,
                    "verse": "Dili bisan sa pagpatalinghug sa mga sugilanon ug mga tandaan nga walay katapusan sa kaliwatan nga nagapatubo sa mga paglalis labi kay sa pagkatinugyanan sa Dios, nga mao ang sa pagtoo; busa mao karon ang ginabuhat ko."
                },
                "5": {
                    "verse_nr": 5,
                    "verse": "Apan, ang tuyo sa tulomanon mao ang paghigugma nga nagagikan sa usa ka kasingkasing nga putli, ug sa usa ka maayo nga kaisipan, ug sa pagtoo nga walay pagkasalingkapaw;"
                },
                "6": {
                    "verse_nr": 6,
                    "verse": "Nga maoy gikasalaagan sa uban ug namalik ngadto sa mga walay pulos nga sulti;"
                },
                "7": {
                    "verse_nr": 7,
                    "verse": "Nga naninguha sila aron mahimong mga magtutudlo sa Kasugoan, bisan sila wala makasabut sa ilang ginapamulong kun sa gipamatud-an gayud nila."
                },
                "8": {
                    "verse_nr": 8,
                    "verse": "Apan atong hingbaloan nga ang Kasugoan maayo man, kong ang tawo nagagamit niana pinaagi sa pagkakasugoan;"
                },
                "9": {
                    "verse_nr": 9,
                    "verse": "Ingon sa hingbaloan kini nga ang Kasugoan wala pagbuhata alang sa matarung, kondili sa masupilon ug sa dili-madumala, sa dili-diosnon, ug sa mga makasasala, sa mga dili-balaan ug sa mga dili-espirituhanon, sa mga mamumuno sa mga amahan ug mamumuno sa mga inahan, sa mga mamumuno sa tawo;"
                },
                "10": {
                    "verse_nr": 10,
                    "verse": "Sa mga makihilawason, sa mga mapatuyangon sa ilang kaugalingon uban sa mga lalake, sa mga mamimihag ug tawo, sa mga bakakon, ug sa mga nagapanumpa sa bakak ug sa uban pang butang nga nagabatok sa maayo nga pagtolon-an;"
                },
                "11": {
                    "verse_nr": 11,
                    "verse": "Sumala sa Maayong Balita sa himaya sa Dios nga bulahan, nga gitugyan kanako."
                },
                "12": {
                    "verse_nr": 12,
                    "verse": "Ako nagapasalamat sa nagpalig-on kanako nga si Cristo Jesus, nga atong Ginoo, kay giisip niya ako nga matinumanon nga nagatudlo kanako sa iyang ministerio."
                },
                "13": {
                    "verse_nr": 13,
                    "verse": "Bisan ako kaniadto usa ka mapasipalahon, ug maglulutos, ug magdadaut; apan bisan pa niini gikaloy-an ako, kay gibuhat ko kini sa pagkawalay pagsabut diha sa pagkawalay-pagtoo;"
                },
                "14": {
                    "verse_nr": 14,
                    "verse": "Ug ang gracia sa atong Ginoo midagaya sa hilabihan uban sa pagtoo ug sa gugma, nga anaa kang Cristo Jesus."
                },
                "15": {
                    "verse_nr": 15,
                    "verse": "Pulong nga matinumanon, ug takus gayud nga pagadawaton sa bug-os: Nga si Cristo Jesus mianhi sa kalibutan sa pagluwas sa mga makasasala, nga kanila ako ang labaw:"
                },
                "16": {
                    "verse_nr": 16,
                    "verse": "Bisan pa tungod niini nga hinungdan, gikaloy-an ako, aron dinhi kanako, ingon nga labaw, si Jesucristo makapadayag sa iyang bug-os nga pagkamapailubon, alang sa usa ka panig-ingnan kanila nga managtoo unya kaniya ngadto sa kinabuhi nga walay katapusan."
                },
                "17": {
                    "verse_nr": 17,
                    "verse": "Karon alang sa Hari sa mga katuigan, nga dili-mamatay, dili-makita, bugtong nga Dios, kaniya ang kadung-ganan ug himaya sa mga katuigan nga walay katapusan. Amen."
                },
                "18": {
                    "verse_nr": 18,
                    "verse": "Kini nga sugo, anak ko nga Timoteo, ginatugyan ko kanimo, sumala sa mga tagna nga nagtultol sa dalan kanimo, aron tungod kanila magapakig-away ka sa maayong pag-away;"
                },
                "19": {
                    "verse_nr": 19,
                    "verse": "Nga nagabantay sa pagtoo ug sa maayo nga kaisipan, nga gisalikway sa uban, ug nangalunod sila mahatungod sa pagtoo;"
                },
                "20": {
                    "verse_nr": 20,
                    "verse": "Nga kanila mao si Himeneo ug si Alejandro, nga gitugyan ko kang satanas, aron matudloan sila sa dili pagpasipala."
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Busa, nagatambag ako, una sa tanan, nga ang mga pagpakilooy, mga pag-ampo, mga pagpangamuyo, ug mga pagpasalamat pagabuhaton alang sa tanang mga tawo;"
                },
                "2": {
                    "verse_nr": 2,
                    "verse": "Alang sa mga hari, ug sa tanan nga anaa sa mga kagamhanan, aron magkinabuhi kita sa mahusay ug malinaw sa bug-os nga pagka-diosnon ug kaugdang."
                },
                "3": {
                    "verse_nr": 3,
                    "verse": "Kay kini maayo ug nahamut-an sa Dios nga atong Manluluwas;"
                },
                "4": {
                    "verse_nr": 4,
                    "verse": "Nga nagatinguha sa tanang mga tawo nga mangaluwas, ug nga makadangat sa pag-ila sa kamatuoran."
                },
                "5": {
                    "verse_nr": 5,
                    "verse": "Kay may usa ka Dios, ug usa usab ka Manlalaban sa taliwala sa Dios ug sa mga tawo, si Jesucristo nga tawo,"
                },
                "6": {
                    "verse_nr": 6,
                    "verse": "Nga naghalad sa iyang kaugalingon nga lukat alang sa tanan; ang pagpamatuod pagahimoon sa iyang nagakaigo nga panahon;"
                },
                "7": {
                    "verse_nr": 7,
                    "verse": "Diin tungod niini gitudlo ako nga magwawali ug apostol (nagapamulong ako sa kamatuoran, wala ako magbakak), nga usa ka magtutudlo sa mga Gentil diha sa pagtoo ug sa kamatuoran."
                },
                "8": {
                    "verse_nr": 8,
                    "verse": "Busa nagatinguha ako nga ang mga tawo manag-ampo sa tanang dapit, nga managbayaw sa maputling mga kamot, sa walay kaligutgut ug paglalis."
                },
                "9": {
                    "verse_nr": 9,
                    "verse": "Mao usab, ang mga babaye managdayandayan sa ilang kaugalingon sa bisti nga mahiangay, uban ang kaligdong ug kabuotan; dili nga may pinakulong nga buhok, ug bulawan, kun mga mutya, kun panapton nga mahal;"
                },
                "10": {
                    "verse_nr": 10,
                    "verse": "Kondili pinaagi sa buhat nga maayo, (ingon nga mahiangay sa mga babaye nga nagasugid sa pagka-diosnon)."
                },
                "11": {
                    "verse_nr": 11,
                    "verse": "Patun-a ang babaye sa kahilum uban sa bug-os nga pagpasakup."
                },
                "12": {
                    "verse_nr": 12,
                    "verse": "Kay dili ako motugot sa babaye sa pagtudlo, bisan sa paggahum sa lalake, kondili sa pagpakahilum."
                },
                "13": {
                    "verse_nr": 13,
                    "verse": "Kay si Adam mao ang una nga gihimo; unya si Eva;"
                },
                "14": {
                    "verse_nr": 14,
                    "verse": "Ug si Adam wala hinglimbongi; kondili ang babaye, sa hinglimbongan siya, nahulog sa paglapas;"
                },
                "15": {
                    "verse_nr": 15,
                    "verse": "Apan naluwas siya pinaagi sa iyang pagpanganak, kong magpadayon sila sa pagtoo ug sa gugma, ug sa pagkabalaan nga may kabuotan."
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Pulong nga matinumanon: Kong ang usa ka tawo nagapangita sa katungdanan sa usa ka obispo magatinguha siya ug usa ka maayong buhat."
                },
                "2": {
                    "verse_nr": 2,
                    "verse": "Busa, ang obispo kinahanglan nga dili mabadlonganon, bana sa usa ka asawa, kasarangan, buotan, maugdang, maabiabihon, may katakus sa pagtudlo;"
                },
                "3": {
                    "verse_nr": 3,
                    "verse": "Dili palainum sa vino, dili palaaway; apan malolot, dili tiglalis, dili mahigug-maon sa salapi;"
                },
                "4": {
                    "verse_nr": 4,
                    "verse": "Tawo nga nagadumala ug maayo sa iyang panimalay, nga ang iyang mga anak anaa sa ubos sa pagpasakup kaniya sa bug-os nga kaugdang:"
                },
                "5": {
                    "verse_nr": 5,
                    "verse": "(Apan kong usa ka tawo dili mahibalong magdumala sa iyang panimalay unsaon man niya sa pag-alima ang iglesia sa Dios?)"
                },
                "6": {
                    "verse_nr": 6,
                    "verse": "Dili ang usa ka bag-o nga kinabig, tingali unya nga sa nagapaburot siya, mahulog siya sa silot sa yawa."
                },
                "7": {
                    "verse_nr": 7,
                    "verse": "Labut pa niini siya kinahanglan usab, nga may maayong pagpamatuod nga gikan kanila nga anaa sa gawas; tingali siya mahulog ngadto sa kaulawan ug sa bitik sa yawa."
                },
                "8": {
                    "verse_nr": 8,
                    "verse": "Ingon man usab ang mga diacono kinahanglan magmaugdang, dili mag-duruha ang sinultihan, dili palainum sa vino, dili mahigugmaon sa maka-uulaw nga ganancia."
                },
                "9": {
                    "verse_nr": 9,
                    "verse": "Nga nagabaton sa tinago sa pagtoo sa usa ka maputli nga kaisipan."
                },
                "10": {
                    "verse_nr": 10,
                    "verse": "Ug kini sila pagasulayan usab una; unya paalagara sila ingon nga mga diacono kong dili na sila mabadlonganon."
                },
                "11": {
                    "verse_nr": 11,
                    "verse": "Ingon man usab ang mga babaye magmaugdang sila, dili magmalibakon, mga kasarangan, mga matinumanon sa tanang butang."
                },
                "12": {
                    "verse_nr": 12,
                    "verse": "Ang mga diacono mabana sa usa ka asawa, nga magadumala ug maayo sa ilang mga anak, ug sa ilang panimalay."
                },
                "13": {
                    "verse_nr": 13,
                    "verse": "Kay ang mga nagaalagad ug maayo, ingon nga mga diacono, nanghiagum sa ilang kaugalingon ug dungganon nga kahimtang, ug may daku nga kaisug sa pagtoo, nga anaa kang Cristo Jesus."
                },
                "14": {
                    "verse_nr": 14,
                    "verse": "Kining mga butanga gisulat ko kanimo nga gilauman ko ang pag-anha diha sa madali kanimo:"
                },
                "15": {
                    "verse_nr": 15,
                    "verse": "Apan kong ako malangan ug dugay, aron masayran mo kong unsa ang paggawi sa mga tawo sa balay sa Dios, nga mao ang iglesia sa Dios nga buhi, haligi ug patukoranan sa kamatuoran."
                },
                "16": {
                    "verse_nr": 16,
                    "verse": "Ug sa walay langtugi, daku ang tinago sa pagka-diosnon: Ang Dios nga gipadayag diha sa unod, gipakamatarung sa Espiritu; nakit-an sa mga manolonda; giwali sa taliwala sa mga kanasuran: gitohoan dinhi sa kalibutan; gibayaw sa himaya."
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Apan ang Espiritu nagaingon sa dayag, nga sa mga umalabut nga panahon, ang uban mangahulog gikan sa pagtoo, nga nagapatalinghug sa mga limbongan nga espiritu, ug sa mga pagtolon-an sa mga yawa;"
                },
                "2": {
                    "verse_nr": 2,
                    "verse": "Pinaagi sa pagkasalingkapaw sa mga tawo nga nagasulti ug mga bakak, nga gipamasoan diha sa ilang kaisipan ingon sa usa ka binaga nga puthaw;"
                },
                "3": {
                    "verse_nr": 3,
                    "verse": "Nga nagapugong sa pagpangasawa, ug nagasugo sa paglikay sa mga kalan-on nga gibuhat sa Dios, aron pagadawaton uban sa pagpasalamat nila nga mga mingtoo ug mga nakaila sa kamatuoran."
                },
                "4": {
                    "verse_nr": 4,
                    "verse": "Kay ang tanan nga buhing binuhat sa Dios maayo, ug walay bisan unsa nga igasalikway, kong pagadawaton nga may pagpasalamat;"
                },
                "5": {
                    "verse_nr": 5,
                    "verse": "Kay kini gibalaan pinaagi sa pulong sa Dios, ug sa pag-ampo."
                },
                "6": {
                    "verse_nr": 6,
                    "verse": "Kong ikaw magapahanumdum sa mga igsoon niining mga butanga, mamahimo ikaw nga maayong ministro ni Jesucristo, nga gimatoto sa mga pulong sa pagtoo ug sa maayong pagtolon-an, nga ginasunod mo sa matul-id gayud hangtud karon;"
                },
                "7": {
                    "verse_nr": 7,
                    "verse": "Apan isalikway ang mga sugilanon nga kalibutanon, ug ila sa mga tigulang nga babaye. Ug magbansay ka sa pagka-diosnon:"
                },
                "8": {
                    "verse_nr": 8,
                    "verse": "Kay ang mga pagbansay nga lawasnon, mapuslanon ug diyutay; apan ang pagka-diosnon, mapuslanon sa tanang mga butang; nga adunay saad niini karon nga kinabuhi, ug sa palaabuton."
                },
                "9": {
                    "verse_nr": 9,
                    "verse": "Pulong nga matinumanon ug takus gayud nga pagadawaton sa bug-os;"
                },
                "10": {
                    "verse_nr": 10,
                    "verse": "Kay tungod niini nga tuyo nagahago kita, ug nakigbisog kay milaum kita sa Dios nga buhi, nga mao ang Manluluwas sa tanang mga tawo, labi na gayud sa mga mingtoo."
                },
                "11": {
                    "verse_nr": 11,
                    "verse": "Isugo ug itudlo mo kining mga butanga."
                },
                "12": {
                    "verse_nr": 12,
                    "verse": "Ayaw tugoti nga bisan kinsa magatamay sa imong pagkabatan-on; apan magmapanig-ingnan ikaw kanila sa mga mingtoo, sa pulong, sa gawi sa kinabuhi, sa gugma, sa pagtoo, sa kaputli."
                },
                "13": {
                    "verse_nr": 13,
                    "verse": "Hangtud ako moanha, magkugi ka sa pagbasa, sa pagtambag, sa pagtudlo."
                },
                "14": {
                    "verse_nr": 14,
                    "verse": "Dili mo pagpasagdan ang hiyas nga anaa kanimo, nga gihatag kanimo pinaagi sa tagna, uban sa pagpandong sa mga kamot sa presbiterio."
                },
                "15": {
                    "verse_nr": 15,
                    "verse": "Kugihan mo kining mga butanga; itugyan ang imong kaugalingon sa bug-os gayud kanila; aron ang imong pag-uswag mapadayag sa tanan."
                },
                "16": {
                    "verse_nr": 16,
                    "verse": "Magmatngon ka sa imong kaugalingon, ug sa imong pagtudlo. Magpadayon ka niining mga butanga; kay sa pagbuhat niini, maluwas mo ang imong kaugalingon, ug sila nga nagapatalinghug kanimo."
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Dili mo pagkasab-an ang usa ka anciano, kondili pagtambagan mo siya sama sa usa ka amahan; ang mga batan-on ingon nga mga igsoon;"
                },
                "2": {
                    "verse_nr": 2,
                    "verse": "Ang mga tigulang babaye, ingon nga mga inahan; ang mga batan-on nga babaye, ingon nga mga igsoong babaye, sa bug-os nga kaputli."
                },
                "3": {
                    "verse_nr": 3,
                    "verse": "Pasidunggi ang mga balong babaye, nga mga balo nga matuod."
                },
                "4": {
                    "verse_nr": 4,
                    "verse": "Apan kong may balong babaye, nga adunay mga anak, kun mga apo, paton-a una sila sa pagpadayag ug pagtahud sa ilang kaugalingong banay, ug sa pagbalus sa ilang mga ginikanan; kay kini mao ang nahamut-an sa atubangan sa Dios."
                },
                "5": {
                    "verse_nr": 5,
                    "verse": "Karon ang matuod nga balong babaye, ug nag-inusara milaum sa Dios, ug nagapadayon sa pagpangamuyo ug sa pag-ampo sa adlaw ug sa gabii."
                },
                "6": {
                    "verse_nr": 6,
                    "verse": "Apan siya nga nagapatuyang sa kalipayan patay na samtang siya buhi pa,"
                },
                "7": {
                    "verse_nr": 7,
                    "verse": "Isugo usab kining mga butanga, aron dili mabadlonganon sila."
                },
                "8": {
                    "verse_nr": 8,
                    "verse": "Apan kong may tawo nga wala magtagana alang sa mga iya, ug labi gayud sa mga sakup sa iyang panimalay, gilimod niya ang iyang pagtoo, ug siya labi pang dautan kay sa dili-matinohoon."
                },
                "9": {
                    "verse_nr": 9,
                    "verse": "Ayaw pagtugoti nga may magpalista ingon nga balong babaye, nga ubos sa kan-uman ka tuig ang panuigon, nga naasawa sa usa ka bana,"
                },
                "10": {
                    "verse_nr": 10,
                    "verse": "Nga nadungganan tungod sa mga maayong buhat; kong siya nag-alima ug mga anak, kong siya nagmaabiabihon sa mga dumuloong, kong siya naghugas sa mga tiil sa mga balaan, kong siya nagtabang sa mga masakiton, kong siya nagpadayon sa dakung kakugi sa tanang mga maayong buhat."
                },
                "11": {
                    "verse_nr": 11,
                    "verse": "Apan ang mga batan-ong balo nga babaye dili mo pagtugotan; kay sa magamalaw-ayon sila batok kang Cristo, buot sila managpamana;"
                },
                "12": {
                    "verse_nr": 12,
                    "verse": "Nga nahinukman sila sa silot, kay ilang gisalikway ang ilang una nga pagtoo."
                },
                "13": {
                    "verse_nr": 13,
                    "verse": "Ug ingon man usab nakakat-on sila sa pagkatapulan, nga magapanungbalay; ug dili lamang mga tapulan, kondili mga tabian usab ug mga mahilabtanon, nga magasulti sa mga butang nga dili angay nila pagsultihan."
                },
                "14": {
                    "verse_nr": 14,
                    "verse": "Busa nagatinguha ako nga ang mga batan-ong balo managpamana, managpanganak, managdumala sa panimalay, ug dili maghatag ug kahigayonan sa kaaway aron sa pagpasipala:"
                },
                "15": {
                    "verse_nr": 15,
                    "verse": "Kay aduna nay uban nga nanghisimang sa pagsunod kang Satanas."
                },
                "16": {
                    "verse_nr": 16,
                    "verse": "Kong may bisan kinsa nga babaye nga matinohoon may mga balo nga babaye, paalimahon sila, ug dili pagpabug-atan ang iglesia; aron kini makatabang kanila nga mga matuod gayud nga balong babaye"
                },
                "17": {
                    "verse_nr": 17,
                    "verse": "Ang mga anciano nga nagadumala ug maayo, isipon sila nga mga takus sa pilo nga kadungganan labi na gayud kadtong mga nagakugi sa pulong ug sa pagtolon-an"
                },
                "18": {
                    "verse_nr": 18,
                    "verse": "Kay ang Sulat nagaingon: Dili mo pagbutangan ug bukagbukag ang baba sa vaca sa nagagiuk siya sa trigo, ug: Ang mamomoo takus sa iyang suhol."
                },
                "19": {
                    "verse_nr": 19,
                    "verse": "Dili ka magdawat ug sumbong batok sa usa ka anciano, gawas kong adunay duruha kun totolo ka saksi."
                },
                "20": {
                    "verse_nr": 20,
                    "verse": "Ang mga makasasala badlonga sa atubangan sa tanan, aron ang uban usab mangahadlok."
                },
                "21": {
                    "verse_nr": 21,
                    "verse": "Gitugon ko ikaw sa atubangan sa Dios, ug ni Cristo Jesus, ug sa mga manolonda nga pinili, nga pagabantayan mo kining mga butanga sa walay pagpasulabi kang bisan kinsa, nga dili magbuhat sa bisan unsa nga may pagdapig."
                },
                "22": {
                    "verse_nr": 22,
                    "verse": "Dili ka magdali sa pagpandong sa mga kamot kang bisan kinsa, bisan sa pagpakig-ambit sa mga sala sa uban. Batoni ang imong pagkaputli."
                },
                "23": {
                    "verse_nr": 23,
                    "verse": "Dili ka na mag-inum ug tubig lamang, kondili maggamit ka ug diyutay nga vino alang sa imong kotokoto, ug sa mga masubsub mo nga mga sakit."
                },
                "24": {
                    "verse_nr": 24,
                    "verse": "Ang mga sala sa ubang mga tawo mga dayag gayud kaayo, ug magauna ngadto sa paghukom; ug ang sa ubang mga tawo usab magasunod."
                },
                "25": {
                    "verse_nr": 25,
                    "verse": "Sa mao usab nga pagkaagi, ang mga maayong buhat mga dayag gayud; ug ang mga dili mao, dili arang matago."
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Ang tanan nga mga ulipon nga anaa sa ilalum sa yugo, mag-isip sa ilang mga agalon nga mga takus sa tanang pagtahud, aron dili mapasipalahan ang ngalan sa Dios, ug ang pagtolon-an."
                },
                "2": {
                    "verse_nr": 2,
                    "verse": "Ug sila nga may mga agalon nga magtotoo, dili magtamay kanila, tungod kay sila mga igsoon; kondili mag-alagad hinoon sila ug labi pang maayo, kay ang mga nagadawat sa kaayohan mao ang mga magtotoo, ug mga hinigugma. Itudlo ug itambag kining mga butanga."
                },
                "3": {
                    "verse_nr": 3,
                    "verse": "Kong may tawo nga magatudlo sa laing pagtolon-an, ug walay pag-uyon sa maayong mga pulong sa atong Ginoong Jesucristo, ug sa pagtolon-an nga uyon sa pagka-diosnon,"
                },
                "4": {
                    "verse_nr": 4,
                    "verse": "Siya nagpaburot nga walay hingbaloan bisan unsa, kondili nagakabuang sa mga paglantugi ug sa mga paglalis sa mga pulong, diin nagagikan ang kasina, ang pag-away, ang mga pagpasipala, ang mga madinautong katahap batok sa uban,"
                },
                "5": {
                    "verse_nr": 5,
                    "verse": "Ang kanunay nga paglinalisay sa mga tawo nga dunot ug hunahuna, ug nawad-an sa kamatuoran, nga nanagdahum nga ang pagka-diosnon maoy usa ka paagi sa ilang pagpakaganancia."
                },
                "6": {
                    "verse_nr": 6,
                    "verse": "Apan ang pagka-diosnon nga may pagkatagbaw, maoy daku nga ganancia."
                },
                "7": {
                    "verse_nr": 7,
                    "verse": "Kay wala kitay gidala nganhi sa kalibutan, ug mahayag nga wala usab kitay pagadad-on ngadto sa gawas."
                },
                "8": {
                    "verse_nr": 8,
                    "verse": "Busa, kong aduna kitay makaon ug ikasaput, niini magkatagbaw kita."
                },
                "9": {
                    "verse_nr": 9,
                    "verse": "Apan ang mga naninguha gayud sa pagkadato nangahulog sa panulay ug sa bitik, ug sa daghang mga binuang ug makadaut nga kailibgon ingon nga milumos sa mga tawo sa pagkalaglag ug sa pagkawala:"
                },
                "10": {
                    "verse_nr": 10,
                    "verse": "Kay ang gugma sa salapi mao ang gamut sa tanang kadautan; nga ang uban tungod sa pagkaibog niini nangasalaag sila gikan sa pagtoo, ug nangatugob sa ilang kaugalingon sa daghang kasakit."
                },
                "11": {
                    "verse_nr": 11,
                    "verse": "Apan ikaw, oh tawo sa Dios, kumalagiw ka niining mga butanga; ug paninguhaa ang pagkamatarung, ang pagka-diosnon, ang pagtoo, ang paghigugma, ang pagpailub, ang pagkaaghup."
                },
                "12": {
                    "verse_nr": 12,
                    "verse": "Makigbisog ka sa maayong pagpakig-away nga iya sa pagtoo; kupti ang kinabuhi nga walay katapusan, nga niini gitawag ka, ug nakasugid sa maayong pagsugid sa atubangan sa daghang mga saksi."
                },
                "13": {
                    "verse_nr": 13,
                    "verse": "Nagasugo ako kanimo sa atubangan sa Dios, nga nagahatag sa tanan ug kinabuhi, ug ni Cristo Jesus, nga nagpamatuod sa maayong pagsugid sa atubangan ni Poncio Pilato,"
                },
                "14": {
                    "verse_nr": 14,
                    "verse": "Nga bantayan mo ang sugo sa walay buling, sa walay ikasaway, hangtud sa pagpadayag sa atong Ginoong Jesucristo;"
                },
                "15": {
                    "verse_nr": 15,
                    "verse": "Nga sa iyang kaugalingong mga panahon magapadayag, kinsa ang dalayegon ug ang usa lamang nga Makagagahum, ang Hari sa kaharian, ug ang Ginoo sa kaginohoan;"
                },
                "16": {
                    "verse_nr": 16,
                    "verse": "Nga mao lamang ang walay-kamatayon, nga nagapuyo sa kahayag nga dili maduol; nga kaniya walay bisan kinsang tawo nga nakakita, bisan arang makakita: kaniya ang pagkahalangdon, ug ang kagamhanan nga walay katapusan. Amen."
                },
                "17": {
                    "verse_nr": 17,
                    "verse": "Sugoa sila nga mga dato niining panahona sa kalibutan, nga dili sila maghunahuna ug hataas, ug dili magbutang sa ilang paglaum diha sa walay-kasigurohan nga mga bahandi, kondili sa Dios, nga nagahatag kanato sa kadagaya sa tanang mga butang alang sa atong kalipayan."
                },
                "18": {
                    "verse_nr": 18,
                    "verse": "Nga sila magbuhat ug maayo, nga sila mangadato sa mga maayong buhat, nga maghumalatag nga andam sa pagtabang."
                },
                "19": {
                    "verse_nr": 19,
                    "verse": "Nga nagapinig sa tipiganan alang sa ilang kaugalingon sa usa ka maayong patukoranan alang sa panahon nga palaabuton, aron makuptan nila ang kinabuhi nga mao ang kinabuhi gayud."
                },
                "20": {
                    "verse_nr": 20,
                    "verse": "Oh Timoteo, bantayi ang gitugyan kanimo, nga maglikay ka gikan sa mga sultisulting dili-diosnon, ug sa mga pagsupak-supak niadto nga sa kabakakan gitawag nga kaalam;"
                },
                "21": {
                    "verse_nr": 21,
                    "verse": "Nga ang uban, nga nanagsugid niini nanghisalaag mahatungod sa pagtoo. Ang gracia magauban kanimo. Amen."
                }
            }
        }
    }
}