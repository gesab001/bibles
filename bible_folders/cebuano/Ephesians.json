{
    "version": "cebuano",
    "book_name": "Ephesians",
    "book_nr": "49",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Si Pablo, apostol ni Cristo Jesus pinaagi sa kabubut-on sa Dios, alang sa mga balaan nga anaa sa Efeso ug sa mga matinumanon diha kang Cristo Jesus."
                },
                "2": {
                    "verse_nr": 2,
                    "verse": "Ang gracia kaninyo ug ang pakigdait nga gikan sa Dios nga atong Amahan, ug sa Ginoong Jesucristo."
                },
                "3": {
                    "verse_nr": 3,
                    "verse": "Dalayegon ang Dios ug ang Amahan sa atong Ginoong Jesucristo, nga nagpanalangin kanato sa tanang panalangin nga espirituhanon sa mga langitnong dapit diha kang Cristo:"
                },
                "4": {
                    "verse_nr": 4,
                    "verse": "Ingon nga siya nagpili kanato diha kaniya, sa wala pa ang pagtukod sa kalibutan, aron kita mahimong balaan, ug walay ikasaway sa iyang atubangan diha sa gugma:"
                },
                "5": {
                    "verse_nr": 5,
                    "verse": "Sa iyang gipili kita nga daan aron mahimong inangkon nga mga anak pinaagi kang Jesucristo ngadto sa iyang kaugalingon, sumala sa kahimut-an sa iyang kabubut-on,"
                },
                "6": {
                    "verse_nr": 6,
                    "verse": "Alang sa pagdayeg sa himaya sa iyang gracia nga sa-walay-bayad gihatag niya kanato diha sa Hinigugma:"
                },
                "7": {
                    "verse_nr": 7,
                    "verse": "Nga kaniya anaa ang atong katub-sanan pinaagi sa iyang dugo, ang pasaylo sa atong mga paglapas, sumala sa pagkadato sa iyang gracia,"
                },
                "8": {
                    "verse_nr": 8,
                    "verse": "Nga iyang gipadagaya alang kanato sa bug-os nga kinaadman ug salabutan,"
                },
                "9": {
                    "verse_nr": 9,
                    "verse": "Nga iyang gipaila kanato ang tinago sa iyang kabubut-on, sumala sa iyang kahamut-an, nga iyang gituyo diha kaniya,"
                },
                "10": {
                    "verse_nr": 10,
                    "verse": "Alang sa usa ka hugna sa kahup-nganan sa mga panahon sa pagtigum sa tanan nga mga butang diha kang Cristo, niadtong mga butang sa mga langit ug ang mga butang sa yuta; diha kaniya, nagaingon ako,"
                },
                "11": {
                    "verse_nr": 11,
                    "verse": "Nga diha usab nahimo kita nga usa ka kabilin, sa gipili kitang daan sumala sa tuyo ni Cristo nga nagabuhat sa tanan nga mga butang, sumala sa pagbulot-an sa iyang kabubut-on;"
                },
                "12": {
                    "verse_nr": 12,
                    "verse": "Aron kita mahimo nga alang sa pagdayeg sa iyang himaya, nga kaniadto milaum kita kang Cristo:"
                },
                "13": {
                    "verse_nr": 13,
                    "verse": "Nga kaniya usab, sa pagkadungog ninyo sa pulong sa kamatuoran, sa Maayong Balita sa inyong kaluwasan, nga kaniya usab, sa mingtoo kamo, gipatikan kamo sa Espiritu Santo sa saad:"
                },
                "14": {
                    "verse_nr": 14,
                    "verse": "Nga mao ang pagsalig sa atong kabilin alang sa katubsanan sa iyang kaugalingon nga naangkon, ngadto sa pagdayeg sa iyang himaya."
                },
                "15": {
                    "verse_nr": 15,
                    "verse": "Tungod niini, ako usab, sa pagkadungog sa inyong pagtoo sa Ginoong Jesus, nga anaa kaninyo ug sa gugma nga inyong gipakita sa tanan nga mga balaan,"
                },
                "16": {
                    "verse_nr": 16,
                    "verse": "Wala ako mag-undang sa pagpasalamat tungod kaninyo, nga gilakip ko kamo sa akong mga pag-ampo;"
                },
                "17": {
                    "verse_nr": 17,
                    "verse": "Aron ang Dios sa atong Ginoong Jesucristo, ang Amahan sa himaya, magahatag kaninyo sa Espiritu sa kaalam ug sa bugna sa pag-ila kaniya;"
                },
                "18": {
                    "verse_nr": 18,
                    "verse": "Sa maiwagan ang mga mata sa inyong kasingkasing, aron inyong hibaloan kong unsa ang inyong paglaum sa iyang pagtawag, ug kong unsa ang mga pagkadato sa himaya sa iyang kabilin diha sa mga balaan."
                },
                "19": {
                    "verse_nr": 19,
                    "verse": "Ug kong unsa kadtong labaw gayud nga pagkadaku sa iyang gahum, alang kanato nga mingtoo, sumala sa buhat sa kusog sa iyang gahum,"
                },
                "20": {
                    "verse_nr": 20,
                    "verse": "Nga iyang gibuhat diha kang Cristo, sa pagbanhaw kaniya gikan sa mga minatay, ug nagpalingkod kaniya sa iyang toong kamot didto sa mga dapit nga langitnon,"
                },
                "21": {
                    "verse_nr": 21,
                    "verse": "Sa ibabaw sa tanang pamunoan, ug pagbulot-an, ug gahum, ug kaginohoan ug sa tanan nga ngalan nga ginanganlan, dili lamang niining panahona sa kalibutan karon, kondili usab niadtong umalabut:"
                },
                "22": {
                    "verse_nr": 22,
                    "verse": "Ug gipasakup niya ang tanan nga mga butang sa ilalum sa iyang mga tiil, ug gihatag siya aron mahimong ulo ibabaw sa tanang mga butang sa iglesia,"
                },
                "23": {
                    "verse_nr": 23,
                    "verse": "Nga mao ang lawas niya, ang kahupnganan niya, nga nagapuno sa tanan diha sa tanan."
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ug gihatagan kamo ug kinabuhi sa mga patay kamo tungod sa mga paglapas ug mga sala;"
                },
                "2": {
                    "verse_nr": 2,
                    "verse": "Nga kanhi mao ang inyong panag-gawi uyon sa kahimtang niining kalibutan, uyon sa principe sa kagamhanan sa hangin, sa espiritu nga karon nagabuhat diha sa mga anak sa pagkadili-masinulondon;"
                },
                "3": {
                    "verse_nr": 3,
                    "verse": "Nga sa taliwala nila nanagkinabuhi usab kita kaniadto diha sa mga kailibgon sa atong unod, nga nanagbuhat sa kabubut-on sa unod ug sa mga hunahuna; ug sa kinaiya sa mga anak sa kaligutgut, bisan ingon usab sa uban."
                },
                "4": {
                    "verse_nr": 4,
                    "verse": "Apan ang Dios nga dato sa kalooy, tungod sa iyang dakung gugma nga iyang gihigugma kanato,"
                },
                "5": {
                    "verse_nr": 5,
                    "verse": "Bisan sa mga patay kita tungod sa atong mga paglapas, gihatagan kita niya ug kinabuhi uban kang Cristo; pinaagi sa gracia naluwas kamo;"
                },
                "6": {
                    "verse_nr": 6,
                    "verse": "Ug gibanhaw kita uban kaniya, ug gipalingkod kita uban kaniya sa mga langitnon nga dapit, diha kang Cristo Jesus:"
                },
                "7": {
                    "verse_nr": 7,
                    "verse": "Aron siya sa mga katuigan nga palaabuton, makapahayag sa labaw gayud nga kadato sa iyang gracia sa kaayo nga alang kanato diha kang Cristo Jesus:"
                },
                "8": {
                    "verse_nr": 8,
                    "verse": "Kay tungod sa gracia naluwas kamo pinaagi sa pagtoo, ug kana dili gikan sa inyong kaugalingon; kini hatag sa Dios:"
                },
                "9": {
                    "verse_nr": 9,
                    "verse": "Dili tungod sa mga buhat, aron walay bisan kinsa nga mangandak."
                },
                "10": {
                    "verse_nr": 10,
                    "verse": "Kay mga binuhat kita niya, nga gibuhat kita diha kang Cristo Jesus alang sa mga buhat nga maayo, nga gitagana sa Dios, aron managgawi kita diha kanila."
                },
                "11": {
                    "verse_nr": 11,
                    "verse": "Tungod niini, hinumdumi ninyo, nga kaniadto kamo, nga mga Gentil sa unod, ug ginganlan kamo nga mga walay-circuncicion niadtong ginganlan nga circuncicion diha sa unod nga gibuhat sa mga kamot:"
                },
                "12": {
                    "verse_nr": 12,
                    "verse": "Nga niadtong panahona kamo nanghimulag gikan kang Cristo, nahilayo kamo sa katilingban sa Israel, ug mga dumuloong sa mga tugon sa saad, nga kamo mga walay paglaum ug mga walay Dios dinhi sa kalibutan."
                },
                "13": {
                    "verse_nr": 13,
                    "verse": "Apan karon, kang Cristo Jesus kamo nga kaniadto nanghilayo, gipahiduol kamo tungod sa dugo ni Cristo;"
                },
                "14": {
                    "verse_nr": 14,
                    "verse": "Kay siya mao ang atong pakigdait, nga naghimo ug usa sa duruha, nga maoy nagguba sa bungbung nga nakapabulag,"
                },
                "15": {
                    "verse_nr": 15,
                    "verse": "Sa gipaila niya pinaagi sa iyang unod ang panagkaaway, bisan ang Balaod sa mga Kasugoan nga nagsakup sa mga tulomanon; aron gikan sa duruha mahimo niya diha sa iyang kaugalingon ang usa ka bag-ong tawo, sa ingon niini nagabuhat siya sa pakigdait;"
                },
                "16": {
                    "verse_nr": 16,
                    "verse": "Ug aron makapasig-uli ngadto sa Dios kanila nga duruha diha sa usa ka lawas pinaagi sa cruz, sa napatay niya ang panagkaaway pinaagi niini."
                },
                "17": {
                    "verse_nr": 17,
                    "verse": "Ug sa nakaanhi siya, nagwali siya sa pakigdait kaninyo nga atua sa halayo, ug pakigdait kanila nga ania sa haduol:"
                },
                "18": {
                    "verse_nr": 18,
                    "verse": "Kay pinaagi kaniya ang usa ug usa kanato may pultahan diha sa usa ka Espiritu ngadto sa Amahan."
                },
                "19": {
                    "verse_nr": 19,
                    "verse": "Busa dili na kamo mga dumuloong ug mga umalagi, kondili mga tagilungsod kamo uban sa mga balaan ug sa panimalay sa Dios,"
                },
                "20": {
                    "verse_nr": 20,
                    "verse": "Sa mga tinukod kamo sa ibabaw sa patukoranan sa mga apostoles ug sa mga manalagna, nga si Jesucristo gayud mao ang pangulo nga bato sa pamag-ang,"
                },
                "21": {
                    "verse_nr": 21,
                    "verse": "Nga kaniya ang tagsatagsa nga tinukod, gipahaum aron mabalay nga magatubo sa pagkausa ka templo nga balaan diha sa Ginoo;"
                },
                "22": {
                    "verse_nr": 22,
                    "verse": "Nga kaniya, kamo usab ginatukod sa tingub sa pagkausa ka puloy-anan sa Dios nga anaa sa Espiritu."
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Tungod niini ako si Pablo, nga binilanggo ni Cristo Jesus tungod kaninyo nga mga Gentil;"
                },
                "2": {
                    "verse_nr": 2,
                    "verse": "Kong sa pagkamatuod hingdunggan ninyo ang hugna nianang gracia sa Dios nga gihatag kanako alang kaninyo;"
                },
                "3": {
                    "verse_nr": 3,
                    "verse": "Nga pinaagi sa bugna gipaila kanako ang tinago, ingon sa akong gisulat kaniadto sa hamubo lamang,"
                },
                "4": {
                    "verse_nr": 4,
                    "verse": "Nga kong inyong basahon kadto, arang ninyo matugkad ang akong pag-sabut sa tinago ni Cristo,"
                },
                "5": {
                    "verse_nr": 5,
                    "verse": "Nga sa lain nga mga kaliwatan wala igapaila kanila nga mga anak sa mga tawo, sama niini karon nga ginabugna niya sa iyang mga balaan nga apostoles ug mga manalagna pinaagi sa Espiritu;"
                },
                "6": {
                    "verse_nr": 6,
                    "verse": "Nga ang mga Gentil mga masigkamanununod ug mga masigkakauban sa mao nga lawas, ug mga masigkaumalambit sa saad diha kang Cristo Jesus pinaagi sa Maayong Balita,"
                },
                "7": {
                    "verse_nr": 7,
                    "verse": "Nga tungod niana, ako nahimong ministro sumala sa hiyas niadtong gracia sa Dios, nga gihatag kanako sumala sa buhat sa iyang gahum."
                },
                "8": {
                    "verse_nr": 8,
                    "verse": "Kanako, nga labing ubos sa labing ubos sa tanang mga balaan, gihatag kini nga gracia, sa pagwali ngadto sa mga Gentil sa dili-matugkad nga mga pagkadato ni Cristo;"
                },
                "9": {
                    "verse_nr": 9,
                    "verse": "Ug sa paghimo nga ang tanang mga tawo makakita, kong unsa ang hugna sa tinago nga sukad sa mga katuigan natago diha sa Dios nga nagbuhat sa tanang mga butang pinaagi kang Jesucristo;"
                },
                "10": {
                    "verse_nr": 10,
                    "verse": "Sa tuyo nga karon ikapaila alang sa mga punoan, ug sa kagamhanan diha sa mga langitnon nga dapit, pinaagi sa iglesia, ang nagakalainlain nga kinaadman sa Dios;"
                },
                "11": {
                    "verse_nr": 11,
                    "verse": "Sumala sa walay-katapusang tuyo, nga iyang gibuhat diha kang Cristo Jesus nga atong Ginoo:"
                },
                "12": {
                    "verse_nr": 12,
                    "verse": "Nga kaniya may kaisug kita ug may pultahan niini nga pagsalig pinaagi sa atong pagtoo diha kaniya."
                },
                "13": {
                    "verse_nr": 13,
                    "verse": "Busa, ginapangayo ko kaninyo, nga dili kamo magmaluya tungod sa akong mga kasakit alang kaninyo, nga mao sila ang inyong himaya."
                },
                "14": {
                    "verse_nr": 14,
                    "verse": "Tungod niining hinungdan, ang akong mga tuhod ginaluhod ko sa Amahan."
                },
                "15": {
                    "verse_nr": 15,
                    "verse": "Nga gikan kaniya ginganlan ang tagsatagsa ka banay sa langit ug sa yuta,"
                },
                "16": {
                    "verse_nr": 16,
                    "verse": "Nga unta itugot niya kaninyo, sumala sa mga pagkadato sa iyang himaya, aron palig-onon kamo uban ang gahum pinaagi sa iyang Espiritu diha sa tawo nga sa sulod;"
                },
                "17": {
                    "verse_nr": 17,
                    "verse": "Aron si Cristo, pinaagi sa pagtoo, magpuyo diha sa inyong mga kasingkasing, aron nga kamo, sa gipagamut ug gipaugmad diha sa gugma,"
                },
                "18": {
                    "verse_nr": 18,
                    "verse": "Mangalig-on kamo sa pagsabut uban sa tanang mga balaan, sa kasang-karon, ug sa gitas-on, ug sa kahabugon, ug sa kahaladmon,"
                },
                "19": {
                    "verse_nr": 19,
                    "verse": "Ug sa pagkasayud sa gugma ni Cristo, nga nagalabaw sa tanang pag-ila, aron mapuno kamo sa tanang kahupnganan sa Dios."
                },
                "20": {
                    "verse_nr": 20,
                    "verse": "Karon alang kaniya nga arang makahimo ug labaw gayud sa labing madagayaon nga labaw sa tanan nga atong gipangayo kun gihunahuna, sumala sa gahum nga nagabuhat sa sulod nato,"
                },
                "21": {
                    "verse_nr": 21,
                    "verse": "Kaniya ang himaya diha sa iglesia, ug diha kang Cristo Jesus, alang sa tanan nga mga kaliwatan ngadto sa mga katuigan nga walay katapusan. Amen."
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Tungod niini, ako nga binilanggo diha sa Ginoo, nagapangamuyo kaninyo, nga managgawi kamo sa takus gayud sa pagtawag diin kamo ginatawag:"
                },
                "2": {
                    "verse_nr": 2,
                    "verse": "Nga may bug-os nga pagpaubos, ug kaaghop uban ang pagkamapailubon, mag-inantusay ang usa ug usa diha sa gugma;"
                },
                "3": {
                    "verse_nr": 3,
                    "verse": "Nga managtinguha sa pagbantay sa paghiusa sa Espiritu diha sa gapus sa pakigdait."
                },
                "4": {
                    "verse_nr": 4,
                    "verse": "May usa ka lawas, ug usa ka Espiritu ingon man usab nga ginapanawag kamo sa usa usab ka paglaum sa pagtawag kaninyo;"
                },
                "5": {
                    "verse_nr": 5,
                    "verse": "Usa ka Ginoo, usa ka pagtoo, usa ka pagbautismo,"
                },
                "6": {
                    "verse_nr": 6,
                    "verse": "Usa ka Dios ug Amahan sa tanan, siya nga anaa sa ibabaw sa tanan, ug anaa sa tanan, ug sa sulod sa tanan."
                },
                "7": {
                    "verse_nr": 7,
                    "verse": "Apan ang tagsatagsa kanato gihatagan sa gracia ingon sa taksanan sa hiyas ni Cristo."
                },
                "8": {
                    "verse_nr": 8,
                    "verse": "Tungod niana siya nagaingon: Sa pagsaka niya sa kahitas-an, gidala niya ang pagkabihag nga binihag, ug mihatag ug mga hiyas sa mga tawo."
                },
                "9": {
                    "verse_nr": 9,
                    "verse": "(Ug kini siya misaka, unsa bay kahulogan, kondili nga mikanaug usab ngadto sa mga bahin nga labing halalum sa yuta?"
                },
                "10": {
                    "verse_nr": 10,
                    "verse": "Ang mikanaug mao usab ang misaka sa kahitas-an nga labaw sa tanang mga langit, aron mapuno niya ang tanang mga butang)."
                },
                "11": {
                    "verse_nr": 11,
                    "verse": "Ug gihatag niya ang uban aron mahimo nga mga apostoles; ug ang uban, mga manalagna; ug ang uban, mga evangelista; ug ang uban, mga pastor ug mga magtutudlo,"
                },
                "12": {
                    "verse_nr": 12,
                    "verse": "Alang sa paghingpit sa mga balaan, alang sa buhat sa ministerio, alang sa paglig-on sa lawas ni Cristo."
                },
                "13": {
                    "verse_nr": 13,
                    "verse": "Hangtud nga makadangat kitang tanan sa paghiusa sa pagtoo, ug sa pag-ila sa Anak sa Dios, ngadto sa pagkahamtong nga tawo, ngadto sa sukdanan sa gitas-on sa kahupnganan ni Cristo;"
                },
                "14": {
                    "verse_nr": 14,
                    "verse": "Aron kita dili managpabilin nga mga bata nga ginalinolino ug ginapalid sa tanan nga hangin sa pagtolon-an, sa lipat-lipat sa mga tawo, sa bitik ingon sa mga lalang sa kasaypanan;"
                },
                "15": {
                    "verse_nr": 15,
                    "verse": "Kondili managsulti kita sa kamatuoran uban ang gugma, managtubo kita sa tanang mga butang ngadto kaniya, nga mao ang ulo, si Cristo;"
                },
                "16": {
                    "verse_nr": 16,
                    "verse": "Nga gikan kaniya ang tibook nga lawas nabalay ug natibook, pinaagi niadtong lutahan nga nagapalig-on, sumala sa pagbuhat sumala sa hiarangan sa tagsatagsa ka bahin, nga nagapatubo sa lawas aron sa pagtukod sa iyang kaugalingon diha sa gugma."
                },
                "17": {
                    "verse_nr": 17,
                    "verse": "Busa, ginaingon ko kini, ug ginapamatud-an ko diha sa Ginoo, nga dili na kamo managgawi ingon sa paggawi sa mga Gentil, sa pagkawalay pulos usab sa ilang hunahuna,"
                },
                "18": {
                    "verse_nr": 18,
                    "verse": "Nga gingitngitan ang ilang pagsabut, nga nahamulag sa kinabuhi sa Dios, pinaagi sa kaburong nga anaa kanila, tungod sa pagpatig-a sa ilang kasingkasing;"
                },
                "19": {
                    "verse_nr": 19,
                    "verse": "Nga sa nawad-an sa pagbati, gitugyan nila ang ilang kaugalingon ngadto sa pagpatuyang, sa pagbuhat sa tanang kahugaw nga inubanan sa kahikaw."
                },
                "20": {
                    "verse_nr": 20,
                    "verse": "Apan si Cristo wala ninyo hingkat-oni sa ingon niana;"
                },
                "21": {
                    "verse_nr": 21,
                    "verse": "Kong matuod man nga hingdunggan ninyo siya, ug diha kaniya gitudloan kamo, ingon nga ang kamatuoran anaa kang Jesus:"
                },
                "22": {
                    "verse_nr": 22,
                    "verse": "Nga, mahatungod sa inyong daang paggawi sa kinabuhi, managhubo kamo sa daan nga tawo, nga maoy nakadunot kaninyo sumala sa mga kailibgon nga malimbongon;"
                },
                "23": {
                    "verse_nr": 23,
                    "verse": "Ug aron pagabag-ohon kamo diha sa espiritu sa inyong salabutan;"
                },
                "24": {
                    "verse_nr": 24,
                    "verse": "Ug isul-ob ninyo ang bag-o nga tawo, nga sa pagkasama sa Dios gibuhat diha sa pagkamatarung ug pagkabalaan sa kamatuoran."
                },
                "25": {
                    "verse_nr": 25,
                    "verse": "Tungod niini, sa nahuboan kamo sa bakak, managsulti kamo sa kamatuoran ang tagsatagsa sa iyang isigkatawo; kay mga bahin kita sa usa ug usa."
                },
                "26": {
                    "verse_nr": 26,
                    "verse": "Managpanuyo kamo, ug ayaw kamo pagpakasala: dili unta matunoran sa adlaw ang inyong kasuko;"
                },
                "27": {
                    "verse_nr": 27,
                    "verse": "Dili ninyo paghatagan ug lugar ang yawa."
                },
                "28": {
                    "verse_nr": 28,
                    "verse": "Ang kawatan, ayaw na pagpaka-wata: kondili hinonoa magsingkamot siya, nga magbuhat uban ang iyang mga kamot sa butang nga maayo, aron may ikahatag siya niadtong may kinahanglan."
                },
                "29": {
                    "verse_nr": 29,
                    "verse": "Ayaw pagpagulaa ang bisan unsa nga pulong nga malaw-ay gikan sa inyong baba; kondili ang maayo nga kinahanglanon sa pagpalig-on, aron kini makahatag ug kaayohan sa mga nagapatalinghug."
                },
                "30": {
                    "verse_nr": 30,
                    "verse": "Ug ayaw ninyo pagpasub-a ang Espiritu Santo sa Dios; nga diha kaniya gipatikan kamo alang sa adlaw sa pagtubos."
                },
                "31": {
                    "verse_nr": 31,
                    "verse": "Ipahilayo kaninyo ang tanan nga kapaitan, ug kasuko ug kaligutgut, ug mga sininggitay, ug pagpanunglo, uban ang tanan nga pagkamadinauton,"
                },
                "32": {
                    "verse_nr": 32,
                    "verse": "Ug magmalolot kamo ang usa ug usa, mga malomo ug kasingkasing, nga magpinasayloay kamo ang usa ug usa, ingon man usab nga gipasaylo kamo sa Dios nga diha kang Cristo."
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Busa, manig-ingon kamo sa Dios, sama sa mga anak nga hinigugma."
                },
                "2": {
                    "verse_nr": 2,
                    "verse": "Ug managgawi kamo sa gugma ingon man usab nga si Cristo nahigugma kaninyo, ug gitugyan niya ang iyang kaugalingon alang kanato, nga hatag ug halad ngadto sa Dios alang sa pahumot nga maamyon."
                },
                "3": {
                    "verse_nr": 3,
                    "verse": "Apan ang pagpakighilawas ug ang tanang kahugaw, kun kaibug, ayaw gayud ninyo paghisguti sanglit kana dili angay sa mga nangahimong balaan:"
                },
                "4": {
                    "verse_nr": 4,
                    "verse": "Bisan ang kalaw-ayan, bisan ang pagsulti nga binuang, bisan ang katistis, nga dili angay; kondili hinonoa himoa ninyo ang mga pagpasalamat."
                },
                "5": {
                    "verse_nr": 5,
                    "verse": "Kay sa tinuod gayud hingbaloan ninyo kini, nga bisan kinsa nga makihi-lawason, kun mahugaw, kun tawong mahikaw nga mao ang magsisimba sa mga dios-dios, siya walay panulondon sa gingharian ni Cristo ug sa Dios."
                },
                "6": {
                    "verse_nr": 6,
                    "verse": "Ayaw kamo palimbong pinaagi sa mga pulong nga walay pulos, kay tungod niining mga butanga nagaabut ang kaligutgut sa Dios sa ibabaw sa mga anak sa pagkadili-masinugtanon."
                },
                "7": {
                    "verse_nr": 7,
                    "verse": "Busa, dili kamo magmaambiton kanila."
                },
                "8": {
                    "verse_nr": 8,
                    "verse": "Kay kaniadto mga kangitngit kamo; apan karon kamo mao ang kahayag diha sa Ginoo; managlakat kamo ingon nga mga anak sa kahayag."
                },
                "9": {
                    "verse_nr": 9,
                    "verse": "(Kay ang bunga sa kahayag anaa sa tibook nga kaayo ug sa pagkamatarung ug sa kamatuoran),"
                },
                "10": {
                    "verse_nr": 10,
                    "verse": "Nga pagapakaayohon ninyo ang kahamut-an sa Ginoo."
                },
                "11": {
                    "verse_nr": 11,
                    "verse": "Ug dili kamo mag-ambit sa mga walay bunga nga mga buhat sa kangitngit; kondili hinonoa pagabadlongon ninyo sila."
                },
                "12": {
                    "verse_nr": 12,
                    "verse": "Kay maka-uulaw bisan lamang ang paghisgut sa mga butang nga gibuhat nila sa tago."
                },
                "13": {
                    "verse_nr": 13,
                    "verse": "Apan ang tanang mga butang kong pagabadlongon, gipasundayag sa kahayag; kay ang tanan nga gipasundayag, mao ang kahayag,"
                },
                "14": {
                    "verse_nr": 14,
                    "verse": "Tungod niini, siya nagaingon: Pagmata, ikaw nga nagakatulog, ug bumangon ka gikan sa mga minatay, ug si Cristo magahayag kanimo."
                },
                "15": {
                    "verse_nr": 15,
                    "verse": "Busa, matngoni ninyo ang inyong paggawi nga dili ingon sa mga dili maalamon, kondili sama sa mga maalamon."
                },
                "16": {
                    "verse_nr": 16,
                    "verse": "Nga pahimuslan ang higayon, kay ang mga adlaw dautan."
                },
                "17": {
                    "verse_nr": 17,
                    "verse": "Busa, dili kamo magpakabuang, kondili sabton ninyo kong unsa ang kabubut-on sa Ginoo."
                },
                "18": {
                    "verse_nr": 18,
                    "verse": "Ug dili kamo maghuboghubog sa vino kay diha niana adunay kangil-ad; kondili himoa nga mapuno kamo sa Espiritu;"
                },
                "19": {
                    "verse_nr": 19,
                    "verse": "Nga magsinultihay kamo nga may mga salmo ug mga awit, ug mga alawiton nga espirituhanon, nga magaawit ug magaambahan nga dinuyogan sa inyong kasingkasing ngadto sa Ginoo;"
                },
                "20": {
                    "verse_nr": 20,
                    "verse": "Nga magahatag ug mga pagpasalamat sa kanunay tungod sa tanang mga butang, sa ngalan sa atong Ginoong Jesucristo ngadto sa Dios bisan sa Amahan;"
                },
                "21": {
                    "verse_nr": 21,
                    "verse": "Magpinasakupay kamo ang usa ug usa diha sa kahadlok kang Cristo:"
                },
                "22": {
                    "verse_nr": 22,
                    "verse": "Mga asawa, managpasakup kamo, sa inyong mga kaugalingong bana, ingon nga sa Ginoo."
                },
                "23": {
                    "verse_nr": 23,
                    "verse": "Kay ang bana mao ang ulo sa asawa, maingon man nga si Cristo usab mao ang ulo sa iglesia, sanglit siya mao ang Manluluwas sa lawas."
                },
                "24": {
                    "verse_nr": 24,
                    "verse": "Apan maingon nga ang iglesia nahasakup kang Cristo, maingon man usab ang mga asawa magpasakup sa ilang mga bana diha sa tanang butang."
                },
                "25": {
                    "verse_nr": 25,
                    "verse": "Mga bana, higugmaon ninyo ang inyong mga asawa, maingon man nga si Cristo usab nahigugma sa iglesia, ug gitugyan niya ang iyang kaugalingon alang kaniya,"
                },
                "26": {
                    "verse_nr": 26,
                    "verse": "Aron kini balaanon niya sa ginahinloan niya pinaagi sa paghugas sa tubig uban sa pulong,"
                },
                "27": {
                    "verse_nr": 27,
                    "verse": "Aron itugyan niya ngadto sa iyang kaugalingon ang iglesia nga mahimayaon, nga walay buling, bisan kunot, bisan unsang butanga nga sama niini, kondili nga siya magmaputli ug walay ikasaway."
                },
                "28": {
                    "verse_nr": 28,
                    "verse": "Ingon niini usab, ang mga bana kinahanglan nga mahigugma sa ilang kaugalingong mga asawa, ingon sa ilang kaugalingong mga lawas. Ang nahigugma sa iyang asawa, nahigugma sa iyang kaugalingon."
                },
                "29": {
                    "verse_nr": 29,
                    "verse": "Kay wala gayud ing tawo nga nagdumot sa iyang kaugalingon nga unod, kondili nagaalima kaniya ug nagapalangga kaniya, ingon man usab kini gibuhat ni Cristo sa iglesia."
                },
                "30": {
                    "verse_nr": 30,
                    "verse": "Kay mga bahin kita sa iyang lawas."
                },
                "31": {
                    "verse_nr": 31,
                    "verse": "Tungod niini nga hinungdan, pagabiyaan sa usa ka tawo ang iyang amahan ug ang iyang inahan, ug makig-hiusa sa iyang asawa, ug silang duha mahimong usa ka unod."
                },
                "32": {
                    "verse_nr": 32,
                    "verse": "Kini nga tinago daku, apan nagasulti ako mahatungod kang Cristo ug sa iglesia."
                },
                "33": {
                    "verse_nr": 33,
                    "verse": "Labut pa ang tagsatagsa usab kaninyo, sa kinaugalingon maghigugma gayud sa iyang asawa, ingon sa iyang kaugalingon: ug ang asawa magtahod sa bana."
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Mga anak, managtuman kamo sa inyong mga ginikanan diha sa Ginoo; kay kini matarung man."
                },
                "2": {
                    "verse_nr": 2,
                    "verse": "Tumahod ka sa imong amahan ug inahan (nga inao ang nahauna nga sugo nga adunay saad);"
                },
                "3": {
                    "verse_nr": 3,
                    "verse": "Aron kanimo may kaayo, ug maka-puyo ka sa hataas nga panahon sa yuta."
                },
                "4": {
                    "verse_nr": 4,
                    "verse": "Ug kamo, mga amahan, dili ninyo paghagiton sa kasuko ang inyong mga anak; kondili agaka sila sa castigo ug sa pagtambag sa Ginoo."
                },
                "5": {
                    "verse_nr": 5,
                    "verse": "Mga ulipon, managtuman kamo sa inyong mga agalon nga sumala sa unod, uban ang kahadlok ug pagkurog, sa kaulay sa inyong kasingkasing ingon nga kang Cristo."
                },
                "6": {
                    "verse_nr": 6,
                    "verse": "Dili mag-alagad pinaagi sa mga mata, ingon sa mga magpapahamuot sa mga tawo, kondili ingon nga mga ulipon ni Cristo, nga nagabuhat sa kabubut-on sa Dios sa kinasingkasing."
                },
                "7": {
                    "verse_nr": 7,
                    "verse": "Nga mag-alagad sa maayong kabubut-on ingon nga sa Ginoo, ug dili nga sa mga tawo;"
                },
                "8": {
                    "verse_nr": 8,
                    "verse": "Sa hingbaloan nga ang tanan nga maayong butang nga buhaton sa tagsatagsa, mao usab ang pagadawaton niya gikan sa Ginoo, bisan siya ulipon kun tawo nga may kagawasan."
                },
                "9": {
                    "verse_nr": 9,
                    "verse": "Ug kamo, mga agalon, buhata ninyo ang maong mga butang kanila, nga biyaan ninyo ang paghulga; sa hingbaloan nga ang ilang Ginoo ug ang inyo usab anaa sa langit, ug siya walay pinalabi sa mga tawo."
                },
                "10": {
                    "verse_nr": 10,
                    "verse": "Sa katapusan, mga igsoon ko, magmalig-on kamo diha sa Ginoo, ug sa gahum sa iyang kusog."
                },
                "11": {
                    "verse_nr": 11,
                    "verse": "Managsul-ob kamo sa bug-os nga hinagiban sa Dios, aron kamo maka-asdang batok sa mga paglimbong sa yawa."
                },
                "12": {
                    "verse_nr": 12,
                    "verse": "Kay ang atong pagdumog dili batok sa dugo ug sa unod, kondili batok sa mga punoan, batok sa mga pagbulot-an, batok sa mga magbubuot sa kalibutan niini nga mga kangitngit, batok sa mga gamhanan nga espirituhanon sa kadautan diha sa mga langitnon."
                },
                "13": {
                    "verse_nr": 13,
                    "verse": "Tungod niini, kuhaon ninyo ang bug-os nga hinagiban sa Dios, aron kamo makasukol sulod sa adlaw nga dautan, ug kamo, sa mabuhat ang tanan, makatindog kamo."
                },
                "14": {
                    "verse_nr": 14,
                    "verse": "Busa manindog kamo, nga binak-san ang inyong mga hawak sa kamatuoran, ug sinul-oban sa kotamaya sa pagkamatarung,"
                },
                "15": {
                    "verse_nr": 15,
                    "verse": "Ug sa nasul-oban ang inyong mga tiil sa mga pagtagana sa Maayong Balita sa pakigdait:"
                },
                "16": {
                    "verse_nr": 16,
                    "verse": "Dugang sa tanan, sa nakakuha sa kalasag sa pagtoo, nga sa makabaton kamo niini, arang ninyo mapalong ang tanan nga mga udyong nga kalayo sa dautan."
                },
                "17": {
                    "verse_nr": 17,
                    "verse": "Ug dawata ninyo ang salokot sa kaluwasan, ug ang espada sa Espiritu, nga mao ang pulong sa Dios;"
                },
                "18": {
                    "verse_nr": 18,
                    "verse": "Uban ang bug-os nga pag-ampo ug pagpangamuyo sa tanang panahon diha sa Espiritu, ug managtukaw sa bug-os nga pagpadayon ug pagpakilooy alang sa tanang mga balaan,"
                },
                "19": {
                    "verse_nr": 19,
                    "verse": "Ug alang kanako, aron ikahatag kanako ang paglitok pinaagi sa pagbuka sa akong baba, sa pagpaila nga walay kahadlok sa tinago sa Maayong Balita;"
                },
                "20": {
                    "verse_nr": 20,
                    "verse": "Nga tungod niini, ako mao ang sinugo sa Ginoo, nga ginapus sa mga talikala, aron ako makasulti nga walay kahadlok, ingon sa kinahanglan kong isulti."
                },
                "21": {
                    "verse_nr": 21,
                    "verse": "Apan, aron manghibalo usab kamo sa akong kahimtang kong unsa ang pagpaagi ko, igapahibalo kaninyo ang tanang mga butang ni Tychico, hinigugma nga igsoon ug matinumanon nga ministro sa Ginoo:"
                },
                "22": {
                    "verse_nr": 22,
                    "verse": "Nga gisugo ko kaninyo niini usab nga tuyo, aron mahibaloan ninyo ang among kahimtang ug aron maglipay siya sa inyong mga kasingkasing."
                },
                "23": {
                    "verse_nr": 23,
                    "verse": "Ang pakigdait alang sa mga igsoon, ug ang gugma nga inubanan sa pagtoo, gikan sa Dios nga Amahan, ug sa Ginoong Jesucristo."
                },
                "24": {
                    "verse_nr": 24,
                    "verse": "Ang gracia anaa sa tanan nga mga nahigugma sa atong Ginoong Jesucristo, uban ang gugma nga walay pagkadunot."
                }
            }
        }
    }
}