{
    "version": "cebuano",
    "book_name": "1 John",
    "book_nr": "62",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Ang kaniadto sukad sa sinugdan, ang among hingdunggan, ang among hingkit-an sa among mga mata, ang among nasud-ong, ug nahikap sa among mga kamot, nahatungod sa Pulong sa kinabuhi,"
                },
                "2": {
                    "verse_nr": 2,
                    "verse": "(Kay ang kinabuhi napadayag, ug nakita namo, ug ginapamatud-an namo, ug ginamantala namo kaninyo ang kinabuhi nga walay katapusan, nga didto kauban sa Amahan, ug ginapadayag kanamo):"
                },
                "3": {
                    "verse_nr": 3,
                    "verse": "Ang among hingkit-an ug hingdunggan, ginamantala namo kaninyo, aron kamo usab may pagkaambit uban kanamo, ug ang atong pagkaambit usab uban sa Amahan ug sa iyang Anak nga si Jesucristo."
                },
                "4": {
                    "verse_nr": 4,
                    "verse": "Ug kining mga butanga ginasulat namo kaninyo, aron mamahingpit ang among kalipay."
                },
                "5": {
                    "verse_nr": 5,
                    "verse": "Ug kini mao ang balita, nga hingdunggan namo gikan kaniya ug ginamantala namo kaninyo: nga ang Dios mao ang kahayag, ug kaniya wala gayud ing kangitngit."
                },
                "6": {
                    "verse_nr": 6,
                    "verse": "Kong umingon kita, nga may kaambitan kita uban kaniya ug nagalakaw kita diha sa kangitngit, nagabakak kita, ug wala kita magabuhat sa kamatuoran."
                },
                "7": {
                    "verse_nr": 7,
                    "verse": "Apan kong magalakaw kita diha sa kahayag, maingon nga siya anaa sa kahayag, may kaambitan kita sa usa ug usa, ug ang dugo ni Jesucristo nga iyang Anak, nagahinlo kanato gikan sa tanang sala."
                },
                "8": {
                    "verse_nr": 8,
                    "verse": "Kong umingon kita nga kita walay sala, gilimbongan nato ang atong kaugalingon, ug walay kamatuoran dinhi kanato."
                },
                "9": {
                    "verse_nr": 9,
                    "verse": "Kong igasugid nato ang atong mga sala, matinumanon ug matarung siya, aron pasayloon kita niya sa atong mga sala, ug pagahinloan kita niya gikan sa tanang kadautan."
                },
                "10": {
                    "verse_nr": 10,
                    "verse": "Kong moingon kita, nga wala kita makasala, siya gibuhat nato nga bakakon, ug ang iyang pulong wala dinhi kanato."
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Mga anak ko, nagasulat ako kaninyo niining mga butanga aron dili kamo managpakasala. Apan kong may uban nga makasala, may Manlalaban kita uban sa Amahan, si Jesucristo nga matarung."
                },
                "2": {
                    "verse_nr": 2,
                    "verse": "Ug siya mao ang halad sa pagpasig-uli tungod sa atong mga sala, ug dili lamang tungod sa ato, kondili usab tungod sa iya sa tibook nga kalibutan."
                },
                "3": {
                    "verse_nr": 3,
                    "verse": "Ug niini nahibalo kita nga atong giila siya, kong ang iyang mga sugo atong bantayan."
                },
                "4": {
                    "verse_nr": 4,
                    "verse": "Ang nagapamulong: Ako nakaila kaniya, ug wala magabantay sa iyang mga sugo, kini siya bakakon, ug ang kamatuoran wala kaniya."
                },
                "5": {
                    "verse_nr": 5,
                    "verse": "Apan ang nagabantay sa iyang pulong, diha kaniya ang gugma sa Dios, ginahingpit sa pagkamatuod gayud. Tungod niini mahibaloan nato, nga kita anaa kaniya:"
                },
                "6": {
                    "verse_nr": 6,
                    "verse": "Ang nagapamulong nga siya anaa kaniya, kinahanglan magalakaw usab ingon sa paglakaw niya."
                },
                "7": {
                    "verse_nr": 7,
                    "verse": "Mga hinigugma, wala ako magsulat kaninyo ug usa ka bag-ong sugo, kondili ang usa ka sugo nga daan, nga anaa kaninyo sukad sa sinugdan. Ang sugo nga daan mao ang pulong nga hingdunggan ninyo."
                },
                "8": {
                    "verse_nr": 8,
                    "verse": "Nagasulat ako pag-usab kaninyo sa usa ka sugo nga bag-o, nga matuod diha kaniya ug diha kaninyo; kay ang kangitngit nagaagi, ug ang matuod nga kahayag nagadan-ag na."
                },
                "9": {
                    "verse_nr": 9,
                    "verse": "Ang nagaingon nga anaa siya sa kahayag, ug nagadumot sa iyang igsoon, kini siya anaa pa gihapon sa kangitngit."
                },
                "10": {
                    "verse_nr": 10,
                    "verse": "Ang nahagugma sa iyang igsoon, anaa siya sa kahayag, ug walay kahigayonan sa pagkapangdol diha kaniya."
                },
                "11": {
                    "verse_nr": 11,
                    "verse": "Apan ang nagadumot sa iyang igsoon anaa sa kangitngit, ug nagalakaw sa kangitngit, ug wala manghibalo kong asa siya paingon; tungod kay ang kangitngit nagbuta sa iyang mga mata."
                },
                "12": {
                    "verse_nr": 12,
                    "verse": "Nagasulat ako kaninyo, mga anak, kay ang inyong mga sala gipasaylo pinaagi sa iyang ngalan."
                },
                "13": {
                    "verse_nr": 13,
                    "verse": "Nagasulat ako kaninyo, mga amahan, kay nakaila kamo kaniya nga gikan sa sinugdan. Nagasulat ako kaninyo, mga batan-ong lalake, kay gidaug ninyo ang dautan. Nakasulat ako kaninyo, mga anak, kay naila ninyo ang Amahan."
                },
                "14": {
                    "verse_nr": 14,
                    "verse": "Nakasulat ako kaninyo, mga amahan, kay nakaila kamo kaniya nga gikan sa sinugdan. Nakasulat ako kaninyo, mga batan-ong lalake, kay mga malig-on kamo, ug ang pulong sa Dios nagapuyo kaninyo, ug gidaug ninyo ang dautan."
                },
                "15": {
                    "verse_nr": 15,
                    "verse": "Dili ninyo higugmaon ang kalibutan, bisan ang mga butang nga anaa sa kalibutan. Kong ang uban mahigugma sa kalibutan, ang gugma sa amahan wala kaniya."
                },
                "16": {
                    "verse_nr": 16,
                    "verse": "Kay ang tanan nga anaa sa kalibutan: ang mga kailibgon sa unod, ug ang mga kailibgon sa mga mata, ug ang pangandak sa kinabuhi, dili iya sa Amahan, kondili iya sa kalibutan."
                },
                "17": {
                    "verse_nr": 17,
                    "verse": "Ug ang kalibutan nagaagi, ug ang mga kailibgon niini, apan ang nagabuhat sa kabubut-on sa Dios, nagapadayon sa walay katapusan."
                },
                "18": {
                    "verse_nr": 18,
                    "verse": "Mga anak, mao na ang katapusan nga takna, ug ingon nga inyong hingdunggan nga moabut ang anticristo, bisan ngani karon nangabut ang daghanan nga mga anticristo; tungod niana mahibaloan nato, nga mao na kini ang katapusang takna."
                },
                "19": {
                    "verse_nr": 19,
                    "verse": "Namahawa sila kanato, apan sila dili ato; kay kong sila ato pa, nanagpadayon unta sila uban kanato; apan mibulag sila, aron mapadayag nga silang tanan dili mga ato."
                },
                "20": {
                    "verse_nr": 20,
                    "verse": "Ug kamo nakadawat sa dihog gikan Niadtong Balaan, ug hingbaloan ninyo ang tanan nga mga butang."
                },
                "21": {
                    "verse_nr": 21,
                    "verse": "Nagasulat ako kaninyo, dili kay wala ninyo hisayri ang kamatuoran, kondili kay hingbaloan ninyo; ug nga walay bisan unsa nga bakak nga iya sa kamatuoran."
                },
                "22": {
                    "verse_nr": 22,
                    "verse": "Kinsa ba ang bakakon, kondili ang nagalimod nga si Jesus mao ang Cristo? Kini mao ang anticristo, kadtong nagalimod sa Amahan ug sa Anak."
                },
                "23": {
                    "verse_nr": 23,
                    "verse": "Bisan kinsa nga nagalimod sa Anak, wala kaniya usab ang Amahan. Kadtong nagasugid sa Anak, anaa kaniya usab ang Amahan."
                },
                "24": {
                    "verse_nr": 24,
                    "verse": "Busa, alang kaninyo, ang hingdunggan ninyo sukad sa sinugdan ibilin diha kaninyo. Kong ang hingdunggan ninyo sukad sa sinugdan magapabilin diha kaninyo, kamo magapabilin usab diha sa Anak ug diha sa Amahan."
                },
                "25": {
                    "verse_nr": 25,
                    "verse": "Ug kini mao ang saad nga gisaad niya kanato, nga mao ang kinabuhi nga walay katapusan."
                },
                "26": {
                    "verse_nr": 26,
                    "verse": "Gisulat ko kaninyo kining mga butanga mahatungod sa mga nagapasalaag kaninyo."
                },
                "27": {
                    "verse_nr": 27,
                    "verse": "Ug mahitungod kaninyo ang dihog nga nadawat ninyo gikan kaniya nagapabilin diha kaninyo; ug kamo wala magkinahanglan nga bisan kinsa nga magatudlo kaninyo: apan maingon nga ang mao nga dihog nagatudlo kaninyo mahatungod sa tanang mga butang, ug mao ang matuod, ug dili bakak, ug bisan sa ingon kini nagatudlo kaninyo, managpabilin kamo kaniya."
                },
                "28": {
                    "verse_nr": 28,
                    "verse": "Busa karon, mga anak ko, managpabilin kamo diha kaniya; aron, kong igapadayag na siya, may pagsalig kita, ug dili kita maulaw sa iyang atubangan sa iyang pag-anhi."
                },
                "29": {
                    "verse_nr": 29,
                    "verse": "Kong hingbaloan ninyo nga siya matarung, hingbaloan usab ninyo nga ang tanang nagabuhat sa pagkamatarung, natawo kaniya."
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Tan-awa ninyo kong daw unsa nga gugmaha ang gihatag kanato sa Amahan nga ginganlan kita nga mga anak sa Dios, ug mao man gayud kita. Tungod niini wala makaila kanato ang kalibutan; kay kini wala makaila kaniya."
                },
                "2": {
                    "verse_nr": 2,
                    "verse": "Mga hinigugma, karon mga anak kita sa Dios, ug wala pa ikapadayag kong maunsa kita. Hingbaloan nato nga kong igapadayag na siya, mahasama kita kaniya, kay siya makita nato ingon nga mao siya."
                },
                "3": {
                    "verse_nr": 3,
                    "verse": "Ug ang tanan nga aduna niini nga paglaum diha kaniya, nagaputli sa iyang kaugalingon, maingon nga siya putli."
                },
                "4": {
                    "verse_nr": 4,
                    "verse": "Ang tanang nagabuhat sa sala, nagabuhat sa pagkamasupilon usab; kay ang sala mao ang pagkamasupilon."
                },
                "5": {
                    "verse_nr": 5,
                    "verse": "Ug hingbaloan ninyo, nga siya gipadayag sa pagkuha sa atong mga sala, ug diha kaniya wala man ing sala."
                },
                "6": {
                    "verse_nr": 6,
                    "verse": "Ang tanan nga nagapabilin diha kaniya, dili magpakasala; bisan kinsa nga nagapakasala, wala makakita kaniya ug wala makaila kaniya."
                },
                "7": {
                    "verse_nr": 7,
                    "verse": "Mga anak, ayaw kamo palimbong ni bisan kinsa. Ang nagabuhat sa pagkamatarung, matarung man bisan maingon nga siya matarung."
                },
                "8": {
                    "verse_nr": 8,
                    "verse": "Ang nagabuhat sa sala, iya sa yawa; kay ang yawa nagapakasala sukad sa sinugdan. Tungod niini nga katuyoan gipadayag ang Anak sa Dios, aron sa paglaglag sa mga buhat sa yawa."
                },
                "9": {
                    "verse_nr": 9,
                    "verse": "Bisan kinsa nga gipanganak sa Dios wala magabuhat sa sala; kay ang iyang binhi nagapabilin kaniya; ug siya dili makasala, kay gipanganak sa Dios."
                },
                "10": {
                    "verse_nr": 10,
                    "verse": "Niini ginapadayag ang mga anak sa Dios, ug ang mga anak sa yawa: bisan kinsa nga wala magabuhat sa pagkamatarung, ug siya nga wala mahigugma sa iyang igsoon, dili iya sa Dios."
                },
                "11": {
                    "verse_nr": 11,
                    "verse": "Kay kini mao ang balita nga hingdunggan ninyo sukad sa sinugdan: nga maghigugmaay kita ang usa ug usa."
                },
                "12": {
                    "verse_nr": 12,
                    "verse": "Dili sama kang Cain, nga iya siya sa dautan, ug gipatay niya ang iyang igsoon. Ug unsay hinungdan nga gipatay niya? Kay ang iyang mga buhat mga dautan, ug ang mga buhat sa iyang igsoon mga matarung."
                },
                "13": {
                    "verse_nr": 13,
                    "verse": "Mga igsoon ko, dili kamo mahibulong kong ang kalibutan nagadumot kaninyo."
                },
                "14": {
                    "verse_nr": 14,
                    "verse": "Nanghibalo kita nga miagi kita gikan sa kamatayon ngadto sa kinabuhi, kay gihigugma ta ang mga igsoon. Ang wala mahigugma sa iyang igsoon, nagapabilin sa kamatayon."
                },
                "15": {
                    "verse_nr": 15,
                    "verse": "Ang tanan nga nagadumot sa iyang igsoon, mamumuno; ug hingbaloan ninyo nga walay bisan kinsa nga mamumuno, nga may kinabuhi nga walay katapusan nga nagapabilin kaniya."
                },
                "16": {
                    "verse_nr": 16,
                    "verse": "Niini naila nato ang gugma; kay gihatag niya ang iyang kinabuhi tungod kanato; ug kinahanglan usab nga igahatag nato ang atong mga kinabuhi tungod sa mga igsoon."
                },
                "17": {
                    "verse_nr": 17,
                    "verse": "Apan kong kinsa ang may pangabuhian sa kalibutan, ug makita niya ang iyang igsoon nga anaa sa kinahanglan, ug pagalukban niya ang iyang kasingkasing, unsaon pagpabilin sa gugma sa Dios diha kaniya?"
                },
                "18": {
                    "verse_nr": 18,
                    "verse": "Mga anak ko, dili kita maghigugma sa pulong, ni sa dila, kondili sa buhat ug sa kamatuoran."
                },
                "19": {
                    "verse_nr": 19,
                    "verse": "Dinhi niini maila nato nga kita iya sa kamatuoran, ug arang ta mapalig-on ang atong kasingkasing sa atubangan niya;"
                },
                "20": {
                    "verse_nr": 20,
                    "verse": "Kay kong ang atong kasingkasing nagasaway kanato, daku pa ang Dios kay sa atong kasingkasing, ug nanghibalo sa tanang mga butang."
                },
                "21": {
                    "verse_nr": 21,
                    "verse": "Mga hinigugma, kong ang atong mga kasingkasing wala magasaway kanato, kita may pagsalig ngadto sa Dios."
                },
                "22": {
                    "verse_nr": 22,
                    "verse": "Ug pagadawaton ta gikan kaniya ang tanan nga atong gipangayo, kay gibantayan ta ang iyang mga sugo, ug gibuhat ta ang mga butang nga kahamut-an sa atubangan niya."
                },
                "23": {
                    "verse_nr": 23,
                    "verse": "Ug kini mao ang iyang sugo nga motoo kita sa ngalan sa iyang Anak nga si Jesucristo ug maghinigugmaay kita ang usa ug usa, ingon sa gisugo niya kanato."
                },
                "24": {
                    "verse_nr": 24,
                    "verse": "Ug ang nagabantay sa iyang mga sugo, nagapabilin diha kaniya, ug siya kaniya. Ug niini nahibaloan ta nga siya nagapadayon kanato, tungod sa Espiritu nga gihatag niya kanato."
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Mga hinigugma, Mili ninyo pagtohoan ang tanan nga espiritu, kondili sulayan ninyo ang mga espiritu, kong iya ba kini sa Dios. Kay daghang bakakon nga mga manalagna nga nanungha sa kalibutan."
                },
                "2": {
                    "verse_nr": 2,
                    "verse": "Niini hiilhan ninyo ang Espiritu sa Dios: Ang tanang espiritu nga nagasugid nga si Jesucristo mianhi sulod sa unod, iya sa Dios;"
                },
                "3": {
                    "verse_nr": 3,
                    "verse": "Ug ang tanang espiritu nga wala magasugid kang Jesucristo, dili iya sa Dios. Ug kini mao ang espiritu ni anticristo nga inyong hingdunggan nga moabut; ug karon ania na sa kalibutan."
                },
                "4": {
                    "verse_nr": 4,
                    "verse": "Mga anak, iya kamo sa Dios, ug kamo nakadaug kanila. Tungod kay siya nga anaa kaninyo, labi pang daku kay sa anaa sa kalibutan."
                },
                "5": {
                    "verse_nr": 5,
                    "verse": "Sila iya sa kalibutan; busa ginasulti nila ang iya sa kalibutan, ug ang kalibutan nagapatalinghug kanila."
                },
                "6": {
                    "verse_nr": 6,
                    "verse": "Kita iya sa Dios; ang nakaila sa Dios, nagapatalinghug kanato; ang dili iya sa Dios dili magapatalinghug kanato. Tungod niini maila ta ang Espiritu sa kamatuoran ug ang espiritu sa kasaypanan."
                },
                "7": {
                    "verse_nr": 7,
                    "verse": "Mga hinigugma, maghigugmaay kita ang usa ug usa; kay ang gugma iya sa Dios; ug ang tanan nga nahigugma, gipanganak sa Dios, ug nagaila sa Dios;"
                },
                "8": {
                    "verse_nr": 8,
                    "verse": "Ang walay paghigugma, wala makaila sa Dios: kay ang Dios mao ang gugma."
                },
                "9": {
                    "verse_nr": 9,
                    "verse": "Niini gipadayag ang gugma sa Dios kanato: nga gisugo sa Dios ang iyang bugtong nga Anak nganhi sa kalibutan, aron nga mangabuhi kita pinaagi kaniya."
                },
                "10": {
                    "verse_nr": 10,
                    "verse": "Niini anaa ang gugma: dili nga kita nahigugma sa Dios, kondili nga siya nahigugma kanato, ug gisugo niya ang iyang Anak nga halad sa pagpasig-uli tungod sa atong mga sala."
                },
                "11": {
                    "verse_nr": 11,
                    "verse": "Mga hinigugma, kong ang Dios nahigugma kanato, sa ingon niini, kinahangian usab kita maghigugmaay ang usa ug usa."
                },
                "12": {
                    "verse_nr": 12,
                    "verse": "Walay kinsa nga nakakita gayud sa Dios. Kong maghigugmaay kita, ang Dios magapabilin dinhi kanato, ug ang iyang gugma mamahingpit dinhi kanato."
                },
                "13": {
                    "verse_nr": 13,
                    "verse": "Niini maila nato nga kita nagapabilin diha kaniya, ug siya dinhi kanato, kay gihatagan kita niya sa iyang Espiritu."
                },
                "14": {
                    "verse_nr": 14,
                    "verse": "Ug nakita nato, ug ginapamatud-an nato nga ang Amahan nagsugo sa iyang Anak nga Manluluwas sa kalibutan."
                },
                "15": {
                    "verse_nr": 15,
                    "verse": "Bisan kinsa nga nagasugid nga si Jesus mao ang Anak sa Dios, ang Dios magapabilin kaniya, ug siya magapabilin sa Dios."
                },
                "16": {
                    "verse_nr": 16,
                    "verse": "Ug kita nakaila ug mitoo sa gugma sa Dios alang kanato. Ang Dios mao ang gugma; ug ang magapabilin sa gugma, magapabilin sa Dios, ug ang Dios magapabilin diha kaniya."
                },
                "17": {
                    "verse_nr": 17,
                    "verse": "Niini gihingpit ang gugma uban kanato, aron may pagsalig kita sa adlaw sa paghukom; kay ingon nga mao siya, mao usab kita niining kalibutana."
                },
                "18": {
                    "verse_nr": 18,
                    "verse": "Sa gugma walay kahadlok; kondili ang gugma nga hingpit nagasalikway sa kahadlok, kay ang kahadlok may castigo. Ngani ang may kahadlok, wala siya mahingpit sa gugma."
                },
                "19": {
                    "verse_nr": 19,
                    "verse": "Kita nahigugma kaniya, kay siya unang nahigugma kanato."
                },
                "20": {
                    "verse_nr": 20,
                    "verse": "Kong ang uban nagaingon: Ako nahagugma sa Dios, ug nagadumot siya sa iyang igsoon, bakakon siya: kay ang wala mahigugma sa iyang igsoon nga iyang nakita, dili makahimo sa paghigugma sa Dios nga wala niya makita."
                },
                "21": {
                    "verse_nr": 21,
                    "verse": "Ug nadawat ta kaniya kini nga sugo nga ang nahigugma sa Dios, mahigugma usab sa iyang igsoon."
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Ang tanan nga mitoo nga si Jesus mao si Cristo, gipanganak sa Dios; ug ang tanan nga nahigugma sa nanganak, nahigugma usab sa gipanganak niya."
                },
                "2": {
                    "verse_nr": 2,
                    "verse": "Niini maila nato nga nahigugma kita sa mga anak sa Dios; sa mahigugma kita sa Dios, ug ginabantayan nato ang iyang mga sugo."
                },
                "3": {
                    "verse_nr": 3,
                    "verse": "Kay mao kini ang gugma sa Dios, nga pagabantayan nato ang iyang mga sugo; ug ang iyang mga sugo dili mabug-at."
                },
                "4": {
                    "verse_nr": 4,
                    "verse": "Kay ang tanan nga gipanganak sa Dios, nakadaug sa kalibutan; ug kini mao ang pagdaug nga midaug sa kalibutan, nga mao ang atong pagtoo."
                },
                "5": {
                    "verse_nr": 5,
                    "verse": "Kay kinsa ba ang makadaug sa kalibutan, kondili ang mitoo nga si Jesus mao ang Anak sa Dios?"
                },
                "6": {
                    "verse_nr": 6,
                    "verse": "Kini mao ang mianhi tungod sa tubig ug sa dugo, nga mao si Jesucristo; dili sa tubig lamang, kondili sa tubig ug sa dugo."
                },
                "7": {
                    "verse_nr": 7,
                    "verse": "Ug ang Espiritu mao ang nagapamatuod; kay ang Espiritu mao ang kamatuoran."
                },
                "8": {
                    "verse_nr": 8,
                    "verse": "Kay totolo ang nagapamatuod: Ang Espiritu, ug ang tubig, ug ang dugo: ug kining totolo nagakauyon sa usa."
                },
                "9": {
                    "verse_nr": 9,
                    "verse": "Kong gidawat ta ang pagpamatuod sa mga tawo, ang pagpamatuod sa Dios labi pa. Kay ang pagpamatuod sa Dios, mao kini nga nagapamatuod siya nahatungod sa iyang Anak."
                },
                "10": {
                    "verse_nr": 10,
                    "verse": "Ang may pagtoo sa Anak sa Dios, may pagpamatuod diha sa iyang kaugalingon; ang wala magatoo sa Dios, nagahimo kaniya nga bakakon; kay wala siya ing pagtoo sa pagpamatuod nga gipamatuod sa Dios nahatungod sa iyang Anak."
                },
                "11": {
                    "verse_nr": 11,
                    "verse": "Ug kini mao ang pagpamatuod nga ang Dios mihatag kanato sa kinabuhi nga walay katapusan, ug kini nga kinabuhia anaa sa iyang Anak."
                },
                "12": {
                    "verse_nr": 12,
                    "verse": "Ang nagabaton sa Anak, may kinabuhi; ang wala magabaton sa Anak sa Dios, walay kinabuhi."
                },
                "13": {
                    "verse_nr": 13,
                    "verse": "Kining mga butanga gisulat ko kaninyo nga nanagpanoo sa ngalan sa Anak sa Dios, aron mahibaloan ninyo nga nakadawat kamo sa kinabuhi nga walay katapusan."
                },
                "14": {
                    "verse_nr": 14,
                    "verse": "Ug kini mao ang pagsalig nato kaniya: nga kong mangayo kita bisan unsang butanga sumala sa iyang kabubut-on, siya magapatalinghug kanato:"
                },
                "15": {
                    "verse_nr": 15,
                    "verse": "Ug kong hibaloan nato nga ginapatalinghugan niya kita sa tanan nga atong pagapangayoon kaniya, mahibaloan nato nga may ato kita sa gipangayo gikan kaniya."
                },
                "16": {
                    "verse_nr": 16,
                    "verse": "Kong ang uban nakakita sa iyang igsoon nga nakasala nga dili ngadto sa kamatayon, magaampo siya, ug pagahatagan siya sa Dios ug kinabuhi alang kanila nga nagapakasala nga dili ngadto sa kamatayon. May sala ngadto sa kamatayon; dili tungod niini ako nagaingon nga mag-ampo siya."
                },
                "17": {
                    "verse_nr": 17,
                    "verse": "Ang tanan nga dili-pagkamatarung sala man, apan may sala nga dili ngadto sa kamatayon."
                },
                "18": {
                    "verse_nr": 18,
                    "verse": "Hingbaloan nato nga bisan kinsa nga gipanganak sa Dios, dili magapakasala; apan ang gipanganak sa Dios nagamatngon siya sa iyang kaugalingon, ug ang dautan dili magatandug kaniya."
                },
                "19": {
                    "verse_nr": 19,
                    "verse": "Hingbaloan nato nga iya kita sa Dios, ug ang tibook nga kalibutan nahaluna diha sa dautan."
                },
                "20": {
                    "verse_nr": 20,
                    "verse": "Ug hingbaloan nato nga mianhi ang Anak sa Dios, ug mihatag kanato sa salabutan sa pag-ila nga kita nakaila kaniya nga matuod, ug anaa kita kaniya nga matuod, nga mao ang iyang Anak nga si Jesucristo. Kini mao man ang matuod nga Dios, ug kinabuhi nga walay katapusan."
                },
                "21": {
                    "verse_nr": 21,
                    "verse": "Mga anak, maglikay kamo gikan sa mga dios-dios."
                }
            }
        }
    }
}