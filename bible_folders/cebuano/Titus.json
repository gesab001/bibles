{
    "version": "cebuano",
    "book_name": "Titus",
    "book_nr": "56",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Si Pablo, ulipon sa Dios, ug apostol ni Jesucristo, ingon sa pagtoo sa mga pinili sa Dios, ug sa pag-ila sa kamatuoran, nga mao ang angay sa pagka-diosnon;"
                },
                "2": {
                    "verse_nr": 2,
                    "verse": "Nga sa paglaum sa kinabuhi nga walay katapusan, nga gisaad sa Dios, nga dili arang makabakak, sa wala pa ang mga katuigan nga walay katapusan;"
                },
                "3": {
                    "verse_nr": 3,
                    "verse": "Apan sa iyang kaugalingong mga panahon, nagpahayag sa iyang pulong pinaagi sa pagmantala, nga gitugyan kanako sumala sa sugo sa Dios nga atong Manluluwas;"
                },
                "4": {
                    "verse_nr": 4,
                    "verse": "Kang Tito, anak ko nga matuod sumala sa pagtoo nga gikausahan: Ang gracia ug ang pakigdait sa Dios nga Amahan ug kang Cristo Jesus nga atong Manluluwas."
                },
                "5": {
                    "verse_nr": 5,
                    "verse": "Tungod niining hinungdan gibilin ko ikaw sa Creta, aron ipahimutang mo ang mga butang nga nakulang, ug sa pagtudlo ug mga anciano sa tagsatagsa ka lungsod ingon sa gisugo ko kanimo,"
                },
                "6": {
                    "verse_nr": 6,
                    "verse": "Kong may tawo nga dili badlonganon, bana sa usa ka asawa nga may mga anak nga mga magtotoo nga wala ikasumbong sa paggubot ug sa pagsupil."
                },
                "7": {
                    "verse_nr": 7,
                    "verse": "Kay kinahanglan nga ang obispo dili badlonganon, ingon nga tinugyanan sa Dios; dili mabuotbuoton sa kaugalingon, dili masuk-anon, dili mahigugmaon sa vino, dili makig-awayon, dili dalo sa maka-uulaw nga ganancia."
                },
                "8": {
                    "verse_nr": 8,
                    "verse": "Kondili maabiabihon, mahigugmaon sa maayo, buotan, matarung, maputli, mapinugnganon;"
                },
                "9": {
                    "verse_nr": 9,
                    "verse": "Nga magabaton sa pulong nga matinumanon, nga nahiuyon sa pagtolon-an aron siya makahimo sa pagpanambag sa maayong pagtolon-an, ug sa pagbadlong usab sa mga malalison."
                },
                "10": {
                    "verse_nr": 10,
                    "verse": "Kay adunay daghang tawo nga masukihon, nga tigsulti sa walay pulos, ug mga limbongan, labi na gayud ang sa mga circuncicion;"
                },
                "11": {
                    "verse_nr": 11,
                    "verse": "Kansang mga baba kinahanglan pagsap-ungan; mga tawo nga nagabungkag sa tibook nga mga panimalay, nga nagapanudlo ug mga butang nga dili angay nila itudlo, tungod sa ganancia nga maka-uulaw."
                },
                "12": {
                    "verse_nr": 12,
                    "verse": "Ang usa kanila, usa ka kaugalingon nila nga manalagna, miingon: Ang mga taga-Creta mga bakakon gihapon, mga mananap nga mga tapulan nga mga hingaon."
                },
                "13": {
                    "verse_nr": 13,
                    "verse": "Kini nga pagpamatuod, tinuod man Tungod niini, badlongan sila sa maidlut gayud, aron managputli sila sa pagtoo,"
                },
                "14": {
                    "verse_nr": 14,
                    "verse": "Nga dili mapatalinghugon sila sa mga sugilanong Jinudio, ug sa mga sugo sa mga tawo, nga nanagpamulag sa kamatuoran."
                },
                "15": {
                    "verse_nr": 15,
                    "verse": "Alang sa mga maputli, ang tanang mga butang maputli; apan alang kanila nga mga mahugaw ug dili matinohoon, walay bisan unsa usab nga maputli, kondili ang ilang hunahuna ug kaisipan mahugaw usab."
                },
                "16": {
                    "verse_nr": 16,
                    "verse": "Nagasugid sila nga nakaila sila sa Dios; apan sa ilang mga buhat ginalimod siya nila, sanglit mga makaluod sila ug mga dilimasinulondon, ug alang sa tanang maayong buhat, sila dunot ug kasingkasing."
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Apan, ikaw, magsulti ka sa mga butang nga angay sa putli nga pagtolon-an;"
                },
                "2": {
                    "verse_nr": 2,
                    "verse": "Nga ang mga tigulang nga lalake magkasarangan, maugdang, buotan ug hunahuna, putli sa pagtoo, sa gugma, sa pagpailub;"
                },
                "3": {
                    "verse_nr": 3,
                    "verse": "Nga ang mga babaye nga tigulang ingon usab managpakita ug pamatasan nga matinahuron; dili magmalibakon, dili magpaulipon sa daghang vino, mga magtutudlo sa maayo;"
                },
                "4": {
                    "verse_nr": 4,
                    "verse": "Aron makatudlo sila sa mga batanong babaye sa paghigugma sa ilang mga bana, ug sa paghigugma sa ilang mga anak,"
                },
                "5": {
                    "verse_nr": 5,
                    "verse": "Nga buotan ug hunahuna, mga maligdong, mga ulay, mga manggibuhaton sulod sa panimalay, mga malolot, mga mapinasakpon sa ilang mga bana, aron dill mapasipalahan ang pulong sa Dios."
                },
                "6": {
                    "verse_nr": 6,
                    "verse": "Ingon usab tambagi ang mga batanong lalake, nga sila managbuotan sa hunahuna."
                },
                "7": {
                    "verse_nr": 7,
                    "verse": "Magpadayag ka sa tanang mga butang nga panig-ingnan sa mga maayong buhat; sa pagtolon-an magpadayag sa pagkaulay ug pagkamaugdang;"
                },
                "8": {
                    "verse_nr": 8,
                    "verse": "Putli nga pulong nga dili arang mabadlong, aron nga maulawan ang kaaway, sanglit walay bisan unsa nga dautan nga ikaingon batok kanato."
                },
                "9": {
                    "verse_nr": 9,
                    "verse": "Tambagi ang mga ulipon, nga managpasakup sila sa ilang mga agalon, nga managpahamuot sa tanan nga mga butang nga dili magmasupakon kanila;"
                },
                "10": {
                    "verse_nr": 10,
                    "verse": "Nga dili sila magmakiriwan, kondili magpakita sa bug-os nga pagkamatinumanon, aron madayandayanan nila ang pagtolon-an sa Dios, nga atong Manluluwas sa tanang mga butang."
                },
                "11": {
                    "verse_nr": 11,
                    "verse": "Kay ang gracia sa Dios nga naga-dala sa kaluwasan nagpakita sa tanang mga tawo:"
                },
                "12": {
                    "verse_nr": 12,
                    "verse": "Sa pagtudlo kanato nga sa nadumilian ta ang pagkadili-diosnon ug ang mga kailibgong kalibutanon, managpuyo kita sa kabuotan ug sa katarung, ug sa pagka-diosnon niini nga panahona sa kalibutan,"
                },
                "13": {
                    "verse_nr": 13,
                    "verse": "Nga nagapaabut sa bulahan nga paglaum, ug sa pagpadayag sa himaya sa atong dakung Dios ug Manluluwas, nga si Jesucristo;"
                },
                "14": {
                    "verse_nr": 14,
                    "verse": "Nga mihatag sa iyang kaugalingon tungod kanato, aron kita matubos gikan sa bug-os nga pagkamasupilon ug pagkaputli alang sa iyang kaugalingon sa usa ka katawohan nga maiya gayud, nga makugi sa mga maayong buhat."
                },
                "15": {
                    "verse_nr": 15,
                    "verse": "Isulti mo kining mga butanga, ug itambag mo, ug ibadlong sa bug-os nga pagbulot-an. Ayaw pag-itugot nga may magtamay kanimo."
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Pahinumduma sila nga managpasakup sila sa mga punoan ug sa mga kagamhanan, nga magmasinulondon sila nga mag-andam sila sa tanang maayong buhat;"
                },
                "2": {
                    "verse_nr": 2,
                    "verse": "Nga dili sila magsulti ug dautan batok kang bisan kinsa, nga dili sila magmasukihon, kondili magmalomo sa pagpakita ug kaaghup alang sa tanan nga mga tawo."
                },
                "3": {
                    "verse_nr": 3,
                    "verse": "Kay kita usab, sa uban nga panahon nangabuang kita, dili mga masinulondon, mga gipasalaag, mga ulipon sa nagakalainlaing mga kailibgon ug mga kalingawan, nga nagakinabuhi kita sa pagkadautan ug sa kasina, mga madinumtanon, nga nagadinumtanay ang usa ug usa."
                },
                "4": {
                    "verse_nr": 4,
                    "verse": "Apan sa pagpakita sa kalolot sa Dios nga along Manluluwas, ug sa iyang gugma alang sa mga tawo,"
                },
                "5": {
                    "verse_nr": 5,
                    "verse": "Dili gikan sa mga buhat sa pag-kamatarung nga atong ginapamuhat, kondili sumala sa iyang kalooy, giluwas kita niya pinaagi sa paghugas sa bag-o nga pagkatawo, ug sa pagbag-o sa Espiritu Santo;"
                },
                "6": {
                    "verse_nr": 6,
                    "verse": "Nga iyang gibubo kanato sa madagayaon pinaagi kang Jesucristo nga atong Manluluwas;"
                },
                "7": {
                    "verse_nr": 7,
                    "verse": "Aron nga, sa gipakamatarung kita pinaagi sa iyang gracia, magmanununod kita sumala sa paglaum sa kinabuhi nga walay katapusan."
                },
                "8": {
                    "verse_nr": 8,
                    "verse": "Pulong nga matinumanon, ug ginapanghinaut ko, nga imong pagpamatud-an kining mga butanga; aron ang mga nagaloo sa Dios, managtinguha sila sa pagkugi sa mga maayong buhat. Kini mao ang mga butang nga mga maayo ug may kapuslanan sa mga tawo."
                },
                "9": {
                    "verse_nr": 9,
                    "verse": "Apan likayi ang mga paglantugi nga binuang, ug ang mga lista sa mga kagikanan ug ang mga paglalis, ug pagtinubagay mahatungod sa balaod; kay mga walay kapuslanan ug mga kawang."
                },
                "10": {
                    "verse_nr": 10,
                    "verse": "Isalikway mo ang tawo nga maoy ginikanan sa pagbahinbahin, sa human sa makausa ug makaduha nga pagtambag;"
                },
                "11": {
                    "verse_nr": 11,
                    "verse": "Sa hingbaloan mo nga ang maong tawo nahasalaag ug nagapakasala, nga nagahukom na sa silot sa iyang kaugalingon."
                },
                "12": {
                    "verse_nr": 12,
                    "verse": "Kong sugoon ko kanimo si Artemas, kun si Tychico, maninguha ka sa pag-anhi kanako sa Nicopolis, kay gituyo ko ang pagpuyo didto sulod sa tingtugnaw."
                },
                "13": {
                    "verse_nr": 13,
                    "verse": "Sa dakung kakugi pagikana si Cenas, ang manlalaban, ug si Apolo, aron walay makulang kanila,"
                },
                "14": {
                    "verse_nr": 14,
                    "verse": "Ug ang atong mga sakup usab, managtoon sa pagpadayon sa maayong mga buhat alang sa mga mapuslanong kinahanglan, aron sila dili magawalay bunga."
                },
                "15": {
                    "verse_nr": 15,
                    "verse": "Ang tanan nga mga ania uban kanako nangumosta kanimo. Pangumostaha ang mga nanaghigugma sa atong pagtoo. Ang gracia magauban kaninyong tanan."
                }
            }
        }
    }
}