{
    "version": "cebuano",
    "book_name": "Galatians",
    "book_nr": "48",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Si Pablo, apostol, (dili gikan sa mga tawo, ni pinaagi sa tawo, kondili pinaagi kang Jesucristo, ug sa Dios nga Amahan, nga nagbanhaw kaniya gikan sa mga minatay),"
                },
                "2": {
                    "verse_nr": 2,
                    "verse": "Ug sa tanan nga mga igsoon nga kauban nako, alang sa mga iglesia sa Galacia:"
                },
                "3": {
                    "verse_nr": 3,
                    "verse": "Kaninyo ang gracia, ug ang pakigdait nga gikan sa Dios nga Amahan ug sa atong Ginoong Jesucristo,"
                },
                "4": {
                    "verse_nr": 4,
                    "verse": "Nga mitugyan sa iyang kaugalingon alang sa atong mga sala, aron sa pagluwas kanato gikan niining dautan nga panahon sa kalibutan karon, sumala sa kabubut-on sa Dios ug Amahan nato."
                },
                "5": {
                    "verse_nr": 5,
                    "verse": "Nga kaniya ang himaya sa walay katapusan. Amen."
                },
                "6": {
                    "verse_nr": 6,
                    "verse": "Nahibulong ako nga hilabihan kadali kamo mingbalhin gikan niadtong nagtawag kaninyo sa gracia ni Cristo ngadto sa laing maayong balita;"
                },
                "7": {
                    "verse_nr": 7,
                    "verse": "Nga dili man laing Maayong Balita, kondili nga may uban nga nagapagubot kaninyo, ug buot nila nga balit-aron ang Maayong Balita ni Cristo."
                },
                "8": {
                    "verse_nr": 8,
                    "verse": "Apan bisan pa kami, kun usa ka manolonda gikan sa langit, magwali kaninyo ug lain nga Maayong Balita nga lahi kay sa among ginawali kaninyo, ipatunglo siya."
                },
                "9": {
                    "verse_nr": 9,
                    "verse": "Sumala sa among giingon kaniadto, giingon ko man usab karon: Kong may lawo nga magawali kaninyo ug Maayong Balila nga lahi kay sa nadawat ninyo, ipatunglo siya."
                },
                "10": {
                    "verse_nr": 10,
                    "verse": "Kay gipangita ko ba karon ang kahimuot sa mga tawo, kun sa Dios? kun, naninguha ba ako sa pagpahimuot sa mga tawo? Kay kong nagapahimuot pa ako sa mga tawo, dili unta ako maulipon ni Cristo."
                },
                "11": {
                    "verse_nr": 11,
                    "verse": "Kay ako nagamantala kaninyo, mga igsoon, mahatungod sa Maayong Balita nga giwali ko, nga kini wala magagikan sa tawo."
                },
                "12": {
                    "verse_nr": 12,
                    "verse": "Kay wala ko pagdawata kini gikan sa tawo wala gani itudlo kanako, kondili pinaagi sa pagpadayag ni Jesucristo kanako."
                },
                "13": {
                    "verse_nr": 13,
                    "verse": "Kay hingbatian na ninyo ang taras sa akong kinabuhi kaniadto sa tinohoan sa mga Judio, kong giunsa ko paglutos sa hilabihan gayud ang iglesia sa Dios, ug gilaglag ko kini."
                },
                "14": {
                    "verse_nr": 14,
                    "verse": "Ug sulod sa tinohoan sa mga Judio, hilumbaan ko ang daghanan nga mga talirungan ko sa panuigon sa akong lungsod, kay ako labing makugi kay kanila tungod sa mga gikabilinbilin nga sugilon sa akong mga ginikanan."
                },
                "15": {
                    "verse_nr": 15,
                    "verse": "Apan sa nahimut-an sa Dios nga maoy nagpinig kanako sukad pa sa tiyan sa akong inahan, ug nagtawag kanako pinaagi sa iyang gracia,"
                },
                "16": {
                    "verse_nr": 16,
                    "verse": "Sa pagpadayag sa iyang Anak sulod kanako, aron igawali ko siya sa taliwala sa mga Gentil; gilayon wala ako magpakisayud sa unod ug dugo:"
                },
                "17": {
                    "verse_nr": 17,
                    "verse": "Ug wala ako motungas sa Jerusalem ngadto kanila nga mga apostol nga una pa kanako; kondili miadto ako sa Arabia, ug mibalik ako pag-usab sa Damasco."
                },
                "18": {
                    "verse_nr": 18,
                    "verse": "Unya sa ming-agi na ang tolo ka tuig, mitungas ako sa Jerusalem sa pagpakigkita kang Cefas ug mipabilin ako uban kaniya sa napulo ug lima ka adlaw:"
                },
                "19": {
                    "verse_nr": 19,
                    "verse": "Apan ang uban nga mga apostoles wala ko makita gawas kang Jacobo, ang igsoon sa Ginoo."
                },
                "20": {
                    "verse_nr": 20,
                    "verse": "Karon mahatungod sa mga butang nga gisulat ko kaninyo, ania karon, sa atubangan sa Dios, wala ako magbakak."
                },
                "21": {
                    "verse_nr": 21,
                    "verse": "Unya miadto ako sa mga yuta sa Siria, ug sa Cilicia;"
                },
                "22": {
                    "verse_nr": 22,
                    "verse": "Ug wala pa hiilhi ang akong nawong sa mga iglesia sa Judea, nga diha kang Cristo;"
                },
                "23": {
                    "verse_nr": 23,
                    "verse": "Apan hingbatian lamang nila ang sulti: Siya nga kaniadto naglutos kanato, karon nagamantala sa pagtoo nga kaniadto iyang gilaglag;"
                },
                "24": {
                    "verse_nr": 24,
                    "verse": "Ug gihimaya nila ang Dios tungod kanako."
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Unya sa miagi na ang napulo ug upat ka tuig mitungas ako pag-usab ngadto sa Jerusalem, uban kang Bernabe, nga gidala ko usab si Tito."
                },
                "2": {
                    "verse_nr": 2,
                    "verse": "Ug mitungas ako sumala sa bugna; ug gipahayag ko sa atubangan nila ang Maayong Balita, nga giwali ko sa taliwala sa mga Gentil, apan sa pinig alang kanila nga mga dungganan tingali nga sa bisan unsang paagi, magadalagan ako, kun nakagdalagan sa walay kapuslanan."
                },
                "3": {
                    "verse_nr": 3,
                    "verse": "Apan bisan pa si Tito, nga kakuyog nako, nga Greciahanon, wala pagpugsa sa pagpacircuncicion."
                },
                "4": {
                    "verse_nr": 4,
                    "verse": "Ug kana tungod sa bakakon nga mga igsoon, nga gipasulod sa tago, nga nangawat sa pagsulod aron sa pagpaniid sa atong kagawasan nga atong nabatonan diha kang Cristo Jesus, aron sa pagdala kanato ngadto sa pagkaulipon;"
                },
                "5": {
                    "verse_nr": 5,
                    "verse": "Nga kanila bisan usa lamang ka takna dili gayud kami motugot nga magpasakup, aron ang kamatuoran sa Maayong Balita makapadayon kaninyo."
                },
                "6": {
                    "verse_nr": 6,
                    "verse": "Apan gikan niadtong mga gibantug nga si kinsa sila (kong unsa sila kaniadto, kini dili makaunsa kanako, ang Dios walay pinalabi sa tawo); kini sila, giingon ko, nga mga dungganan, walay bisan unsa nga ilang gitudlo kanako."
                },
                "7": {
                    "verse_nr": 7,
                    "verse": "Apan lahi hinoon, sa pagkakita nila nga gisalig kanako ang Maayong Balita ngadto sa mga dili cinircuncicionan ingon nga kang Pedro ang Maayong Balita ngadto sa mga gicircuncicionan."
                },
                "8": {
                    "verse_nr": 8,
                    "verse": "(Kay ang nagbuhat alang kang Pedro sa pagkaapostol sa mga ginacircuncicionan, nagbuhat usab dinhi kanako alang sa mga Gentil);"
                },
                "9": {
                    "verse_nr": 9,
                    "verse": "Ug sa naila nila ang gracia nga gihatag kanako, si Jacobo, ug si Cefas, ug si Juan, nga gibantug nga mga haligi, mingtunol kanako ug kang Bernabe sa toong kamot sa kaambitan aron kami mangadto sa mga Gentil ug sila ngadto sa mga gicircuncicionan;"
                },
                "10": {
                    "verse_nr": 10,
                    "verse": "Mao lamang nga ilang pahinum-duman kanamo ang mga kabus; nga kini gayud gipaninguha ko man usab nga pagabuhaton."
                },
                "11": {
                    "verse_nr": 11,
                    "verse": "Apan sa pag-abut ni Cefas sa Antioquia, gisuklan ko siya sa nawong ug nawong, kay, badlonganon siya."
                },
                "12": {
                    "verse_nr": 12,
                    "verse": "Kay sa wala pa moabut ang pila ka tawo gikan kang Jacobo, siya nakigsalo sa pagkaon uban sa mga Gentil; apan sa pag-abut nila misibug siya, ug mibulag nga nahadlok kanila nga mga taga-circuncicion."
                },
                "13": {
                    "verse_nr": 13,
                    "verse": "Ug ang uban nga mga Judio usab nagminaut kuyog kaniya, sa pagkaagi nga bisan si Bernabe nadala usab sa ilang pagminaut."
                },
                "14": {
                    "verse_nr": 14,
                    "verse": "Apan sa pagkakita ko nga wala sila magtarung sa paglakaw subay sa kamatuoran sa Maayong Balita, gisultihan ko si Pedro, sa atubangan sa tanan: Kong ikaw nga Judio magkinabuhi ka ingon sa mga Gentil ug dili ingon nga Judio, nganong gipugos mo ang mga Gentil sa pagkinabuhi ingon sa mga Judio?"
                },
                "15": {
                    "verse_nr": 15,
                    "verse": "Kita nga mga Judio sa kinaiya, ug dili mga makasasala gikan sa mga Gentil,"
                },
                "16": {
                    "verse_nr": 16,
                    "verse": "Ngani sa hingbaloan ta, nga ang tawo wala pakamatarunga gikan sa mga buhat sa Kasugoan, kondili pinaagi sa pagtoo ni Jesucristo, bisan kita mitoo kang Cristo Jesus, aron pagapakamatarungon kita tungod sa pagtoo kang Cristo, ug dili tungod sa mga buhat sa Kasugoan; kay tungod sa mga buhat sa Kasugoan walay bisan unsa nga unod nga pagapakamatarungon."
                },
                "17": {
                    "verse_nr": 17,
                    "verse": "Apan kong samtang kita nga pagapakamatarungon diha kang Cristo, kita sa atong kaugalingon hipalgan usab nga mga makasasala, tungod niana, ministro ba si Cristo sa sala? Kana dili mahimo!"
                },
                "18": {
                    "verse_nr": 18,
                    "verse": "Kay kong usbon ko sa pagtukod ang mga butang nga akong gibungkag, gipamatud-an ko ang akong kaugalingon nga ako malapason."
                },
                "19": {
                    "verse_nr": 19,
                    "verse": "Kay ako pinaagi sa Kasugoan, namatay ako sa Kasugoan, aron mabuhi ako alang sa Dios."
                },
                "20": {
                    "verse_nr": 20,
                    "verse": "Gilansang ako sa cruz uban kang Cristo; ug dili na ako ang nabuhi, kondili si Cristo ang nabuhi sa sulod nako. Ug ang kinabuhi nga gikinabuhi ko karon sa unod, ginakinabuhi ko sa pagtoo sa Anak sa Dios, nga nahigugma kanako, ug mitugyan siya sa iyang kaugalingon alang kanako."
                },
                "21": {
                    "verse_nr": 21,
                    "verse": "Wala ko igasalikway ang gracia sa Dios; kay kong ang pagkamatarung pinaagi pa sa Kasugoan, nan si Cristo namatay sa walay hinungdan."
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Oh, mga Galaciahanon nga mga walay salabutan, kinsa ba ang nag-ulo-ulo kaninyo nga sa atubangan sa inyong mga mata si Jesucristo ginasaysay sa dayag gayud, nga gilansang sa cruz?"
                },
                "2": {
                    "verse_nr": 2,
                    "verse": "Kini lamang ang buot ko unta nga pakisayran kaninyo: Nakadawat ba kamo sa Espiritu tungod sa mga buhat sa Kasugoan, kun tungod ba sa pagpatalinghug sa pagtoo?"
                },
                "3": {
                    "verse_nr": 3,
                    "verse": "Hilabihan ba gayud ang inyong pagkawalay-salabutan? Sa nakasugod kamo sa Espiritu, karon nahingpit ba kamo pinaagi sa unod?"
                },
                "4": {
                    "verse_nr": 4,
                    "verse": "Hilabihan ba gayud ang inyong pag-antus sa daghang mga butang sa walay pulos? Kong, sa pagkamatuod, walay pulos."
                },
                "5": {
                    "verse_nr": 5,
                    "verse": "Busa, siya nga nagahatag kaninyo sa Espiritu, ug nagabuhat sa mga katingalahan sa taliwala ninyo, gihimo ba niya kana tungod sa mga buhat sa Kasugoan, kun tungod sa pagpatalinghug sa pagtoo?"
                },
                "6": {
                    "verse_nr": 6,
                    "verse": "Maingon sa nahasulat: Si Abraham mitoo sa Dios, ug kana naisip kaniya nga alang sa pagkamatarung."
                },
                "7": {
                    "verse_nr": 7,
                    "verse": "Busa, sabton ninyo nga kadtong mga anaa sa pagtoo, kana sila mao ang mga anak ni Abraham."
                },
                "8": {
                    "verse_nr": 8,
                    "verse": "Ug ang Kasulatan, nga nagapasidaan nga ang Dios magapakamatarung sa mga Gentil tungod sa pagtoo, nagbalita nga daan sa Maayong Balita kang Abraham, nga nagaingon: Diha kanimo mapanalanginan ang tanan nga mga nasud."
                },
                "9": {
                    "verse_nr": 9,
                    "verse": "Busa, kadtong mga anaa sa pagtoo, gipanalanginan uban sa matinohoon nga si Abraham."
                },
                "10": {
                    "verse_nr": 10,
                    "verse": "Kay ang tanan nga anaa sa mga buhat sa Kasugoan anaa sila sa ilalum sa pagtunglo; kay nahasulat na: Gitunglo ang tanan nga dili magpadayon sa tanan nga mga butang nga nahasulat sa basahon sa Kasugoan, aron pagbuhaton nila."
                },
                "11": {
                    "verse_nr": 11,
                    "verse": "Karon nga tungod sa Kasugoan walay bisan kinsa nga gipakamatarung sa atubangan sa Dios, mahayag man; kay, Ang matarung mabuhi tungod sa pagtoo."
                },
                "12": {
                    "verse_nr": 12,
                    "verse": "Ug ang Kasugoan dili iya sa pagtoo; apan: Ang magabuhat kanila, magakinabuhi diha kanila."
                },
                "13": {
                    "verse_nr": 13,
                    "verse": "Si Cristo mitubos kanato gikan sa pagtunglo sa Kasugoan, kay gitunglo siya tungod kanato, kay nahasulat na: Gipanunglo kadtong tanan nga gibitay sa usa ka kahoy;"
                },
                "14": {
                    "verse_nr": 14,
                    "verse": "Aron ang panalangin ni Abraham makadangat sa ibabaw sa mga Gentil diha kang Cristo Jesus; aron makadawat kita sa saad sa Espiritu pinaagi sa pagtoo."
                },
                "15": {
                    "verse_nr": 15,
                    "verse": "Mga igsoon, nagasulti ako ingon nga tawo: Bisan ang usa ka tugon iya lamang sa tawo, apan sa mapamatud-an na, walay bisan kinsa nga makapawalay-pulos kaniya, kun makadugang niana."
                },
                "16": {
                    "verse_nr": 16,
                    "verse": "Karon kang Abraham gisulti ang mga saad ug sa iyang kaliwat. Wala siya mag-ingon: Ug sa mga kaliwatan, ingon nga daw daghan sila; kondili ingon nga usa: Ug sa imong kaliwat, nga mao si Cristo."
                },
                "17": {
                    "verse_nr": 17,
                    "verse": "Busa, nagaingon ako niini: Usa ka tugon nga gikauyonan nang daan sa Dios kang Cristo, ang Kasugoan nga gihatag sa ming-agi na ang upat ka gatus ug katloan ka tuig, wala makabungkag aron ang saad mahimong walay pulos."
                },
                "18": {
                    "verse_nr": 18,
                    "verse": "Kay kong ang kabilin tungod pa sa Kasugoan, dili na tungod sa saad; apan kana gihatag sa Dios kang Abraham pinaagi sa saad."
                },
                "19": {
                    "verse_nr": 19,
                    "verse": "Busa unsa man ang Kasugoan? Kini gidugang tungod sa mga paglapas hangtud nga moabut ang kaliwat nga kaniya gibuhat ang saad; ug kini gipadala pinaagi sa mga manolonda sa kamot sa usa ka manlalaban."
                },
                "20": {
                    "verse_nr": 20,
                    "verse": "Karon ang manlalaban dili manlalaban sa usa; apan ang Dios usa lamang."
                },
                "21": {
                    "verse_nr": 21,
                    "verse": "Busa ang Kasugoan batok ba sa mga saad sa Dios? Kana dili mahimo! Kay kong gihatag pa ang usa ka Kasugoan nga makahatag sa kinabuhi, ang pagkamatarung, sa pagkamatuod, mahimong pinaagi unta sa Kasugoan."
                },
                "22": {
                    "verse_nr": 22,
                    "verse": "Apan gilukban sa Kasulatan ang tanang mga butang nga anaa sa ilalum sa sala, aron ang saad nga pinaagi sa pagtoo kang Jesucristo ihatag niadtong mga mingtoo."
                },
                "23": {
                    "verse_nr": 23,
                    "verse": "Apan sa wala pa moabut ang pagtoo nalukban kita sa ilalum sa Kasugoan, nga natago ngadto sa pagtoo nga sa ulahi igapadayag."
                },
                "24": {
                    "verse_nr": 24,
                    "verse": "Sa pagkaagi nga ang Kasugoan nahimo nga atong magtutudlo sa pag-dala kanato ngadto kang Cristo, aron kita pagapaka-matarungon pinaagi sa pagtoo."
                },
                "25": {
                    "verse_nr": 25,
                    "verse": "Apan karon nga miabut na ang pagtoo, wala na kita sa ilalum sa magtutudlo."
                },
                "26": {
                    "verse_nr": 26,
                    "verse": "Kay kamong tanan mga anak sa Dios pinaagi sa pagtoo diha kang Cristo Jesus."
                },
                "27": {
                    "verse_nr": 27,
                    "verse": "Kay kamong tanan nga gibautismohan ngadto kang Cristo nagsul-ob kamo kang Cristo."
                },
                "28": {
                    "verse_nr": 28,
                    "verse": "Walay Judio, ni Greciahanon; walay ulipon, ni dili-ulipon; walay lalake, ug babaye; kay kamong tanan nahimong usa kang Cristo Jesus."
                },
                "29": {
                    "verse_nr": 29,
                    "verse": "Ug kong kamo iya ni Cristo, nan sa pagkamatuod, sa kaliwat kamo ni Abraham, ug mga manununod sumala sa saad."
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Apan nagaingon ako: Nga sa bata pa ang manununod, walay kalainan gikan sa usa ka ulipon bisan siya ginoo sa tanan."
                },
                "2": {
                    "verse_nr": 2,
                    "verse": "Kondili anaa siya sa ilalum sa mga magbalantay ug sa mga tinugyanan sa panahon nga gitagal sa amahan."
                },
                "3": {
                    "verse_nr": 3,
                    "verse": "Ingon man usab kita, nga sa bata pa kita, mga ulipon kita sa ilalum sa mga bata nga pagtolon-an sa kalibutan."
                },
                "4": {
                    "verse_nr": 4,
                    "verse": "Apan sa pag-abut sa kahingpitan sa panahon, gipadala sa Dios ang iyang Anak, nga natawo sa usa ka babaye, natawo sa ilalum sa Kasugoan,"
                },
                "5": {
                    "verse_nr": 5,
                    "verse": "Aron pagtubson niya sila nga anaa sa ilalum sa Kasugoan, aron makadawat kita sa pagka-sinagop nga mga anak."
                },
                "6": {
                    "verse_nr": 6,
                    "verse": "Ug tungod kay mga Anak kamo, ang Dios nagpadala sa Espiritu sa iyang Anak nganhi sa atong mga kasingkasing, nga nanggilaba: Abba, Amahan."
                },
                "7": {
                    "verse_nr": 7,
                    "verse": "Sa pagkaagi nga, dili na ikaw ulipon, kondili anak; ug kong anak, nan, manununod sa Dios pinaagi kang Cristo."
                },
                "8": {
                    "verse_nr": 8,
                    "verse": "Apan niadtong panahona, sa wala pa kamo makaila sa Dios, kamo mga ulipon nila nga sa ilang kinaiya dili mga dios."
                },
                "9": {
                    "verse_nr": 9,
                    "verse": "Apan karon, nga nakaila na kamo sa Dios, kun ingnon hinoon, sa hing-ilhan kamo sa Dios, naunsa ba nga mobalik man kamo pag-usab niadtong mga maluya ug uban sa mga bata nga pagtolon-an, nga niini buot kamo magpaulipon pag-usab."
                },
                "10": {
                    "verse_nr": 10,
                    "verse": "Gilihian ninyo ang mga adlaw, ug ang mga bulan, ug ang mga panahon, ug ang mga tuig."
                },
                "11": {
                    "verse_nr": 11,
                    "verse": "Nahadlok ako kaninyo, nga tingali nakabuhat ako sa walay kapuslanan alang kaninyo."
                },
                "12": {
                    "verse_nr": 12,
                    "verse": "Mga igsoon, nagapangaliyupo ako kaninyo nga manig-ingon kamo kanako, kay ako usab ingon man kaninyo. Wala kamoy nahimo kanako nga bisan unsa nga dautan."
                },
                "13": {
                    "verse_nr": 13,
                    "verse": "Apan hingbaloan ninyo nga tungod sa usa ka sakit sa unod, nagmantala una ako kaninyo sa Maayong Balita."
                },
                "14": {
                    "verse_nr": 14,
                    "verse": "Ug kadtong sa akong unod nga maoy usa ka panulay kaninyo, wala ninyo pagtamaya, ug wala ninyo isalikway; kondili inyong gidawat ako ingon sa usa ka manolonda sa Dios, ingon kang Cristo Jesus."
                },
                "15": {
                    "verse_nr": 15,
                    "verse": "Busa hain na man kadtong pag-dayeg sa inyong kaugalingon? Kay ginapamatuod ko kaninyo, nga, kong arang mahimo, gilusok unta ninyo ang inyong mga mata, ug ihatag ninyo kanako."
                },
                "16": {
                    "verse_nr": 16,
                    "verse": "Sa ingon niana, nahimo ba ako nga kaaway ninyo tungod sa pag-asoy ko kaninyo sa kamatuoran?"
                },
                "17": {
                    "verse_nr": 17,
                    "verse": "Sila nagapangita sa masingkamoton kaninyo sa paagi nga dili maayo; hinonoa, buot nila nga isalikway kamo, aron kamo managpangita kanila."
                },
                "18": {
                    "verse_nr": 18,
                    "verse": "Apan maayo nga pangitaon kita sa masingkamoton sa kaayohan sa tanang panahon; ug dili lamang kong anaa ako, nga nagaatubang kaninyo."
                },
                "19": {
                    "verse_nr": 19,
                    "verse": "Mga anak ko, tungod kaninyo mibalik ang akong kasakit, hangtud nga si Cristo matawo sa sulod ninyo."
                },
                "20": {
                    "verse_nr": 20,
                    "verse": "Apan buot unta ako makig-atubang kaninyo karon, ug sa pag-ilis sa akong tingog; kay nalibug ako tungod kaninyo."
                },
                "21": {
                    "verse_nr": 21,
                    "verse": "Suginli ako ninyo, kamo nga buot mopasakup sa Kasugoan, wala ba kamo makadungog sa Kasugoan?"
                },
                "22": {
                    "verse_nr": 22,
                    "verse": "Kay nahasulat na, nga si Abraham may duha ka mga anak nga lalake; ang usa sa ulipon nga babaye, ug ang usa sa babaye nga may kagawasan."
                },
                "23": {
                    "verse_nr": 23,
                    "verse": "Apan ang anak sa ulipon natawo sumala sa unod; apan ang anak sa babaye nga may kagawasan, natawo pinaagi sa saad."
                },
                "24": {
                    "verse_nr": 24,
                    "verse": "Kining mga butanga mga panganinawan. Kay kining mga babaye mao ang duha ka mga tugon; ang usa gikan sa bukid sa Sinai, nga nanganak ngadto sa pagkaulipon, nga mao si Agar."
                },
                "25": {
                    "verse_nr": 25,
                    "verse": "Kay kining pulong Agar, mao ang bukid nga Sinai sa Arabia, ug mahatungod sa Jerusalem karon, kay anaa sa pagkaulipon uban sa iyang mga anak."
                },
                "26": {
                    "verse_nr": 26,
                    "verse": "Apan ang Jerusalem nga atua sa itaas mao ang may kagawasan, nga mao ang atong inahan."
                },
                "27": {
                    "verse_nr": 27,
                    "verse": "Kay nahasulat: Maglipay ka, ikaw apuli nga wala mag-anak; tumiyabaw ug suminggit ka, ikaw nga wala manganak; kay daghan pa ang mga anak sa mga gibiyaan kay kaninyo nga iya sa may bana."
                },
                "28": {
                    "verse_nr": 28,
                    "verse": "Busa, kita mga igsoon, sama kang Isaac, mga anak sa saad."
                },
                "29": {
                    "verse_nr": 29,
                    "verse": "Apan ingon kaniadto siya nga gipanganak sumala sa unod, naglutos kaniya nga gipanganak sumala sa espiritu, mao usab kini karon."
                },
                "30": {
                    "verse_nr": 30,
                    "verse": "Apan unsa bay giingon sa Kasulatan? Isalikway ang ulipon nga babaye ug ang iyang anak; kay ang anak sa ulipon nga babaye dili makapanunod uban sa anak sa babaye nga may kagawasan."
                },
                "31": {
                    "verse_nr": 31,
                    "verse": "Busa, mga igsoon, kita dili mga anak sa ulipon nga babaye, kondili, sa babaye nga may kagawasan."
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Alang sa kagawasan gigawas kita ni Cristo; busa, paglig-on kamo, ug dili magpasangon pag-usab sa yugo sa pagkaulipon."
                },
                "2": {
                    "verse_nr": 2,
                    "verse": "Ania karon, ako si Pablo nagaingon kaninyo: Nga kong magpacircuncicion kamo, si Cristo dili makagpulos kaninyo sa bisan unsa."
                },
                "3": {
                    "verse_nr": 3,
                    "verse": "Oo; nagamatuod usab ako sa tanan nga tawo nga mingdawat sa pagcircuncicion nga siya may katungdanan sa pagtuman sa tibook nga Kasugoan."
                },
                "4": {
                    "verse_nr": 4,
                    "verse": "Kamo gipabulag gikan kang Cristo, kamo nga pagpakamatarungon unta pinaagi sa Kasugoan; kamo nangahulog gikan sa gracia."
                },
                "5": {
                    "verse_nr": 5,
                    "verse": "Kay kita pinaagi sa Espiritu tungod sa pagtoo nanagpaabut sa paglaum sa pagkamatarung."
                },
                "6": {
                    "verse_nr": 6,
                    "verse": "Kay kang Cristo Jesus, bisan ang gicircuncicionan bisan ang walay-circuncicion, walay bisan unsa nga kapuslanan; kondili ang pagtoo nga nagabuhat pinaagi sa gugma."
                },
                "7": {
                    "verse_nr": 7,
                    "verse": "Midalagan kamo ug maayo: kinsa bay nag-ulang kaninyo aron dili ninyo pagtumanon ang kamatuoran?"
                },
                "8": {
                    "verse_nr": 8,
                    "verse": "Kini nga pagmaymay dili gikan niadtong nagatawag kaninyo."
                },
                "9": {
                    "verse_nr": 9,
                    "verse": "Usa ka diriyut nga levadura makapatubo sa bug-os nga minasa."
                },
                "10": {
                    "verse_nr": 10,
                    "verse": "May pagsalig ako mahatungod kaninyo nga anaa sa Ginoo, aron kamo dili maghunahuna sa lain nga paagi; apan siya ang nagasamok kaninyo, bisan kinsa siya, magapas-an sa iyang paghukom."
                },
                "11": {
                    "verse_nr": 11,
                    "verse": "Apan ako, mga igsoon, kong nagawali pa ako sa pagcircuncicion, ngano ba nga ginalutos ako? Nan, ang kahigayonan sa pagpakapangdol sa cruz gikuha na."
                },
                "12": {
                    "verse_nr": 12,
                    "verse": "Hinaut unta nga kadtong mga nagagubot kaninyo, mangunay pagputol sa ilang kaugalingon."
                },
                "13": {
                    "verse_nr": 13,
                    "verse": "Kay kamo, mga igsoon, mga gipanawag kamo ngadto sa kagawasan; ugaling ayaw ninyo paggamita ang inyong kagawasan nga kahigayonan sa unod, kondili mag-inalagaray kamo ang usa ug usa pinaagi sa gugma."
                },
                "14": {
                    "verse_nr": 14,
                    "verse": "Kay ang tibook nga Kasugoan natuman sa usa ka pulong, nga mao: Higugmaon mo ang imong isigkatawo ingon sa imong kaugalingon."
                },
                "15": {
                    "verse_nr": 15,
                    "verse": "Apan kong kamo magpinaakay ug magkinan-anay ang usa ug usa, magmatngon kamo nga dili mangahurot ang usa ug usa kaninyo."
                },
                "16": {
                    "verse_nr": 16,
                    "verse": "Busa giingon ko: Maggawi kamo sumala sa Espiritu, ug dili kamo magatuman sa kailibgon sa unod."
                },
                "17": {
                    "verse_nr": 17,
                    "verse": "Kay ang unod nagakaibug batok sa Espiritu, ug ang Espiritu batok sa unod; kay kini sila nagasupakay ang usa ug usa, aron dili ninyo pagbuhaton ang mga butang nga buot ninyo."
                },
                "18": {
                    "verse_nr": 18,
                    "verse": "Apan kong kamo ginamandoan sa Espiritu, wala kamo sa ilalum sa Kasugoan."
                },
                "19": {
                    "verse_nr": 19,
                    "verse": "Karon mahayag ang mga buhat sa unod nga mao kini: Pagpakighilawas, kahugawan, kaulag,"
                },
                "20": {
                    "verse_nr": 20,
                    "verse": "Pagsimba sa mga dios-dios, lumay, mga pagdinumtanay, mga pag-away, mga pangabugho, mga kaligutgut, mga pagpundokpundok, mga pagkabahinbahin, mga pagbulag gikan sa matuod nga pagtoo;"
                },
                "21": {
                    "verse_nr": 21,
                    "verse": "Mga kasina, mga paghuboghubog, mga pagpatay sa isigkatawo, mga kaulit, ug mga butang nga maingon-ingon niini, nga gipasidaan ko kaninyo, ingon nga gipasidaanan ko kamo pag-usab, nga kadto sila nga nagabuhat sa maong mga butang, dili makapanunod sa gingharian sa Dios."
                },
                "22": {
                    "verse_nr": 22,
                    "verse": "Apan ang bunga sa Espiritu mao kini: ang gugma, kalipay, pakigdait, pagkamapailubon, pagkamahinuklogon, pagkaayo, pagkamatinumanon;"
                },
                "23": {
                    "verse_nr": 23,
                    "verse": "Pagkaaghup, pagpugong sa kaugalingon. Batok sa maong mga butang walay Kasugoan."
                },
                "24": {
                    "verse_nr": 24,
                    "verse": "Ug sila nga mga iya ni Cristo, gilansang nila sa cruz ang unod uban sa mga tinguha nga lawasnon ug sa mga kailibgon niini."
                },
                "25": {
                    "verse_nr": 25,
                    "verse": "Kong magpuyo kita sa Espiritu, maggawi usab kita pinaagi sa Espiritu."
                },
                "26": {
                    "verse_nr": 26,
                    "verse": "Dili kita magmahimayaon sa walay pulos, nga magapasuko sa usa ug usa, nga magakasinahay sa usa ug usa."
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Mga igsoon, bisan kong ang usa ka tawo mahup-an sa mga paglapas, kamo nga mga espirituhanon, maoy magpabalik kaniya nga may espiritu sa kaaghup; nga magmatngon ka sa imong kaugalingon, aron nga ikaw dili pagtintalon usab."
                },
                "2": {
                    "verse_nr": 2,
                    "verse": "Magyayongay kamo sa mga kabug-at sa usa ug usa, ug sa ingon niana matuman ninyo ang Kasugoan ni Cristo."
                },
                "3": {
                    "verse_nr": 3,
                    "verse": "Kay kong adunay nagapakaaron-ingnon sa iyang kaugalingon samtang siya walay unsa man, nagalimbong siya sa iyang kaugalingon."
                },
                "4": {
                    "verse_nr": 4,
                    "verse": "Apan, pasagdi nga ang tagsatagsa magasusi sa iyang kaugalingong buhat, ug unya may kapasanginlan siya sa paghimaya mahatungod sa iyang kaugalingon lamang, ug dili sa uban."
                },
                "5": {
                    "verse_nr": 5,
                    "verse": "Kay ang tagsatagsa magadala sa iyang kaugalingon nga lulan."
                },
                "6": {
                    "verse_nr": 6,
                    "verse": "Apan kadtong natudloan diha sa pulong, paambita kaniya nga nagatudlo sa tanang mga kaayohan."
                },
                "7": {
                    "verse_nr": 7,
                    "verse": "Dili kamo magpalimbong; ang Dios dili arang matiawan; kay bisan unsa ang ipugas sa tawo, mao usab kana ang iyang pagaanihon."
                },
                "8": {
                    "verse_nr": 8,
                    "verse": "Kay kadtong nagapugas alang sa iyang kaugalingong unod, gikan sa unod magaani sa pagkadunot; apan kadtong nagapugas alang sa Espiritu, gikan sa Espiritu, magaani ug kinabuhi nga walay katapusan."
                },
                "9": {
                    "verse_nr": 9,
                    "verse": "Dili unta kita magakakapoy sa pagbuhat sa maayo, kay sa iyang panahon magaani kita, kong kita dili magakaluya."
                },
                "10": {
                    "verse_nr": 10,
                    "verse": "Busa, samtang kita may higayon, magbuhat kita niadtong maayo alang sa tanang mga tawo, ug ilabina alang niadtong mga kauban nato sa pagtoo."
                },
                "11": {
                    "verse_nr": 11,
                    "verse": "Tan-awa ninyo, daw unsa ang pag-kadagku sa mga letra sa sulat nga akong gisulat kaninyo sa akong kaugalingong kamot."
                },
                "12": {
                    "verse_nr": 12,
                    "verse": "Ang tanang mga nahagugma nga magapaanyag sa unod, kini sila maga-pugos kaninyo nga magpacircuncicion kamo aron lamang sila dili paglutoson tungod sa cruz ni Cristo."
                },
                "13": {
                    "verse_nr": 13,
                    "verse": "Kay bisan ngani ang mga mingdawat sa circuncicion wala man sila managtuman sa Kasugoan; apan buot nila nga managpacircuncicion kamo, aron managhimaya sila tungod sa inyong unod."
                },
                "14": {
                    "verse_nr": 14,
                    "verse": "Apan halayo gayud kanako ang paghimaya, gawas diha sa cruz sa atong Ginoong Jesucristo, nga pinaagi kaniya ang kalibutan gilansang sa cruz alang kanako, ug ako alang sa kalibutan."
                },
                "15": {
                    "verse_nr": 15,
                    "verse": "Kay kang Cristo Jesus, ang pag-pacircuncicion walay unsa man, ug ang dili-pagpacircuncicion, walay unsa man, kondili ang bag-o nga binuhat."
                },
                "16": {
                    "verse_nr": 16,
                    "verse": "Ug ang tanan nga mga managlakat niini nga lagda, ang pakigdait ug ang kalooy anaa kanila ug sa ibabaw sa Israel sa Dios."
                },
                "17": {
                    "verse_nr": 17,
                    "verse": "Sukad karon, wala unta ing bisan kinsa nga magasamok kanako; kay gidala ko nga pinatik sa akong lawas ang mga timaan ni Jesus."
                },
                "18": {
                    "verse_nr": 18,
                    "verse": "Mga igsoon, ang gracia sa atong Ginoong Jesucristo magauban sa inyong espiritu. Amen."
                }
            }
        }
    }
}