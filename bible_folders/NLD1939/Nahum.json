{
    "version": "NLD1939",
    "book_name": "Nahum",
    "book_nr": "34",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De godsspraak over Ninive. Het boek van het visioen van Nahum uit Elkosj."
                },
                "2": {
                    "verse_nr": "2",
                    "verse": "Een naijverig God, een wreker is Jahweh, Een wreker is Jahweh, vol gramschap; Jahweh wreekt zich op die Hem weerstaat, Is onverbiddelijk voor zijn vijanden."
                },
                "3": {
                    "verse_nr": "3",
                    "verse": "Wel is Jahweh lankmoedig, Maar groot ook in kracht, Hij laat niets ongestraft; Zijn weg loopt door storm en orkaan, De wolken zijn het stof van zijn voeten."
                },
                "4": {
                    "verse_nr": "4",
                    "verse": "Hij dreigt de zee, en droogt ze uit, En al haar stromen legt Hij bloot; Basjan en Karmel kwijnen weg, Het groen van de Libanon verwelkt."
                },
                "5": {
                    "verse_nr": "5",
                    "verse": "De bergen rillen voor Hem, De heuvelen smelten; De aarde rijst op voor zijn aanschijn, De wereld met al haar bewoners."
                },
                "6": {
                    "verse_nr": "6",
                    "verse": "Wie houdt stand voor zijn gramschap, Wie kan zijn grimmige toorn weerstaan? Zijn woede stort zich uit als een vuur, De rotsen splijten voor Hem uiteen!"
                },
                "7": {
                    "verse_nr": "7",
                    "verse": "Jahweh is goed voor die op Hem hopen, Een toevlucht in tijden van nood; Hij kent, die tot Hem hun toevlucht nemen"
                },
                "8": {
                    "verse_nr": "8",
                    "verse": "Als de branding woedt. Maar Hij vernielt, die tegen Hem opstaan, En zijn vijanden jaagt Hij de duisternis in"
                },
                "9": {
                    "verse_nr": "9",
                    "verse": "Wat plannen gij ook tegen Jahweh smeedt, Hij maakt er een eind aan. Geen tweede maal richt Hij zich op"
                },
                "10": {
                    "verse_nr": "10",
                    "verse": "Want de benauwing duurt voort; De doornen liggen op een hoop, De slempers beschonken. Als droge stoppels worden verteerd"
                },
                "11": {
                    "verse_nr": "11",
                    "verse": "Die van u zijn uitgegaan, Om kwaad tegen Jahweh te beramen, En boze plannen te smeden!"
                },
                "12": {
                    "verse_nr": "12",
                    "verse": "Zo spreekt Jahweh: Al zijn ze nog zo voltallig en sterk, Ze worden weggemaaid en verdwijnen; Ik verneder u, zodat Ik het niet opnieuw hoef te doen."
                },
                "13": {
                    "verse_nr": "13",
                    "verse": "Nu breek Ik uw staf, En ruk de ketens van u in stukken. Jahweh heeft het over u beslist"
                },
                "14": {
                    "verse_nr": "14",
                    "verse": "Uw naam wordt niet meer voortgeplant! Uit uw godentempel Zal Ik de gesneden en gegoten beelden vernielen, En Ik maak uw graf Tot een schandeplek!"
                },
                "15": {
                    "verse_nr": "15",
                    "verse": "Zie, op de bergen de voeten van den vreugdebode, Die vrede verkondigt: Vier uw feesten, Juda, volbreng uw geloften, Belial zal niet meer tegen u woeden, hij ligt vernield!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Een vernieler trekt op u af: Bewaak de vesting, Let op de weg, de lenden omgord, Al uw krachten ingespannen!"
                },
                "2": {
                    "verse_nr": "2",
                    "verse": "Waarachtig Jahweh zal de wijngaard van Jakob herstellen, Als Isra\u00ebls glorie: Omdat de rovers hem hebben geplunderd, En zijn ranken hebben vernield!"
                },
                "3": {
                    "verse_nr": "3",
                    "verse": "Het schild van zijn helden is rood geverfd, Zijn krijgers zijn purper gekleurd; Als vuur flikkert het staal van zijn wagens, Hij staat nu ten strijde gereed, de lansen worden gezwaaid."
                },
                "4": {
                    "verse_nr": "4",
                    "verse": "Over de wegen razen de wagens, Over de vlakten jagen ze voort; Ze gloeien als fakkels Als bliksemschichten schieten ze uit."
                },
                "5": {
                    "verse_nr": "5",
                    "verse": "Hij roept zijn dapperen op, Ze struikelen in hun vaart, En spoeden zich naar de wallen"
                },
                "6": {
                    "verse_nr": "6",
                    "verse": "Het stormdak geplaatst, de sluizen der stromen geopend! Het paleis overstroomd"
                },
                "7": {
                    "verse_nr": "7",
                    "verse": "De vrouwen eruit, de ballingschap in: Haar maagden klagen als duiven, En slaan op de borst."
                },
                "8": {
                    "verse_nr": "8",
                    "verse": "Ninive is als een vijver geworden, Waarvan het water wegloopt: \u201cBlijft hier, blijft hier!\u201d Maar niemand ziet om."
                },
                "9": {
                    "verse_nr": "9",
                    "verse": "Rooft zilver, rooft goud, Geen eind aan de schatten; Kiest het heerlijkste uit Van haar kostbaar bezit!"
                },
                "10": {
                    "verse_nr": "10",
                    "verse": "Plundering, roof en vernieling, Bonzende harten, knikkende knie\u00ebn, Alle lenden verlamd, Alle gezichten doodsbleek."
                },
                "11": {
                    "verse_nr": "11",
                    "verse": "Waar is nu het hol van den leeuw, De krocht van de leeuwenwelpen, Waarheen de leeuw sluipt met de leeuwin En de welpen, door niemand verschrikt?"
                },
                "12": {
                    "verse_nr": "12",
                    "verse": "Waar is de leeuw, die roofde voor zijn jongen, En worgde voor zijn leeuwinnen, Die zijn holen vulde met buit, Zijn krochten met prooi?"
                },
                "13": {
                    "verse_nr": "13",
                    "verse": "Uw leger laat Ik opgaan in rook, Het zwaard zal uw welpen verslinden; Ik zal uw buit van de aarde verdelgen, Het gebrul uwer leeuwinnen verstomt."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wee de bloedstad, Heel en al leugen, Volgepropt met geweld, Nooit verzadigd van roof!"
                },
                "2": {
                    "verse_nr": "2",
                    "verse": "Hoor, het klappen der zwepen, Het knarsen der wielen, Jachtende paarden, hotsende wagens"
                },
                "3": {
                    "verse_nr": "3",
                    "verse": "Galopperende ruiters. Flikkerende zwaarden, bliksemende lansen, Hopen gewonden, en stapels van doden; Ontelbare lijken, Men struikelt erover."
                },
                "4": {
                    "verse_nr": "4",
                    "verse": "Dat komt van de eindeloze ontucht der deerne, Van de bevallige tovenares, Die de volken in haar ontucht verstrikte, En stammen in haar toverkunsten."
                },
                "5": {
                    "verse_nr": "5",
                    "verse": "Zie, Ik kom op u af, Is de godsspraak van Jahweh der heirscharen: Ik licht uw slippen omhoog Tot over uw hoofd. Ik laat de volken uw naaktheid zien, En koninkrijken uw schaamte"
                },
                "6": {
                    "verse_nr": "6",
                    "verse": "Ik werp vuil op u neer, Maak u tot schande en schouwspel."
                },
                "7": {
                    "verse_nr": "7",
                    "verse": "Dan zal al, die u ziet, van u vluchten, En zeggen: Ninive ligt verwoest! Wie zal haar beklagen, Waar zoek ik troosters voor haar?"
                },
                "8": {
                    "verse_nr": "8",
                    "verse": "Of zijt gij beter dan No-Amon Dat troont aan de Nijl, van water omringd, Wiens bolwerk de zee, Wiens muren de wateren waren?"
                },
                "9": {
                    "verse_nr": "9",
                    "verse": "Koesj en Egypte waren zijn eindeloze kracht, Poet en de Lybi\u00ebrs zijn helpers"
                },
                "10": {
                    "verse_nr": "10",
                    "verse": "Toch moest het heen, Moest het in ballingschap gaan! Toch werden zijn kinderen te pletter geslagen Op alle hoeken der straten, Het lot over zijn edelen geworpen, Alle aanzienlijken in boeien geklonken."
                },
                "11": {
                    "verse_nr": "11",
                    "verse": "Gij ook zult u dronken drinken, En worden beneveld; Ook gij zult op zoek moeten gaan Naar een schuilplaats tegen den vijand!"
                },
                "12": {
                    "verse_nr": "12",
                    "verse": "Al uw vestingen zijn als de vijg Met vroegrijpe vruchten: Wanneer men ze schudt, Vallen ze den eter in de mond!"
                },
                "13": {
                    "verse_nr": "13",
                    "verse": "Zie, uw volk in uw kring is als vrouwen De poorten van uw land Staan wagenwijd voor uw vijanden open, Het vuur heeft uw grendels verteerd."
                },
                "14": {
                    "verse_nr": "14",
                    "verse": "Put water voor de belegering, Versterk uw burchten; Treed de klei, en kneed het leem, Grijp de vorm voor de tichels!"
                },
                "15": {
                    "verse_nr": "15",
                    "verse": "Daar zal het vuur u verteren, Het zwaard u verslinden: U verteren als de sprinkhaan, U verslinden als de knaagbek. Al zijt ge talrijk als de sprinkhaan"
                },
                "16": {
                    "verse_nr": "16",
                    "verse": "Uw kooplieden in groter getal Dan de sterren aan de hemel: De knaagbek ontpopt, en vliegt heen."
                },
                "17": {
                    "verse_nr": "17",
                    "verse": "Uw leiders zijn als de sprinkhaan, uw beambten een zwerm, Die als het koud is, in de muren gaan schuilen; Maar komt de zon, dan vliegen ze heen: Men kent de plaats niet, waar ze blijven!"
                },
                "18": {
                    "verse_nr": "18",
                    "verse": "Uw herders dommelen, koning van Assjoer, Uw vorsten slapen: Uw volk is op de bergen verstrooid, Niemand brengt het bijeen."
                },
                "19": {
                    "verse_nr": "19",
                    "verse": "Geen heil voor uw plaag, Ongeneeslijk uw wonde:Wie van u hoort, klapt om u in de handen; Wie immers had niet steeds van uw boosheid te lijden?"
                }
            }
        }
    }
}