{
    "version": "NLD1939",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Een godsspraak: het woord van Jahweh, door Malakias tot Isra\u00ebl gericht."
                },
                "2": {
                    "verse_nr": "2",
                    "verse": "Ik heb u lief, spreekt Jahweh! Gij zegt: Waaruit blijkt dan uw liefde tot ons? Was Esau niet de broer van Jakob, is de godsspraak van Jahweh; toch heb Ik Jakob liefgehad"
                },
                "3": {
                    "verse_nr": "3",
                    "verse": "maar Esau heb Ik gehaat: een wildernis van zijn bergen gemaakt, van zijn erfdeel een steppe in de woestijn."
                },
                "4": {
                    "verse_nr": "4",
                    "verse": "En als Edom zegt: We zijn wel vernield, maar we bouwen onze puinen weer op; dan spreekt Jahweh der heirscharen: Zij mogen bouwen, maar Ik zal verwoesten; men zal ze noemen: goddeloos volk, waarop Jahweh voor immer vergramd blijft!"
                },
                "5": {
                    "verse_nr": "5",
                    "verse": "Met eigen ogen zult ge het zien, en moeten erkennen: Jahweh is groot, ook buiten Isra\u00ebls gebied!"
                },
                "6": {
                    "verse_nr": "6",
                    "verse": "De zoon eert zijn vader, de knecht vreest zijn meester! Maar zo Ik dan een Vader ben, waar is de eer, die Mij toekomt; en ben Ik een Meester, waar is dan de vrees voor Mij? Zo spreekt Jahweh der heirscharen tot u, priesters; gij die mijn Naam durft verachten! En dan vraagt ge nog: Waardoor hebben wij Uw Naam veracht?"
                },
                "7": {
                    "verse_nr": "7",
                    "verse": "Door op mijn altaar onreine spijzen te offeren! Gij zegt: Hoe hebben wij die dan verontreinigd? Door te zeggen: De tafel van Jahweh is zoveel bijzonders toch niet"
                },
                "8": {
                    "verse_nr": "8",
                    "verse": "of als gij een blind dier ten offer brengt, te zeggen: Dat is geen kwaad; of als gij een kreupel of ziek dier offert: Dat is niet zo erg! Biedt het dan uw landvoogd eens aan; zal h\u00e8m dat bevallen en hij u gunsten bewijzen, spreekt Jahweh der heirscharen!"
                },
                "9": {
                    "verse_nr": "9",
                    "verse": "Zoekt zo maar de gunsten van Jahweh: Hij zal u zeker genadig zijn; door u is het bedreven: moet Hij u nu maar gunstig zijn?"
                },
                "10": {
                    "verse_nr": "10",
                    "verse": "O, dat iemand van u de deuren maar sloot; dan zoudt gij niet tevergeefs het vuur op mijn altaar ontsteken! Neen, Ik heb geen behagen in u, spreekt Jahweh der heirscharen. geen lust in het offer uit uw handen."
                },
                "11": {
                    "verse_nr": "11",
                    "verse": "Want van de opgang der zon tot aan haar ondergang is mijn Naam groot onder de volken; op iedere plaats wordt mijn Naam een wierookoffer en een reine offerande gebracht! Waarachtig, mijn Naam is groot onder de volken, spreekt Jahweh der heirscharen!"
                },
                "12": {
                    "verse_nr": "12",
                    "verse": "Maar gij ontwijdt hem door te zeggen: De tafel van Jahweh is onrein, en de spijs, die er afkomt, is minderwaardig!"
                },
                "13": {
                    "verse_nr": "13",
                    "verse": "Gij zegt: Wat een last; en gij trekt er uw neus voor op, zegt Jahweh der heirscharen! Of gij offert iets wat gestolen is, of wat kreupel of ziek is; en zou Ik dat van u aanvaarden, spreekt Jahweh?"
                },
                "14": {
                    "verse_nr": "14",
                    "verse": "Vervloekt de bedrieger, die een mannelijk dier in zijn kudde bezit, maar aan den Heer een ondeugdelijk offert, als hij een gelofte heeft gedaan! Want Ik ben een grote Koning, spreekt Jahweh der heirscharen, en mijn Naam is onder de volken geducht!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Daarom priesters, geldt voor u dit besluit"
                },
                "2": {
                    "verse_nr": "2",
                    "verse": "Wanneer gij niet luistert, het niet ter harte wilt nemen, en geen eer brengt aan mijn Naam, dan slinger Ik over uzelf de vloek, en maak ook uw zegen tot vloek. Ja, Ik heb ze nu al tot vloek gemaakt, omdat gij het niet ter harte neemt!"
                },
                "3": {
                    "verse_nr": "3",
                    "verse": "Zie, Ik zal u de arm afslaan, en slinger u het vuil in het gezicht; men gooit u weg met het vuil van uw feesten."
                },
                "4": {
                    "verse_nr": "4",
                    "verse": "Dan zult ge weten, dat Ik dit besluit aan u heb voltrokken, om mijn verbond met Levi gestand te doen, spreekt Jahweh der heirscharen."
                },
                "5": {
                    "verse_nr": "5",
                    "verse": "Mijn verbond met Levi hield in: leven en vrede. en Ik heb ze hem gegeven; vrees, en hij heeft Mij gevreesd, en gesidderd voor mijn Naam."
                },
                "6": {
                    "verse_nr": "6",
                    "verse": "De leer der waarheid was in zijn mond, en er kwam geen onrecht over zijn lippen; in vrede en oprechtheid heeft hij met Mij verkeerd, en velen van het kwaad weerhouden."
                },
                "7": {
                    "verse_nr": "7",
                    "verse": "Waarachtig, de lippen van den priester moeten de wijsheid bewaren, uit zijn mond moet men onderricht vragen; want hij is een bode van Jahweh der heirscharen."
                },
                "8": {
                    "verse_nr": "8",
                    "verse": "Maar zelf zijt gij afgeweken van de weg, en hebt vele anderen door uw lering doen struikelen; gij hebt het verbond met de Levieten geschonden, spreekt Jahweh der heirscharen!"
                },
                "9": {
                    "verse_nr": "9",
                    "verse": "Ook daarom maak Ik u verachtelijk en eerloos bij heel het volk, juist zoals gij mijn wegen niet zijt gevolgd, en geen acht op mijn wet hebt geslagen!"
                },
                "10": {
                    "verse_nr": "10",
                    "verse": "Hebben wij niet allen \u00e9\u00e9n Vader; heeft niet dezelfde God ons geschapen? Waarom zijn wij dan trouweloos tegen elkander, en ontwijden wij het verbond onzer vaderen?"
                },
                "11": {
                    "verse_nr": "11",
                    "verse": "Juda is trouweloos, in Isra\u00ebl en Jerusalem wordt een gruwel bedreven! Ja, Juda heeft ontwijd wat Jahweh heilig is, en door Hem wordt bemind: door de dochter van een vreemden god te huwen."
                },
                "12": {
                    "verse_nr": "12",
                    "verse": "Moge Jahweh voor den man, die zo iets durft bestaan, getuige, verdediger en offeraar aan Jahweh der heirscharen uit de tenten van Jakob laten verdwijnen!"
                },
                "13": {
                    "verse_nr": "13",
                    "verse": "Er is nog een tweede ding, dat ge doet. Gij bedekt het altaar van Jahweh met tranen, wenen en zuchten, omdat Hij niet op uw offer neerblikt, en niets met welgevallen uit uw handen aanvaardt."
                },
                "14": {
                    "verse_nr": "14",
                    "verse": "Ge vraagt: Waarom? Omdat Jahweh als aanklager staat tussen u en de vrouw uwer jeugd, aan wie gij ontrouw zijt geworden: de vrouw, die uw gezellin is geweest, en met wie gij u verbonden hadt!"
                },
                "15": {
                    "verse_nr": "15",
                    "verse": "Heeft Hij ze niet tot \u00e9\u00e9n vlees en leven gemaakt? En wat wil dat \u00e9ne? Kinderen Gods! Draagt dus zorg voor uw leven, en wordt niet ontrouw aan de vrouw uwer jeugd."
                },
                "16": {
                    "verse_nr": "16",
                    "verse": "Wie haat en verstoot, spreekt Jahweh, Isra\u00ebls God, legt nog een onrecht boven zijn kleed, spreekt Jahweh der heirscharen! Draagt dus zorg voor uw leven, en weest niet ontrouw!"
                },
                "17": {
                    "verse_nr": "17",
                    "verse": "Gij hebt Jahweh door uw woorden vermoeid! Ge zegt: Waarmede hebben wij Hem dan vermoeid? Door te zeggen: Die kwaad doet, is goed in de ogen van Jahweh, en welgevallig aan Hem; of: Waar blijft toch de God van het oordeel!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Zie, Ik zend mijn gezant voor Mij uit, om voor Mij de weg te bereiden! Dan komt terstond tot zijn tempel de Heer, dien gij zoekt, de Engel van het Verbond, naar wien gij verlangt. Zie, Hij komt, spreekt Jahweh der heirscharen!"
                },
                "2": {
                    "verse_nr": "2",
                    "verse": "Maar wie kan de dag van zijn komst verdragen; wie houdt het uit, als Hij verschijnt? Want Hij zal zijn als het vuur van den smelter, als het loog van de blekers"
                },
                "3": {
                    "verse_nr": "3",
                    "verse": "Hij zet zich neer, om het zilver te smelten en te louteren! Dan zal Hij de zonen van Levi reinigen, hen louteren als goud en zilver. Dan offeren zij Jahweh weer in gerechtigheid"
                },
                "4": {
                    "verse_nr": "4",
                    "verse": "en de offerande van Juda en Jerusalem zal Jahweh behagen als in de dagen van ouds, als in vroegere jaren."
                },
                "5": {
                    "verse_nr": "5",
                    "verse": "Dan zal Ik ook voor u ten oordeel verschijnen, en onmiddellijk als aanklager optreden tegen de tovenaars, echtbrekers en meinedigen, tegen de verdrukkers van werklieden, weduwen en wezen, tegen hen, die den vreemdeling verstoten, en Mij niet vrezen, spreekt Jahweh der heirscharen."
                },
                "6": {
                    "verse_nr": "6",
                    "verse": "Waarachtig: Ik, Jahweh, ben niet veranderd; en gij, zonen van Jakob, zijt dezelfden gebleven."
                },
                "7": {
                    "verse_nr": "7",
                    "verse": "Sinds de dagen van uw vaderen zijt gij afgeweken van mijn geboden en hebt ze niet onderhouden. Bekeert u tot Mij, en Ik keer tot u terug, spreekt Jahweh der heirscharen! Gij vraagt: Waarin moeten wij ons bekeren?"
                },
                "8": {
                    "verse_nr": "8",
                    "verse": "Mag een mens dan God tekort doen, dat gij Mij tekort doet? Ge zegt: Waarin hebben wij U tekort gedaan? In de tienden en eerstelingen?"
                },
                "9": {
                    "verse_nr": "9",
                    "verse": "Met vervloeking zijt ge geslagen, heel het volk, en toch blijft ge Mij tekort doen!"
                },
                "10": {
                    "verse_nr": "10",
                    "verse": "Brengt de tienden van alles naar de schuren, opdat er voorraad zij voor mijn huis; dan kunt gij eens de proef met Mij nemen, spreekt Jahweh der heirscharen, of Ik de sluizen des hemels niet voor u open, en geen zegen in overvloed over u uitstort."
                },
                "11": {
                    "verse_nr": "11",
                    "verse": "Ik zal voor u de knaagbek verjagen, en hij zal de vrucht van uw akker niet vernielen; de wijnstok op het veld zal u zijn vrucht niet onthouden, spreekt Jahweh der heirscharen."
                },
                "12": {
                    "verse_nr": "12",
                    "verse": "Dan zullen alle volken u gelukkig prijzen; want dan zijt gij een lustoord, spreekt Jahweh der heirscharen!"
                },
                "13": {
                    "verse_nr": "13",
                    "verse": "Uw taal ergert mij, spreekt Jahweh! Ge vraagt: Wat hebben wij dan tegen U onder elkander gezegd?"
                },
                "14": {
                    "verse_nr": "14",
                    "verse": "Ge hebt gezegd: Verloren moeite, God te dienen; wat hebben wij er mee gewonnen, zijn gebod te onderhouden, en in rouwgewaad voor Jahweh der heirscharen te gaan?"
                },
                "15": {
                    "verse_nr": "15",
                    "verse": "Neen, we prijzen de opstandigen gelukkig: die kwaad doen, gaat het goed; die God durven tarten, blijven ongemoeid."
                },
                "16": {
                    "verse_nr": "16",
                    "verse": "Maar zo spreken zij, die Jahweh vrezen, onder elkander. Jahweh heeft er acht op geslagen, en het gehoord. Er ligt voor zijn aan- schijn een gedenkboek, geschreven ten gunste van hen, die Jahweh vrezen en zijn Naam in gedachtenis houden."
                },
                "17": {
                    "verse_nr": "17",
                    "verse": "Zij zullen mijn eigendom zijn. spreekt Jahweh der heirscharen, op de dag, dat Ik handelend optreed: Ik zal Mij hunner ontfermen, zoals een mens zich ontfermt over den zoon, die hem dient."
                },
                "18": {
                    "verse_nr": "18",
                    "verse": "Dan zult ge van inzicht veranderen, en het verschil zien tussen rechtvaardigen en goddelozen, tussen hem, die God dient, en hem die Hem niet dient."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Want zie, de Dag gaat komen, die brandt als een oven! Al de opstandigen en boosdoeners worden als kaf, en de Dag, die gaat komen, steekt ze in brand, spreekt Jahweh der heirscharen, en laat er wortel noch tak van over."
                },
                "2": {
                    "verse_nr": "2",
                    "verse": "Maar voor u, die mijn Naam vreest, zal de zon der gerechtigheid opgaan, die genezing in haar wieken draagt. Als kalveren uit de stal zult gij uitgaan en dartelen"
                },
                "3": {
                    "verse_nr": "3",
                    "verse": "en de goddelozen vertrappen; want zij zullen als stof zijn onder de zolen van uw voeten, op de dag dat Ik handelend optreed, spreekt Jahweh der heirscharen!"
                },
                "4": {
                    "verse_nr": "4",
                    "verse": "Denkt dus aan de wet van Moses, mijn dienaar, wien Ik op de Horeb mijn bevelen en voorschriften voor heel Isra\u00ebl heb gegeven."
                },
                "5": {
                    "verse_nr": "5",
                    "verse": "Zie, Ik zal u den profeet Elias zenden, voordat de grote en ontzaglijke Dag van Jahweh komt."
                },
                "6": {
                    "verse_nr": "6",
                    "verse": "Hij zal het hart der vaders voor de kinderen winnen, het hart der kinderen voor hun vaders; anders kom Ik, en sla het land met de ban!"
                }
            }
        }
    }
}