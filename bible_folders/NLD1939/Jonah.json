{
    "version": "NLD1939",
    "book_name": "Jonah",
    "book_nr": "32",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het woord van Jahweh werd tot Jonas gericht, den zoon van Amittai"
                },
                "2": {
                    "verse_nr": "2",
                    "verse": "Sta op, ga naar Ninive, de grote stad, en kondig haar aan, dat haar boosheid tot Mij is doorgedrongen."
                },
                "3": {
                    "verse_nr": "3",
                    "verse": "Jonas stond op, maar wilde naar Tarsjisj vluchten, ver buiten het bereik van Jahweh. Hij daalde naar Joppe af, vond er een schip, dat op Tarsjisj voer, betaalde de overtocht, en ging aan boord, om met de anderen naar Tarsjisj te varen, ver buiten het bereik van Jahweh."
                },
                "4": {
                    "verse_nr": "4",
                    "verse": "Maar Jahweh slingerde een orkaan over het water, en er brak een zware storm los op zee, die het schip dreigde te kraken."
                },
                "5": {
                    "verse_nr": "5",
                    "verse": "In hun angst riepen de schepelingen allen hun eigen goden aan, en wierpen de lading in zee, om het schip te ontlasten. Maar Jonas was in het scheepsruim gegaan, had zich daar ter ruste gelegd, en was in diepe slaap gevallen."
                },
                "6": {
                    "verse_nr": "6",
                    "verse": "De kapitein ging naar hem toe, en zei hem: Hoe kunt ge nog slapen! Sta op, roep uw God aan; misschien ontfermt zich God over ons, en vergaan we niet."
                },
                "7": {
                    "verse_nr": "7",
                    "verse": "Later zeiden ze tot elkander: Laat ons loten, om uit te maken, door wiens schuld dit onheil ons treft. Ze wierpen dus het lot; en het lot viel op Jonas."
                },
                "8": {
                    "verse_nr": "8",
                    "verse": "Nu zeiden ze hem: Zeg ons, waarom dit onheil ons treft; wat is uw beroep, waar komt ge vandaan, wat is uw vaderland, van welk volk stamt ge af."
                },
                "9": {
                    "verse_nr": "9",
                    "verse": "Hij gaf hun ten antwoord: Ik ben een Hebre\u00ebr; ik vereer Jahweh, den God des hemels, die zee en land heeft gemaakt."
                },
                "10": {
                    "verse_nr": "10",
                    "verse": "Nu werd de bemanning nog meer bevreesd, en ze zeiden tot hem: Hoe hebt ge zo iets durven doen? Want nu wisten ze, dat hij op de vlucht was voor Jahweh; hij had het hun zelf bekend."
                },
                "11": {
                    "verse_nr": "11",
                    "verse": "Ze zeiden hem: Wat moeten we met u doen, om de zee te kalmeren; want de zee raast hoe langer hoe harder!"
                },
                "12": {
                    "verse_nr": "12",
                    "verse": "Hij antwoordde: Neem mij op, en werp mij in zee; dan zal de zee bedaren. Want nu zie ik duidelijk in, dat door mijn schuld deze geweldige storm u teistert."
                },
                "13": {
                    "verse_nr": "13",
                    "verse": "Nog beproefde de bemanning, naar het land te roeien, maar het lukte haar niet; want steeds onstuimiger beukte de zee."
                },
                "14": {
                    "verse_nr": "14",
                    "verse": "Toen riepen ze Jahweh aan, en zeiden: Ach Jahweh! Laat ons toch niet vergaan om het leven van dezen man; wreek op ons geen onschuldig bloed. Want Gij, Jahweh, hebt zelf gedaan, wat U behaagt!"
                },
                "15": {
                    "verse_nr": "15",
                    "verse": "Toen namen ze Jonas op, en wierpen hem in zee; en aanstonds kwam de zee tot bedaren."
                },
                "16": {
                    "verse_nr": "16",
                    "verse": "De bemanning werd van grote vrees voor Jahweh vervuld; men bracht Jahweh een offer, en deed Hem geloften."
                },
                "17": {
                    "verse_nr": "17",
                    "verse": "Intussen had Jahweh een grote vis laten komen, om Jonas op te slokken: en Jonas bleef in de buik van de vis drie dagen en drie nachten lang."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "En in de buik van de vis bad Jonas tot Jahweh, zijn God."
                },
                "2": {
                    "verse_nr": "2",
                    "verse": "Hij sprak: In mijn angst riep ik tot Jahweh, En Hij heeft mij verhoord; Uit de schoot der onderwereld riep ik om hulp, En Gij hebt naar mijn smeken geluisterd."
                },
                "3": {
                    "verse_nr": "3",
                    "verse": "Gij hebt mij in de diepte geworpen, In het midden der zee; De vloed hield mij gevangen, Uw kolken en baren sloegen over mij heen."
                },
                "4": {
                    "verse_nr": "4",
                    "verse": "Ik sprak bij mijzelf: Ik ben verstoten uit uw oog; Hoe zal ik ooit nog aanschouwen Uw heilige tempel?"
                },
                "5": {
                    "verse_nr": "5",
                    "verse": "Het water steeg me tot de lippen, De afgrond hield me gevangen; Het zeewier omkranste mijn hoofd Met een blijvende tooi."
                },
                "6": {
                    "verse_nr": "6",
                    "verse": "Tot de grondvesten der bergen daalde ik af, Naar het gewest met zijn eeuwige grendels; Maar Gij hebt mij uit het graf doen verrijzen, Jahweh, mijn God!"
                },
                "7": {
                    "verse_nr": "7",
                    "verse": "Toen mijn ziel in mij versmachtte, Dacht ik aan Jahweh; En mijn gebed drong tot U door, In uw heilige tempel."
                },
                "8": {
                    "verse_nr": "8",
                    "verse": "Afgodendienaars weigeren hun hulde"
                },
                "9": {
                    "verse_nr": "9",
                    "verse": "Maar ik wil U lofzangen brengen, En wat ik beloofd heb, vervullen: Van Jahweh komt redding!"
                },
                "10": {
                    "verse_nr": "10",
                    "verse": "Toen spuwde de vis, op Jahweh\u2019s bevel, Jonas uit op de kust."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Voor de tweede maal werd nu het woord van Jahweh tot Jonas gericht"
                },
                "2": {
                    "verse_nr": "2",
                    "verse": "Sta op, ga naar Ninive, de grote stad, en kondig haar aan, wat Ik u heb bevolen."
                },
                "3": {
                    "verse_nr": "3",
                    "verse": "En nu stond Jonas op, en ging naar Ninive op Jahweh\u2019s bevel. Ninive was een geweldige stad, drie dagreizen groot."
                },
                "4": {
                    "verse_nr": "4",
                    "verse": "Toen Jonas de stad een dagreis ver was binnengetrokken, begon hij te preken: \u201cNog veertig dagen, en Ninive zal vergaan!\u201d"
                },
                "5": {
                    "verse_nr": "5",
                    "verse": "En de inwoners van Ninive geloofden in God; ze schreven een vasten uit; groot en klein trok het boetekleed aan."
                },
                "6": {
                    "verse_nr": "6",
                    "verse": "De mare kwam ook den koning ter ore. Onmiddellijk stond hij op van zijn troon, legde zijn koningskleed af, trok een boetekleed aan, en zat op as."
                },
                "7": {
                    "verse_nr": "7",
                    "verse": "Ook liet hij afkondigen: \u201cGegeven te Ninive, op last van den koning en zijn rijksgroten: Mensen noch dieren, runderen noch schapen mogen iets nuttigen, voedsel nemen of water drinken."
                },
                "8": {
                    "verse_nr": "8",
                    "verse": "De mensen moeten het boetekleed aandoen, en met aandrang roepen tot God. Ook moeten allen zich van hun slecht gedrag bekeren, en van de ongerechtigheid hunner handen."
                },
                "9": {
                    "verse_nr": "9",
                    "verse": "Misschien dat God zich dan nog bedenkt, en berouw krijgt; dat Hij zijn grimmige toorn laat varen, en wij niet om \u2018t leven komen.\u201d"
                },
                "10": {
                    "verse_nr": "10",
                    "verse": "Toen God zag wat zij deden, en hoe zij zich van hun slecht gedrag hadden bekeerd, kreeg Hij spijt over het onheil, waarmee Hij ze gedreigd had, en voerde het niet uit."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Maar juist hierover was Jonas zeer ontstemd en vertoornd."
                },
                "2": {
                    "verse_nr": "2",
                    "verse": "Hij bad tot Jahweh, en sprak: Ach, Jahweh; heb ik het niet gezegd, toen ik nog in mijn land vertoefde, en ben ik juist daarom niet ijlings naar Tarsjisj gevlucht? Ik wist immers wel, dat Gij een genadig God zijt, barmhartig, lankmoedig en rijk aan ontferming; en dat Gij dus wel spijt zoudt krijgen over het onheil."
                },
                "3": {
                    "verse_nr": "3",
                    "verse": "Ontneem mij nu ook maar het leven; want de dood is mij liever dan het leven."
                },
                "4": {
                    "verse_nr": "4",
                    "verse": "Maar Jahweh zei hem: Hebt ge wel reden genoeg, om zo verdrietig te zijn?"
                },
                "5": {
                    "verse_nr": "5",
                    "verse": "Daarop verliet Jonas de stad, en nam zijn verblijf aan de oostkant der stad; daar maakte hij zich een loofhut, en zette zich in haar schaduw neer, om af te wachten, wat er met de stad zou gebeuren."
                },
                "6": {
                    "verse_nr": "6",
                    "verse": "Nu liet God de Heer een klimop boven Jonas opschieten, om schaduw te geven voor zijn hoofd, en hem z\u00f3 van zijn kwade luim te genezen. En Jonas was inderdaad uiterst verheugd over de klimop."
                },
                "7": {
                    "verse_nr": "7",
                    "verse": "Maar de volgende dag liet God in de vroege morgen een worm knagen aan de klimop, zodat hij verdorde"
                },
                "8": {
                    "verse_nr": "8",
                    "verse": "en toen de zon was opgegaan, deed Hij een verzengende oostenwind waaien. Nu brandde de zon op Jonas\u2019 hoofd, en versmachtend zonk hij neer. Hij wenste te sterven, en sprak: De dood is mij liever dan het leven!"
                },
                "9": {
                    "verse_nr": "9",
                    "verse": "Maar God zei tot Jonas: Hebt ge wel reden genoeg, om zo verdrietig te zijn over de klimop? Hij antwoordde: Ja ik heb reden genoeg, om dodelijk misnoegd te zijn."
                },
                "10": {
                    "verse_nr": "10",
                    "verse": "Nu sprak Jahweh: Gij zijt bekommerd over de klimop, waarvoor ge geen zorg hebt gehad, en die ge niet hebt gekweekt; die in \u00e9\u00e9n nacht is opgeschoten, en in \u00e9\u00e9n nacht verdord."
                },
                "11": {
                    "verse_nr": "11",
                    "verse": "En Ik zou niet bekommerd zijn over Ninive, die grote stad, waarin, behalve de vele dieren, meer dan honderd twintig duizend mensen wonen, die het onderscheid niet kennen tussen hun rechter- en linkerhand!"
                }
            }
        }
    }
}