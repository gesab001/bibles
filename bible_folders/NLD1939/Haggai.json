{
    "version": "NLD1939",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "In het tweede jaar van koning Darius, in de zesde maand en op de eerste dag van de maand, werd het woord van Jahweh door den profeet Aggeus gericht tot Zorobabel, den zoon van Salati\u00ebl en landvoogd van Juda, en tot den hogepriester Jehosj\u00f3ea, den zoon van Jehosadak"
                },
                "2": {
                    "verse_nr": "2",
                    "verse": "Zo spreekt Jahweh der heirscharen! Dit volk zegt: De tijd is nog niet gekomen, om de tempel van Jahweh te bouwen."
                },
                "3": {
                    "verse_nr": "3",
                    "verse": "Maar het woord van Jahweh werd door den profeet Aggeus verkondigd"
                },
                "4": {
                    "verse_nr": "4",
                    "verse": "Is het dan wel de tijd voor u, om in betimmerde huizen te wonen, terwijl dit huis nog in puin ligt?"
                },
                "5": {
                    "verse_nr": "5",
                    "verse": "Welnu, zo spreekt Jahweh der heirscharen: Let dan eens op, wat er met u is gebeurd!"
                },
                "6": {
                    "verse_nr": "6",
                    "verse": "Ge hebt veel gezaaid, maar weinig geoogst; ge hebt gegeten, maar werdt niet verzadigd; ge hebt gedronken, maar uw dorst niet gelest; ge hebt u gekleed, maar niet verwarmd; en de werkman kreeg zijn loon in een buidel zonder bodem."
                },
                "7": {
                    "verse_nr": "7",
                    "verse": "Zo spreekt Jahweh der heirscharen: Let eens op, wat er met u is gebeurd!"
                },
                "8": {
                    "verse_nr": "8",
                    "verse": "Gaat dus de bergen in, om hout te halen, en bouwt het huis; Ik zal er mijn vreugde en glorie in vinden, spreekt Jahweh!"
                },
                "9": {
                    "verse_nr": "9",
                    "verse": "Ge hebt veel verwacht, maar weinig gekregen; ge hebt het binnen gesleept, maar Ik blies het weg. Waarom? is de godsspraak van Jahweh. Omdat mijn huis in puin ligt, terwijl gij allen u rept voor uw eigen huis."
                },
                "10": {
                    "verse_nr": "10",
                    "verse": "Daarom weigerde de hemel u dauw"
                },
                "11": {
                    "verse_nr": "11",
                    "verse": "daarom heb Ik een droogte ontboden over het land en de bergen, over koren en most, over olie en veldvrucht, over mensen en dieren, over al het werk uwer handen!"
                },
                "12": {
                    "verse_nr": "12",
                    "verse": "Zorobabel, de zoon van Salati\u00ebl, en Jehosj\u00f3ea de hogepriester, de zoon van Jehosadak, luisterden met al het overige volk naar de stem van Jahweh, hun God, en naar de woorden van den profeet Aggeus, welke Jahweh hem had gelast, tot hen te spreken. En het volk werd met vrees voor Jahweh vervuld."
                },
                "13": {
                    "verse_nr": "13",
                    "verse": "Toen sprak Agge\u00fcs, de gezant van Jahweh, in opdracht van Jahweh tot het volk: Ik ben met u, is de godsspraak van Jahweh!"
                },
                "14": {
                    "verse_nr": "14",
                    "verse": "Zo prikkelde Jahweh de ijver van Zorobabel, den zoon van Salati\u00ebl en landvoogd van Juda, de ijver van Jehosj\u00f3ea, den hogepriester en zoon van Jehosadak, de ijver ook van al het overige volk, zodat zij begonnen te werken aan het huis van Jahweh der heirscharen, hun God."
                },
                "15": {
                    "verse_nr": "15",
                    "verse": "Men begon op de vier en twintigste dag van de zesde maand, in het tweede jaar van koning Darius."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "In de zevende maand, de een en twintigste dag van de maand, werd het woord van Jahweh door den profeet Agge\u00fcs verkondigd!"
                },
                "2": {
                    "verse_nr": "2",
                    "verse": "Spreek tot Zorobabel, den zoon van Salati\u00ebl en landvoogd van Juda, tot Jehosj\u00f3ea, den hogepriester en zoon van Jehosadak, en tot al het overige volk"
                },
                "3": {
                    "verse_nr": "3",
                    "verse": "Wie is er nog onder u, die dit huis in zijn vroegere glorie heeft aanschouwd; en hoe ziet ge het nu? Is het niet in vergelijking daarmee als niets in uw ogen?"
                },
                "4": {
                    "verse_nr": "4",
                    "verse": "En toch, houd moed, Zorobabel, is de godsspraak van Jahweh; houd moed, Jehosj\u00f3ea, hogepriester en zoon van Jehosadak; houdt moed, gij allen, volk van het land, is de godsspraak van Jahweh! Werkt voort, want Ik blijf met u, is de godsspraak van Jahweh der heirscharen!"
                },
                "5": {
                    "verse_nr": "5",
                    "verse": "Ik heb u beloofd bij uw uittocht uit Egypte: Mijn geest blijft in uw midden; ge behoeft niet te vrezen!"
                },
                "6": {
                    "verse_nr": "6",
                    "verse": "Want zo spreekt Jahweh der heirscharen: Nog eenmaal, binnen korte tijd, Zal Ik de hemel en aarde beroeren, De zee en het droge"
                },
                "7": {
                    "verse_nr": "7",
                    "verse": "Ik zal alle volken beroeren, En de schatten van alle volken komen hierheen. Ik zal dit huis met glorie vervullen, Is de godsspraak van Jahweh der heirscharen."
                },
                "8": {
                    "verse_nr": "8",
                    "verse": "Van Mij is het zilver, Van Mij is het goud: Is de godsspraak van Jahweh der heirscharen!"
                },
                "9": {
                    "verse_nr": "9",
                    "verse": "De glorie van dit tweede huis Zal groter zijn dan die van het eerste, Spreekt Jahweh der heirscharen: In deze plaats zal Ik vrede geven, Is de godsspraak van Jahweh der heirscharen!"
                },
                "10": {
                    "verse_nr": "10",
                    "verse": "Op de vier en twintigste dag van de negende maand, in het tweede jaar van Darius, werd het woord van Jahweh door den profeet Aggeus verkondigd"
                },
                "11": {
                    "verse_nr": "11",
                    "verse": "Zo spreekt Jahweh der heirscharen! Vraag aan de priesters een uitspraak"
                },
                "12": {
                    "verse_nr": "12",
                    "verse": "Wanneer iemand heilig vlees in de slip van zijn mantel draagt, en met die slip brood, moes, wijn, olie of een andere spijs aanraakt: zal dit dan worden geheiligd? De priesters gaven ten antwoord: Neen!"
                },
                "13": {
                    "verse_nr": "13",
                    "verse": "Aggeus vervolgde: Maar zo hij zich aan een lijk heeft verontreinigd, en een van die dingen aanraakt: is het dan onrein? De priesters antwoordden: Dan is het onrein!"
                },
                "14": {
                    "verse_nr": "14",
                    "verse": "Toen hernam Aggeus: Zo is het ook met dit volk, zo is het ook met deze natie in hun verhouding tot Mij, is de godsspraak van Jahweh; al wat zij doen, zelfs wat zij offeren, is onrein!"
                },
                "15": {
                    "verse_nr": "15",
                    "verse": "Welnu, let dan eens op, wat er v\u00f3\u00f3r deze dag is gebeurd, eer de ene steen op de andere gelegd werd in de tempel van Jahweh!"
                },
                "16": {
                    "verse_nr": "16",
                    "verse": "Hoe ging het u toen? Dan kwam men bij een korenhoop van twintig maten, en men vond er slechts tien; en men ging naar de perskuip om er vijftig vaten uit te scheppen, en er waren er twintig."
                },
                "17": {
                    "verse_nr": "17",
                    "verse": "Ik heb u met brand en meeldauw geslagen, en al uw produkten met hagel; maar ge hebt u niet tot Mij bekeerd, is de godsspraak van Jahweh!"
                },
                "18": {
                    "verse_nr": "18",
                    "verse": "Let toch eens op, wat er v\u00f3\u00f3r deze dag is geschied: v\u00f3\u00f3r de vier en twintigste dag van de negende maand, sinds de dag, waarop de grondslag van de tempel van Jahweh gelegd is!"
                },
                "19": {
                    "verse_nr": "19",
                    "verse": "En ziet nu eens toe: Is er nu nog zaad in de schuur? Beginnen de wijnstok en vijg, de granaat en olijf niet te dragen? Van deze dag af zegen Ik u!"
                },
                "20": {
                    "verse_nr": "20",
                    "verse": "Het woord van Jahweh werd op de vier en twintigste dag van de maand een tweede maal tot Aggeus gericht"
                },
                "21": {
                    "verse_nr": "21",
                    "verse": "Spreek tot Zorobabel, den landvoogd van Juda! Ik zal de hemel en aarde beroeren"
                },
                "22": {
                    "verse_nr": "22",
                    "verse": "Koningstronen werp Ik omver, En verniel de kracht der heidense rijken. Ik werp de wagens omver, met die erop rijden; Paarden en ruiters storten neer, De een door het zwaard van den ander!"
                },
                "23": {
                    "verse_nr": "23",
                    "verse": "Op die dag, is de godsspraak van Jahweh der heirscharen, Neem Ik u, Zorobabel, zoon van Salati\u00ebl, Mijn dienaar, is de godsspraak van Jahweh, En draag u als een zegelring: Want u heb Ik uitverkoren, Is de godsspraak van Jahweh der heirscharen!"
                }
            }
        }
    }
}