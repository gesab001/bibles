{
    "version": "NLD1939",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Simon Petrus, dienaar en apostel van Jesus Christus: aan hen, die door de gerechtigheid van onzen God en Zaligmaker Jesus Christus een geloof hebben ontvangen, even kostbaar als het onze"
                },
                "2": {
                    "verse_nr": "2",
                    "verse": "Genade en vrede zij u in volle mate door de kennis van God en van Jesus onzen Heer."
                },
                "3": {
                    "verse_nr": "3",
                    "verse": "Alles toch wat tot leven en vroomheid kan strekken, heeft zijn goddelijke macht ons geschonken door de kennis van Hem, die ons riep door zijn glorie en kracht."
                },
                "4": {
                    "verse_nr": "4",
                    "verse": "Hierdoor ook heeft Hij ons de meest kostelijke en heerlijke beloften gedaan: dat gij door dit alles deelachtig zoudt worden aan Gods natuur, wanneer gij ontkomen zult zijn aan het zinnelijk bederf van de wereld."
                },
                "5": {
                    "verse_nr": "5",
                    "verse": "En juist Daarom moet gij uw uiterste best doen, om met het geloof de deugd te paren, met de deugd de kennis"
                },
                "6": {
                    "verse_nr": "6",
                    "verse": "met de kennis de zelfbeheersing, met de zelfbeheersing de volharding, met de volharding de vroomheid"
                },
                "7": {
                    "verse_nr": "7",
                    "verse": "met de vroomheid de broederlijkheid, met de broederlijkheid de liefde."
                },
                "8": {
                    "verse_nr": "8",
                    "verse": "Want wanneer gij dit alles bezit en in ruimer mate verkrijgt, zal het u niet leeg en onvruchtbaar maken voor uw kennis van Jesus christus onzen Heer"
                },
                "9": {
                    "verse_nr": "9",
                    "verse": "hij immers wien dit alles ontbreekt, is blind En kortzichtig, en heeft vergeten, dat hij gereinigd werd van vroegere zonden."
                },
                "10": {
                    "verse_nr": "10",
                    "verse": "Broeders, beijvert u dus zoveel mogelijk, om uw roeping en uitverkiezing vast te doen staan. Want wanneer gij dit Alles beoefent, zult gij nooit struikelen"
                },
                "11": {
                    "verse_nr": "11",
                    "verse": "en dan zal ook de toegang tot het eeuwig koninkrijk van Jesus Christus, onzen Heer en Zaligmaker, wijd voor u openstaan."
                },
                "12": {
                    "verse_nr": "12",
                    "verse": "Daarom dan ook zal ik zonder ophouden u dit alles in herinnering blijven brengen, ofschoon gij de waarheid wel kent, die gij bezit, en er zelfs in bevestigd zijt."
                },
                "13": {
                    "verse_nr": "13",
                    "verse": "Zolang ik in deze tentwoning blijf, acht ik het mijn plicht, door gestadige herinnering u er toe op te wekken."
                },
                "14": {
                    "verse_nr": "14",
                    "verse": "Want ik weet, dat weldra mijn tent zal worden neergehaald, zoals ook Jesus Christus onze Heer het mij bekend heeft gemaakt."
                },
                "15": {
                    "verse_nr": "15",
                    "verse": "Ik zal er dus mijn best voor doen, dat gij ook, na mijn heengaan, het u ten allen tijde zult blijven herinneren."
                },
                "16": {
                    "verse_nr": "16",
                    "verse": "We hebben u immers de kracht en de komst van onzen Heer Jesus Christus verkondigd, niet als napraters van listig verzonnen sprookjes, maar als ooggetuigen van zijn Majesteit."
                },
                "17": {
                    "verse_nr": "17",
                    "verse": "Want toen Hij van God den Vader eer en glorie ontving, klonk tot Hem de stem van de Hoogwaardige Heerlijkheid: \u201cDeze is mijn welbeminde Zoon, in wien Ik mijn welbehagen gesteld heb.\u201d"
                },
                "18": {
                    "verse_nr": "18",
                    "verse": "En wijzelf hebben deze stem uit de hemel gehoord, toen wij op de heilige berg waren, tezamen met Hem."
                },
                "19": {
                    "verse_nr": "19",
                    "verse": "Bovendien bezitten we het woord der profeten, dat daardoor nog meer bekrachtigd werd; gij doet dus w\u00e8l, met er acht op te slaan als op een lamp, die schijnt op een donkere plaats, totdat de Dag gaat gloren en de Morgenster opgaat in uw harten."
                },
                "20": {
                    "verse_nr": "20",
                    "verse": "Toch moet gij v\u00f3\u00f3r alles begrijpen, dat er geen enkele profetie der Schrift door eigenmachtige verklaring ontstaat."
                },
                "21": {
                    "verse_nr": "21",
                    "verse": "Want nooit is er een profetie uitgebracht door de wil van een mens, maar onder de drang van den heiligen Geest hebben mensen gesproken uit naam van God."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Maar er waren ook valse profeten opgestaan onder het Volk, zoals er ook valse leraars zullen zijn onder \u00fa. Ze zullen verderflijke ketterijen binnensmokkelen, den Meester verloochenen, die hen heeft vrijgekocht, en zich z\u00f3 een ras verderf berokkenen."
                },
                "2": {
                    "verse_nr": "2",
                    "verse": "En velen zullen hun losbandigheid volgen; door hun toedoen zal de weg der Waarheid worden gelasterd."
                },
                "3": {
                    "verse_nr": "3",
                    "verse": "Ook zullen ze, door winzucht gedreven, u uitbuiten met sluwe woorden. Sinds lang reeds staat hun vonnis klaar, en hun ondergang sluimert niet in."
                },
                "4": {
                    "verse_nr": "4",
                    "verse": "Want wanneer God de zondige engelen niet spaarde, maar ze naar de hel verwees, en opsloot in donkere holen, om ze vast te houden voor het oordeel"
                },
                "5": {
                    "verse_nr": "5",
                    "verse": "wanneer Hij de oude wereld niet spaarde, maar de zondvloed bracht over de wereld der goddelozen, maar het achttal van No\u00eb, den heraut der gerechtigheid, in het leven behield"
                },
                "6": {
                    "verse_nr": "6",
                    "verse": "wanneer Hij de steden S\u00f3doma en Gomorra in as legde, ze ten ondergang doemde en ze tot voorbeeld stelde voor goddelozen uit later tijd"
                },
                "7": {
                    "verse_nr": "7",
                    "verse": "maar Lot den rechtvaardige redde, die door het liederlijk gedrag van tuchteloze lieden gekweld werd"
                },
                "8": {
                    "verse_nr": "8",
                    "verse": "daar deze rechtschapen man in hun midden vertoefde, en, dag in, dag uit, zijn rechtvaardige ziel heeft gefolterd door de schandelijke daden die hij zien moest en horen"
                },
                "9": {
                    "verse_nr": "9",
                    "verse": "dan staat het wel vast: de Heer weet de vromen uit de beproeving te redden, maar de bozen afgezonderd te houden, om ze te straffen op de dag van het oordeel"
                },
                "10": {
                    "verse_nr": "10",
                    "verse": "hen bovenal, die leven naar het vlees in onreine begeerten, en die de Heerschappij verachten. Vermetel en verwaand schromen ze niet, de Heerlijkheden te beschimpen."
                },
                "11": {
                    "verse_nr": "11",
                    "verse": "En terwijl de Engelen, hun meerderen in kracht en in macht, tegen haar geen smalend oordeel uitspreken bij den Heer"
                },
                "12": {
                    "verse_nr": "12",
                    "verse": "smalen zij wat ze niet kennen, als redeloos vee, van nature tot grijpen en moorden bestemd. En aan hun eigen verderf zullen ze ten verderve gaan"
                },
                "13": {
                    "verse_nr": "13",
                    "verse": "ze worden bedrogen als loon voor bedrog. Slempen des daags is hun een genot, dat vuil, die schandvlekken; en als ze met u de gemeenschappelijke maaltijd houden, brassen ze van hun bedriegerijen."
                },
                "14": {
                    "verse_nr": "14",
                    "verse": "Hun ogen zijn vol overspel en rusteloos in de zonde; wankelende zielen verlokken ze er mee. Hun hart is in hebzucht volleerd; die kinderen der vervloeking!"
                },
                "15": {
                    "verse_nr": "15",
                    "verse": "Ze hebben de rechte weg verlaten, en zijn aan het dwalen geraakt; ze hebben de weg van B\u00e1la\u00e4m gevolgd, van Be\u00f3rs zoon, die het loon der ongerechtigheid liefhad"
                },
                "16": {
                    "verse_nr": "16",
                    "verse": "maar een berisping voor zijn overtreding ontving: het stomme lastdier, sprekend met menselijke stem, stuitte de waanzin van den profeet."
                },
                "17": {
                    "verse_nr": "17",
                    "verse": "Ze zijn bronnen zonder water, nevelwolken opgestuwd door de wind; de uiterste duisternis staat hen te wachten."
                },
                "18": {
                    "verse_nr": "18",
                    "verse": "Want met hun ijdele grootspraak en losbandige vleselijke lusten verlokken ze hen, die zich ternauwernood van de dolende heidenen hebben afgewend."
                },
                "19": {
                    "verse_nr": "19",
                    "verse": "Vrijheid spiegelen ze hun voor, maar zelf zijn ze slaven van het bederf; want door wien men overwonnen is, van hem is men de slaaf."
                },
                "20": {
                    "verse_nr": "20",
                    "verse": "Wanneer men immers door de kennis van Jesus Christus, onzen Heer en Verlosser, de besmetting der wereld is ontvlucht, maar er weer in verstrikt raakt en het onderspit delft, dan is voor zo iemand het laatste erger nog dan het eerste."
                },
                "21": {
                    "verse_nr": "21",
                    "verse": "Want beter was het voor hen, de weg der gerechtigheid niet te hebben gekend, dan het heilig gebod, dat ze kregen, w\u00e8l te kennen, maar het de rug toe te keren."
                },
                "22": {
                    "verse_nr": "22",
                    "verse": "Voor hen blijft gelden, wat het toepasselijke spreekwoord zegt: \u201cEen hond keert terug naar zijn eigen braaksel,\u201d en \u201ceen schoon-gewassen zwijn wentelt zich weer in de modder.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Geliefden, dit is reeds de tweede brief, die ik u schrijf. In beide trachtte ik, door het opfrissen van het geheugen, uw goede gezindheid levendig te houden"
                },
                "2": {
                    "verse_nr": "2",
                    "verse": "opdat gij de voorspelling der heilige profeten indachtig zoudt blijven, alsook het gebod van den Heer en Verlosser, door uw apostelen verkondigd."
                },
                "3": {
                    "verse_nr": "3",
                    "verse": "V\u00f3\u00f3r alles moet gij er aan denken, dat op het einde der tijden spotters met bijtende spot zullen komen, die naar hun eigen lusten leven, en zeggen"
                },
                "4": {
                    "verse_nr": "4",
                    "verse": "\u201cWaar blijft nu de belofte van zijn Komst? Want sinds de Vaders zijn ontslapen, blijft alles zoals het geweest is van het begin der schepping af!\u201d"
                },
                "5": {
                    "verse_nr": "5",
                    "verse": "Het ontgaat hun immers met opzet, dat door Gods woord de hemelen van oudsher bestonden, en de aarde uit water en door water ontstond"
                },
                "6": {
                    "verse_nr": "6",
                    "verse": "en dat de toenmalige wereld door beide wateren werd overstroomd en verging."
                },
                "7": {
                    "verse_nr": "7",
                    "verse": "Welnu, door hetzelfde woord van God zijn de huidige hemel en aarde zorgvuldig behouden, en bewaard voor het vuur tegen de Dag van het Oordeel en van de ondergang der goddeloze mensen."
                },
                "8": {
                    "verse_nr": "8",
                    "verse": "Geliefden, dit \u00e9ne mag u niet ontgaan: Voor den Heer is \u00e9\u00e9n dag als duizend jaren, en duizend jaren als \u00e9\u00e9n dag."
                },
                "9": {
                    "verse_nr": "9",
                    "verse": "Niet traag is de Heer met zijn belofte, zoals sommigen dat traagheid noemen; maar lankmoedig is Hij voor u, daar Hij niet wil, dat sommigen verloren gaan, maar dat allen zich zullen bekeren."
                },
                "10": {
                    "verse_nr": "10",
                    "verse": "Maar komen zal de Dag des Heren als een dief; en dan zullen de hemelen vergaan met donderend geweld, de elementen zullen verbranden en smelten, zo ook de aarde met al wat er op is gemaakt."
                },
                "11": {
                    "verse_nr": "11",
                    "verse": "En wanneer z\u00f3 dit alles ineen stort, hoe moet gij dan wel uitmunten in heilige wandel en vroomheid"
                },
                "12": {
                    "verse_nr": "12",
                    "verse": "en reikhalzend uitzien naar de komst van de Dag van God! Terwille van hem zullen de hemelen ineen zinken door vuur, de elementen verbranden en smelten"
                },
                "13": {
                    "verse_nr": "13",
                    "verse": "en verwachten we uit kracht zijner belofte een nieuwe hemel en een nieuwe aarde, waarin de gerechtigheid woont."
                },
                "14": {
                    "verse_nr": "14",
                    "verse": "Daarom geliefden, nu gij dit alles verwacht, moet gij uw best doen, om smetteloos en onbevlekt te worden bevonden, in vrede met Hem."
                },
                "15": {
                    "verse_nr": "15",
                    "verse": "Weet ook de lankmoedigheid van onzen Heer als een heil te waarderen, zoals onze geliefde broeder Paulus, naar de hem geschonken wijsheid, aan u heeft geschreven"
                },
                "16": {
                    "verse_nr": "16",
                    "verse": "en zoals hij dit ook in al de andere brieven leert, wanneer hij over deze dingen spreekt. Er komen daarin sommige duistere plaatsen voor, die onontwikkelde en onstandvastige mensen verdraaien tot hun eigen verderf, zoals ze dat ook met al de andere Schriften doen."
                },
                "17": {
                    "verse_nr": "17",
                    "verse": "Gij dan, geliefden, nu gij het te voren weet, weest op uw hoede, opdat gij niet door de dwaling der goddelozen wordt meegesleept en uw eigen vastheid verliest."
                },
                "18": {
                    "verse_nr": "18",
                    "verse": "Neemt liever toe in genade en kennis van Jesus Christus onzen Heer en Verlosser. Hem zij de glorie nu en tot de Dag der Eeuwigheid."
                }
            }
        }
    }
}