{
    "version": "NLD1939",
    "book_name": "Micah",
    "book_nr": "33",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het woord van Jahweh, dat tot Mikeas van Moresjet werd gericht ten tijde van Jotam, Achaz en Ezekias, koningen van Juda, en wat hij over Samaria en Jerusalem schouwde."
                },
                "2": {
                    "verse_nr": "2",
                    "verse": "Hoort allen, gij volken, Luister aarde met wat ze bevat: Jahweh, de Heer, komt tegen u getuigen, De Heer uit zijn heilige tempel!"
                },
                "3": {
                    "verse_nr": "3",
                    "verse": "Want zie, Jahweh verlaat reeds zijn woning, Daalt neer, en betreedt de toppen der aarde"
                },
                "4": {
                    "verse_nr": "4",
                    "verse": "De bergen smelten onder Hem weg, de dalen splijten vaneen Als was voor het vuur, als water dat van de helling gutst."
                },
                "5": {
                    "verse_nr": "5",
                    "verse": "Dat alles om de misdaad van Jakob, Om de zonden van Isra\u00ebls huis! Wat is de misdaad van Jakob: Is het niet Samaria? Wat de zonde van het huis van Juda: Is het niet Jerusalem?"
                },
                "6": {
                    "verse_nr": "6",
                    "verse": "Van Samaria heb Ik een puinhoop gemaakt, Een veld, om er een wijngaard te planten; Zijn stenen in het dal doen rollen, Zijn fundamenten ontbloot."
                },
                "7": {
                    "verse_nr": "7",
                    "verse": "Al zijn beelden vernield, al zijn schatten verbrand, Al zijn goden heb Ik aan gruizel geslagen; Want van hoerenloon zijn ze bijeen gebracht, Tot hoerenloon keren ze terug."
                },
                "8": {
                    "verse_nr": "8",
                    "verse": "Daarom wil ik klagen en jammeren, Barrevoets lopen en naakt; Als jakhalzen huilen, En kermen als struisen!"
                },
                "9": {
                    "verse_nr": "9",
                    "verse": "Ja, zijn ramp is ongeneeslijk; Maar zij zal ook Juda treffen, Tot de poort van mijn volk, Tot Jerusalem komen!"
                },
                "10": {
                    "verse_nr": "10",
                    "verse": "Verkondigt het niet in Gat, Weent niet in Bokim; Wentelt in Bet-Ofra U niet in het stof."
                },
                "11": {
                    "verse_nr": "11",
                    "verse": "Het volk van Sjafir heeft u verraden, De steden der schande zijn niet ten strijde getrokken; Het volk van Sa\u00e4nan is afgevallen, Bet-Ha\u00e9sel heeft u zijn bijstand onttrokken."
                },
                "12": {
                    "verse_nr": "12",
                    "verse": "Ja, het hoopt nog op voordeel Het volk van Marot, Als de rampspoed door Jahweh gezonden, Aan de poort van Jerusalem daalt."
                },
                "13": {
                    "verse_nr": "13",
                    "verse": "Span de paarden voor de wagen, Bevolking van Lakisj: Dit is het begin van uw straf, dochter van Sion, Want ook bij u worden de zonden van Isra\u00ebl gevonden."
                },
                "14": {
                    "verse_nr": "14",
                    "verse": "Daarom zult ge Mor\u00e9sjet-Gat Een bruidsgeschenk moeten geven, En zullen de huizen van Akzib Een ontgoocheling voor de koningen van Isra\u00ebl zijn."
                },
                "15": {
                    "verse_nr": "15",
                    "verse": "Ook u zal Ik een veroveraar zenden, Volk van Maresja; Tot Elam zal de glorie van Isra\u00ebl De wijk moeten nemen."
                },
                "16": {
                    "verse_nr": "16",
                    "verse": "Scheer u helemaal kaal Om uw lieve kinderen; Maak u kaal als een gier, Want ze gaan in ballingschap van u heen!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Wee hun, die op slechtheid zinnen, En op hun legerstede boosheid beramen: Om het in de morgenstond ten uitvoer te brengen, Wanneer ze er de macht toe bezitten."
                },
                "2": {
                    "verse_nr": "2",
                    "verse": "Ze begeren akkers: ze roven ze weg; Huizen: ze nemen ze af; Ze maken zich meester van den man en zijn huis, Van den eigenaar en zijn bezit."
                },
                "3": {
                    "verse_nr": "3",
                    "verse": "Daarom spreekt Jahweh: Zie, Ik beraam een onheil tegen dit ras, Dat ge niet van uw hals zult schudden, En waaronder ge niet rechtop kunt gaan. Ja, een boze tijd zal het zijn"
                },
                "4": {
                    "verse_nr": "4",
                    "verse": "Op die dag! Dan zal men dit spotlied, Deze klaagzang over u zingen: \u201cWij zijn verloren, verloren! Het erfdeel van mijn volk is reddeloos heen; Onze akkers worden als buit verdeeld"
                },
                "5": {
                    "verse_nr": "5",
                    "verse": "Niemand werpt voor u het lot voor uw deel!\u201d"
                },
                "6": {
                    "verse_nr": "6",
                    "verse": "Profeteert toch niet in de gemeente van Jahweh, Voorspelt toch zulke dingen niet!"
                },
                "7": {
                    "verse_nr": "7",
                    "verse": "Neen, schande noch vloek Zal Jakobs huis kunnen treffen! Is Jahweh dan niet lankmoedig, Of zijn d\u00e0t soms zijn werken; Zijn zijn woorden niet vol goedheid Voor Isra\u00ebl, zijn volk?"
                },
                "8": {
                    "verse_nr": "8",
                    "verse": "Maar gij zijt niet mijn volk, Gij treedt op als mijn vijand: Vreedzame lieden ontrooft gij hun mantel, Van argeloze wandelaars neemt gij buit."
                },
                "9": {
                    "verse_nr": "9",
                    "verse": "Gij verjaagt de vrouwen van mijn volk Uit het huis, dat haar lief is; En haar kinderen berooft ge Van mijn glorie voor immer."
                },
                "10": {
                    "verse_nr": "10",
                    "verse": "Staat op, en gaat heen, Want dit land is geen rustplaats voor u; Om zijn onreinheid Gaat het onherroepelijk te gronde."
                },
                "11": {
                    "verse_nr": "11",
                    "verse": "Als ik iemand was, Die u ijdele leugens verkondde, Dan profeteerde ik u van wijn en drank: Dat zou eerst een profeet zijn voor uw volk!"
                },
                "12": {
                    "verse_nr": "12",
                    "verse": "Maar Ik jaag heel Jakob bijeen, Haal de resten van Isra\u00ebl samen; Ik drijf ze opeen als benauwde schapen, Als een kudde in nood, verward door hun rampspoed."
                },
                "13": {
                    "verse_nr": "13",
                    "verse": "De belhamel gaat voor hen uit, Ze dringen door de poort naar buiten; Hun koning trekt voor hen uit, En Jahweh is aan hun spits."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ik zeide: Luistert dan toch, Hoofden van Jakob, Leiders van Isra\u00ebls huis: Hadt gij niet het recht moeten kennen?"
                },
                "2": {
                    "verse_nr": "2",
                    "verse": "Maar ze haten het goede, en beminnen het kwaad: Zij trekken mijn volk het vel over de oren, Het vlees van zijn beenderen"
                },
                "3": {
                    "verse_nr": "3",
                    "verse": "En verslinden het vlees. Hun huid stropen ze af, Verbrijzelen hun beenderen; Ze hakken hen in stukken als gebraad in de pan, Als vlees in de ketel."
                },
                "4": {
                    "verse_nr": "4",
                    "verse": "Dan durven ze nog tot Jahweh roepen, Maar Hij zal ze niet horen; Op die dag zal Hij hun zijn aanschijn verbergen, Om het kwaad, dat zij hebben bedreven."
                },
                "5": {
                    "verse_nr": "5",
                    "verse": "Zo spreekt Jahweh over de profeten, die mijn volk misleiden, Die vrede verkonden, als hun tanden te bijten krijgen, Maar wanneer men ze niets in de mond stopt, Met oorlog bedreigen."
                },
                "6": {
                    "verse_nr": "6",
                    "verse": "Daarom zal het nacht voor u worden zonder visioen, En duisternis zonder waarzeggerij; De zon zal ondergaan over die profeten, De dag over hen verduisteren."
                },
                "7": {
                    "verse_nr": "7",
                    "verse": "De zieners zullen te schande worden, De waarzeggers blozen; Ze zullen zich allen de baard bedekken, Omdat God hun geen antwoord meer geeft."
                },
                "8": {
                    "verse_nr": "8",
                    "verse": "Maar ik blijf vol kracht, Door Jahweh\u2019s geest vol recht en moed, Om Jakob zijn misdaad voor te houden, En Isra\u00ebl zijn zonde."
                },
                "9": {
                    "verse_nr": "9",
                    "verse": "Hoort dit, hoofden van het huis van Jakob, Leiders van Isra\u00ebls huis, Die de rechtspraak verkracht, En krom maakt wat recht is."
                },
                "10": {
                    "verse_nr": "10",
                    "verse": "Ze bouwen Sion op met bloed, En Jerusalem met misdaad"
                },
                "11": {
                    "verse_nr": "11",
                    "verse": "Zijn hoofden spreken recht voor geschenken, Zijn priesters leren tegen betaling. Zijn profeten voorspellen voor geld, Beroepen zich op Jahweh, en zeggen: Is Jahweh niet in ons midden; Ons treffen geen rampen!"
                },
                "12": {
                    "verse_nr": "12",
                    "verse": "Daarom zal door uw schuld Sion worden omgeploegd als een akker; Jerusalem zal een puinhoop worden, De tempelberg een heuvel met struiken!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Op het einde der dagen zal de berg van Jahweh\u2019s tempel Boven de toppen der bergen staan, zich verheffen boven de heuvels; De volkeren stromen er heen, Talloze naties maken zich op."
                },
                "2": {
                    "verse_nr": "2",
                    "verse": "Komt, zeggen ze, trekken wij naar de berg van Jahweh, Naar het huis van Jakobs God; Hij zal ons zijn wegen doen kennen, Wij zullen zijn paden betreden! Want uit Sion komt de wet, Uit Jerusalem Jahweh\u2019s woord"
                },
                "3": {
                    "verse_nr": "3",
                    "verse": "Hij zal tussen talrijke volken scheidsrechter zijn, En recht verschaffen aan verre, machtige naties. Dan smeden ze hun zwaarden tot ploegijzers om, En hun lansen tot sikkels; Geen volk trekt zijn zwaard meer tegen een ander, En niemand oefent zich voor de strijd."
                },
                "4": {
                    "verse_nr": "4",
                    "verse": "Dan zal iedereen rusten Onder zijn wijnstok en vijg, En niemand schrikt ze meer op. Ja, de mond van Jahweh der heirscharen heeft het gezegd!"
                },
                "5": {
                    "verse_nr": "5",
                    "verse": "Zeker, alle volken wandelen, Elk in de naam van zijn god; Maar wij zullen wandelen in de Naam van Jahweh, Onzen God voor altijd en eeuwig!"
                },
                "6": {
                    "verse_nr": "6",
                    "verse": "Op die dag: is de godsspraak van Jahweh, Breng Ik de kreupelen samen En de verstrooiden bijeen, Allen, die Ik heb geteisterd."
                },
                "7": {
                    "verse_nr": "7",
                    "verse": "Dan maak Ik de kreupelen tot een Rest, De verstrooiden tot een machtig volk; En Jahweh zal hun Koning zijn Op de Sionsberg van nu af tot in eeuwigheid!"
                },
                "8": {
                    "verse_nr": "8",
                    "verse": "En gij, Toren der Kudde, Heuvel van de dochter van Sion: Tot u keert de heerschappij van vroeger terug, Het koningschap van Jerusalems dochter!"
                },
                "9": {
                    "verse_nr": "9",
                    "verse": "Waarom nu zo bitter geschreid? Hebt ge dan geen koning meer, Of is uw raadsman verdwenen, Dochter van Sion, als een barende vrouw"
                },
                "10": {
                    "verse_nr": "10",
                    "verse": "Krimp van wee\u00ebn ineen, Dochter van Sion, als een barende vrouw; Want nu moet ge de stad verlaten, Op het veld gaan wonen. Ja, ge zult naar Babel gaan, Maar daar zult ge worden verlost; Daar zal Jahweh u bevrijden Uit de greep van uw vijanden."
                },
                "11": {
                    "verse_nr": "11",
                    "verse": "Thans staan machtige volken Tezamen tegen u op; Ze zeggen: Sion worde onteerd Onze ogen zullen zich aan haar verlustigen."
                },
                "12": {
                    "verse_nr": "12",
                    "verse": "Maar zij begrijpen niets Van Jahweh\u2019s plannen, Zijn bedoeling vatten zij niet: Waarom Hij ze als schoven op de dorsvloer verzamelt."
                },
                "13": {
                    "verse_nr": "13",
                    "verse": "Ga dorsen, dochter van Sion; Ik zal uw hoorn van ijzer maken, Uw hoeven van koper, en vele volken zult ge verpletteren; Ge zult hun buit aan Jahweh wijden, Hun rijkdom aan den Heer van heel de aarde."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Nu wordt ge beroofd, gij roversdochter En werpen ze een wal tegen ons op; Nu slaan ze nog met de roede Isra\u00ebls heerser op de wang"
                },
                "2": {
                    "verse_nr": "2",
                    "verse": "Maar gij, Betlehem van Efrata, Te klein om onder Juda\u2019s gouwen te tellen: Uit u zal Mij Een ontspruiten, die over Isra\u00ebl zal heersen. Wiens oorsprong ligt in oude tijd, in eeuwige dagen!"
                },
                "3": {
                    "verse_nr": "3",
                    "verse": "Daarom geeft Hij hen prijs Tot de tijd, dat de Moeder zal hebben gebaard. En het overschot van zijn broeders Tot Isra\u00ebls zonen is teruggekeerd."
                },
                "4": {
                    "verse_nr": "4",
                    "verse": "Dan treedt Hij op, om hen te weiden in Jahweh\u2019s kracht, In de majesteit van de Naam van Jahweh, zijn God! Dan zullen zij in veiligheid wonen, want groot zal Hij zijn, Een vrede tot aan de grenzen der aarde!"
                },
                "5": {
                    "verse_nr": "5",
                    "verse": "Als Assjoer dan in ons land zal komen, En de voet zal zetten in onze paleizen, Dan zullen wij zeven herders tegenover hem stellen, En acht vorsten onder de mensen."
                },
                "6": {
                    "verse_nr": "6",
                    "verse": "Zij zullen te zwaard het land van Assjoer afweiden, En het land van Nimrod met klingen; Hij zal ons van Assjoer verlossen, als die in ons land komt, En onze grenzen betreedt."
                },
                "7": {
                    "verse_nr": "7",
                    "verse": "Dan zal Jakobs Rest in de kring van machtige volken Als de dauw van Jahweh zijn, als regen op gras, Dat niet op mensen hoeft te wachten, Geen mensenkinderen verbeidt."
                },
                "8": {
                    "verse_nr": "8",
                    "verse": "Dan zal Jakobs Rest te midden der naties, En in de kring van machtige volken, Als een leeuw zijn onder de dieren in het woud, Als een jonge leeuw te midden der kudde."
                },
                "9": {
                    "verse_nr": "9",
                    "verse": "Zoals die bespringt en vertrapt, Verscheurt, en niemand die redt: Zo zal uw hand zich tegen uw verdrukkers verheffen, En al uw vijanden zullen vergaan!"
                },
                "10": {
                    "verse_nr": "10",
                    "verse": "Dan zal het geschieden op die dag, Is de godsspraak van Jahweh, Dat Ik de paarden uit uw midden verwijder, En uw wagens verniel!"
                },
                "11": {
                    "verse_nr": "11",
                    "verse": "Ik zal de sterkten van uw land vernielen, En al uw vestingen slopen"
                },
                "12": {
                    "verse_nr": "12",
                    "verse": "Ik zal de tovermiddelen uit uw handen rukken, En er zullen geen waarzeggers meer bij u zijn."
                },
                "13": {
                    "verse_nr": "13",
                    "verse": "Ik zal uw godenbeelden vernielen, En uw zuilen in uw midden; Nooit meer zult ge aanbidden Het werk uwer handen."
                },
                "14": {
                    "verse_nr": "14",
                    "verse": "Ik zal uw heilige stammen uit uw midden rukken, Uw bomen verdelgen"
                },
                "15": {
                    "verse_nr": "15",
                    "verse": "En in mijn ziedende toorn Mij op de volken wreken, Die niet willen horen!"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Hoort toch het woord, Dat Jahweh spreekt! Sta op, richt uw aanklacht ten aanhoren der bergen, En laat de heuvelen uw stem vernemen!"
                },
                "2": {
                    "verse_nr": "2",
                    "verse": "Hoort bergen, de aanklacht van Jahweh, Gij ook, onwrikbare fundamenten der aarde: Want Jahweh heeft een beschuldiging tegen zijn volk, Een vordering tegen Isra\u00ebl."
                },
                "3": {
                    "verse_nr": "3",
                    "verse": "Mijn volk, wat heb Ik u toch gedaan, Waarmee u verdroten? Antwoord Mij!"
                },
                "4": {
                    "verse_nr": "4",
                    "verse": "Ik heb u uit Egypte geleid, uit het slavenhuis u verlost, Moses, A\u00e4ron en Mirjam aan uw spits laten gaan."
                },
                "5": {
                    "verse_nr": "5",
                    "verse": "Gedenk, mijn volk, wat Balak, de koning van Moab, beraamde. Het antwoord, dat Bilam, de zoon van Beor, hem gaf; Wat er gebeurde van Sjittim tot Gilgal, Opdat ge Gods genaden erkent!"
                },
                "6": {
                    "verse_nr": "6",
                    "verse": "Waarmede zal ik voor Jahweh treden, Mij buigen voor God in de hoge? Zal ik Hem met brandoffers naderen, Met \u00e9\u00e9n-jarige kalveren?"
                },
                "7": {
                    "verse_nr": "7",
                    "verse": "Zullen Jahweh de duizenden rammen behagen, Of ontelbare stromen van olie; Zal ik voor mijn misdaad mijn eerstgeborene geven, De vrucht van mijn schoot voor mijn zonde?"
                },
                "8": {
                    "verse_nr": "8",
                    "verse": "Hij heeft u verkondigd wat goed is, o mens, En wat Jahweh van u verlangt: Niets anders dan recht doen, en barmhartigheid beminnen, Deemoedig zijn jegens uw God!"
                },
                "9": {
                    "verse_nr": "9",
                    "verse": "Hoort, Jahweh roept tot de stad, En wijsheid is het, zijn Naam te vrezen: Hoort het, gij stam, Gij, gemeente der stad!"
                },
                "10": {
                    "verse_nr": "10",
                    "verse": "Zou Ik het huis van den goddeloze vergeten, De boze rijkdom, de gevloekte, oneerlijke maat"
                },
                "11": {
                    "verse_nr": "11",
                    "verse": "De bedriegelijke weegschaal onschuldig verklaren, De buidel met valse gewichten?"
                },
                "12": {
                    "verse_nr": "12",
                    "verse": "Omdat uw rijkaards vol onrec ht waren, Uw burgers bedriegers met een valse tong in hun mond"
                },
                "13": {
                    "verse_nr": "13",
                    "verse": "Daarom ben Ik begonnen, u te slaan, En te vernielen om uw zonden!"
                },
                "14": {
                    "verse_nr": "14",
                    "verse": "Ge zult eten, maar niet verzadigd zijn, En honger in uw binnenste voelen; Ge zult sparen, maar het niet behouden, En wat ge behoudt, geef Ik prijs aan het zwaard."
                },
                "15": {
                    "verse_nr": "15",
                    "verse": "Zaaien zult ge, maar niet oogsten, Olijven zult ge gaan treden, Maar u niet zalven met olie, En most, maar er geen wijn van drinken."
                },
                "16": {
                    "verse_nr": "16",
                    "verse": "Ge hebt Omri\u2019s wetten onderhouden, Alle praktijken van Achabs huis, naar hun gebruiken geleefd, Opdat Ik u prijs geef aan de vernieling, uw burgers aan spot, En gij de hoon van de volken zoudt dragen!"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Wee mij; ik ben als een vruchten-plukker, Als hij nalezing houdt na de oogst: Er is geen druif meer om te eten, Geen vroege vijg, waarnaar ik smacht."
                },
                "2": {
                    "verse_nr": "2",
                    "verse": "De vrome is uit het land verdwenen, Geen rechtschapene onder de mensen: Allen loeren op bloed, vangen elkander in netten"
                },
                "3": {
                    "verse_nr": "3",
                    "verse": "Hun handen deugen enkel voor kwaad. De vorst zuigt uit, de rechter is veil, De grote roept openlijk wat hij wil"
                },
                "4": {
                    "verse_nr": "4",
                    "verse": "De besten kronkelen zich als een heg, De eerlijksten als een doornenhaag. Wee, de dag van hun straf is gekomen, Nu ligt het vernield"
                },
                "5": {
                    "verse_nr": "5",
                    "verse": "Vertrouwt geen vriend, Verlaat u niet op uw makker; Voor haar die in uw armen rust, Bewaak de poort van uw mond."
                },
                "6": {
                    "verse_nr": "6",
                    "verse": "Want de zoon veracht den vader, De dochter staat tegen haar moeder op, De schoondochter tegen haar schoonmoeder, Vijanden zijn de huisgenoten!"
                },
                "7": {
                    "verse_nr": "7",
                    "verse": "En toch zal Ik uitzien naar Jahweh, En hopen op de God van mijn heil: Mijn God zal mij verhoren!"
                },
                "8": {
                    "verse_nr": "8",
                    "verse": "Verheug u niet over mij, mijn vijandin: Want al ben ik gevallen, ik sta weer op; Al zit ik in duisternis, Jahweh is mij een licht!"
                },
                "9": {
                    "verse_nr": "9",
                    "verse": "Jahweh\u2019s gramschap zal ik dragen, Omdat ik tegen Hem heb gezondigd: Tot Hij het opneemt voor mij, mij recht verschaft, Mij tot het licht geleid, en ik zijn gerechtigheid zie."
                },
                "10": {
                    "verse_nr": "10",
                    "verse": "Mijn vijandin zal het aanschouwen, En met schande worden bedekt; Aan haar, die mij zeide: \u201cWaar is Jahweh, uw God\u201d, Zullen mijn ogen zich verlustigen. Zij zal worden vertrapt Als de modder op straat"
                },
                "11": {
                    "verse_nr": "11",
                    "verse": "Op de dag, dat mijn muren worden gebouwd, Al mijn grenzen verbreed."
                },
                "12": {
                    "verse_nr": "12",
                    "verse": "Op die dag stromen ze naar mij toe, Van Assjoer naar Egypte, Van Egypte tot de rivier, Van zee tot zee, van berg tot berg!"
                },
                "13": {
                    "verse_nr": "13",
                    "verse": "Het land verwoest om zijn bewoners, Tot straf voor hun werken!"
                },
                "14": {
                    "verse_nr": "14",
                    "verse": "Weid met de herderstaf uw volk, De schapen, die uw erfdeel zijn, Die eenzaam wonen in het woud: Midden op de Karmel. Laat hen grazen in Basjan en Gilad Als in de dagen van weleer"
                },
                "15": {
                    "verse_nr": "15",
                    "verse": "Toen Gij uit Egypte zijt getrokken, En ons uw wonderen deedt aanschouwen."
                },
                "16": {
                    "verse_nr": "16",
                    "verse": "De heidenen zullen het zien, Zich schamen, als de macht hun ontzinkt; Ze leggen de hand op hun mond, En hun oren worden doof."
                },
                "17": {
                    "verse_nr": "17",
                    "verse": "Dan zullen ze stof als de slangen lekken, Bevend uit hun schuilhoeken kruipen als de wormen der aarde, Rillen voor Jahweh, onzen God, En voor U vrezen!"
                },
                "18": {
                    "verse_nr": "18",
                    "verse": "Welke God, die als Gij de zonde vergeeft, En de misdaad vergeet van de Rest van uw erfdeel; Die zijn gramschap niet eeuwig laat duren, Want Hij heeft de barmhartigheid lief!"
                },
                "19": {
                    "verse_nr": "19",
                    "verse": "Hij zal zich weer onzer ontfermen, Met voeten treden onze schuld, En in de diepten der zee Slingert Hij al onze misdaden heen."
                },
                "20": {
                    "verse_nr": "20",
                    "verse": "Gij zult uw trouw aan Jakob gestand doen, Uw ontferming aan Abraham: Zoals Gij onze vaderen hebt gezworen, Sinds de dagen vanouds."
                }
            }
        }
    }
}