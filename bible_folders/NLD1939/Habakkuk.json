{
    "version": "NLD1939",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De godsspraak, die de profeet Hababuk schouwde"
                },
                "2": {
                    "verse_nr": "2",
                    "verse": "Hoe lang, Jahweh, smeek ik om hulp, En wilt Gij niet horen; Roep ik tot u: Verdrukking, En brengt Gij geen redding?"
                },
                "3": {
                    "verse_nr": "3",
                    "verse": "Waarom laat Gij mij slechtheid zien, En moet ik onheil aanschouwen, Heb ik geweld en verdrukking voor ogen, Zijn twist en tweedracht ontbrand?"
                },
                "4": {
                    "verse_nr": "4",
                    "verse": "De Wet ligt verkracht, Het Recht wordt verstikt: Want de goddeloze houdt den vrome gevangen, Het recht wordt geschonden!"
                },
                "5": {
                    "verse_nr": "5",
                    "verse": "Werpt een blik op de volken, ziet rond, En staat verbijsterd van schrik: Want Ik ga een werk in uw dagen voltrekken, Dat ge niet zoudt geloven, als het werd verteld."
                },
                "6": {
                    "verse_nr": "6",
                    "verse": "Zie, Ik roep de Chalde\u00ebn op, Dat grimmige, onstuimige volk, Dat de breedte der aarde doorkruist, Om woonsteden van anderen te veroveren."
                },
                "7": {
                    "verse_nr": "7",
                    "verse": "Het is geducht en verschrikkelijk, Straf en vernieling gaan van hem uit"
                },
                "8": {
                    "verse_nr": "8",
                    "verse": "Zijn paarden zijn sneller dan panters, Vlugger dan de wolven uit de woestijn. Zijn ruiters springen te paard, En komen van verre gevlogen; Zoals een gier zich werpt op zijn prooi"
                },
                "9": {
                    "verse_nr": "9",
                    "verse": "Schieten ze allemaal toe op geweld. Als de oostenwind giert het vooruit, En jaagt de gevangenen als zand te hoop"
                },
                "10": {
                    "verse_nr": "10",
                    "verse": "Met koningen drijft het de spot, Met vorsten steekt het de draak. Het lacht om iedere vesting, Werpt aarde op, en neemt ze in"
                },
                "11": {
                    "verse_nr": "11",
                    "verse": "Dan jaagt het verder als een orkaan, En maakt een god van zijn kracht."
                },
                "12": {
                    "verse_nr": "12",
                    "verse": "Zijt gij dan niet sinds oude tijden Jahweh, mijn heilige God, die niet sterft? Jahweh, hebt Gij h\u00e8m dan bestemd, om recht te doen, Hem gegrond als een rots, om te straffen?"
                },
                "13": {
                    "verse_nr": "13",
                    "verse": "Uw ogen zijn toch te rein, om het kwaad te aanschouwen, Gij kunt toch het onrecht niet zien: Hoe kunt Gij dan de trouwelozen verdragen, Voor den boze zwijgen, die den vrome verslindt?"
                },
                "14": {
                    "verse_nr": "14",
                    "verse": "Waarom maakt Gij den mens dan als de vissen der zee, Als het gewemel, dat geen meester heeft"
                },
                "15": {
                    "verse_nr": "15",
                    "verse": "Hij haalt ze allen op aan de angel, En sleept ze mee in zijn net. Dan verzamelt hij ze in zijn fuik, En verheugt en verblijdt zich erover"
                },
                "16": {
                    "verse_nr": "16",
                    "verse": "Brengt hij offers aan zijn net, Brandt hij wierook voor zijn fuik. Want door hun hulp is zijn aandeel zo vet, En sappig zijn voedsel"
                },
                "17": {
                    "verse_nr": "17",
                    "verse": "Trekt hij zijn net op, schudt het leeg, Om altijd volken te moorden, zonder erbarmen!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nu wil ik mijn wachtpost betrekken, En op de uitkijk gaan staan, Om te zien, wat Hij mij zegt, Wat Hij antwoordt op mijn klacht!"
                },
                "2": {
                    "verse_nr": "2",
                    "verse": "Jahweh gaf mij antwoord, en sprak: Schrijf het visioen neer, en grif het op tabletten, Opdat men het gemakkelijk leest."
                },
                "3": {
                    "verse_nr": "3",
                    "verse": "Want er is nog een ander visioen, waarvan de tijd is bepaald, Dat zijn vervulling bereikt, en niet faalt! Mocht het al toeven, blijf het verbeiden, Want het komt zeker, en blijft niet uit"
                },
                "4": {
                    "verse_nr": "4",
                    "verse": "Wie moedeloos is, in hem heeft mijn ziel geen behagen, Maar de rechtvaardige leeft door zijn geloof!"
                },
                "5": {
                    "verse_nr": "5",
                    "verse": "Wee des te meer den vermetelen rover, Den overmoedigen, rustelozen mens, Gulzig als de onderwereld, Onverzadelijk als de dood! Die alle naties naar zich toetrekt, Alle volken tot zich haalt"
                },
                "6": {
                    "verse_nr": "6",
                    "verse": "Zullen die allen geen spreuk op hem dichten, Geen spotlied en puntdicht op hem zeggen? Wee, die ophoopt wat het zijne niet is, En zich bezwaart met andermans goed"
                },
                "7": {
                    "verse_nr": "7",
                    "verse": "Zullen uw schuldeisers niet plotseling opstaan, Uw vervolgers ontwaken, en valt ge hun niet ten prooi?"
                },
                "8": {
                    "verse_nr": "8",
                    "verse": "Om uw beroving van talloze naties Maakt de rest van de volken u buit, Om het bloed van de mensen, het geweld tegen het land, Tegen de stad en al haar bewoners!"
                },
                "9": {
                    "verse_nr": "9",
                    "verse": "Wee hem, die vuil gewin behaalt voor zijn huis, Om zijn nest in de hoogte te bouwen, En de greep van de ramp te ontsnappen"
                },
                "10": {
                    "verse_nr": "10",
                    "verse": "Gij beraamt slechts schande voor uw huis! Door vele volken te plunderen, Hebt gij uw leven verbeurd"
                },
                "11": {
                    "verse_nr": "11",
                    "verse": "Want de steen roept wraak uit de muur, De balk antwoordt hem uit de binten."
                },
                "12": {
                    "verse_nr": "12",
                    "verse": "Wee, die een stad wil bouwen in bloed, En een vesting op onrecht wil gronden!"
                },
                "13": {
                    "verse_nr": "13",
                    "verse": "Zie, moet zo iets niet uitgaan Van Jahweh der heirscharen? De volken tobben zich af voor het vuur, De naties maken zich moe voor niets"
                },
                "14": {
                    "verse_nr": "14",
                    "verse": "Maar de aarde zal worden vervuld van de kennis der glorie van Jahweh, Zoals de wateren de bodem der zee\u00ebn bedekken!"
                },
                "15": {
                    "verse_nr": "15",
                    "verse": "Wee hem, die zijn naaste laat drinken Uit zijn vergiftigde beker, Die hem dronken maakt, Om zijn schaamte te zien!"
                },
                "16": {
                    "verse_nr": "16",
                    "verse": "Gij wordt dronken van schande, in plaats van eer: Drink op uw beurt, en ontbloot uw schaamte! De beker uit Jahweh\u2019s rechterhand wordt u gereikt, De smaad, in plaats van uw glorie."
                },
                "17": {
                    "verse_nr": "17",
                    "verse": "Want het geweld tegen de Libanon drukt op u neer, De moord op de dieren zal u verschrikken: Het bloed van de mensen, het geweld tegen het land, Tegen de stad en al haar bewoners."
                },
                "18": {
                    "verse_nr": "18",
                    "verse": "Wat baat toch een gesneden beeld, Dat zijn maker het snijdt; Het gegoten beeld, die leugenmeester, Wat kan het leren? Ja, de werkman vertrouwt op zijn maaksel, Zodat hij stomme goden snijdt"
                },
                "19": {
                    "verse_nr": "19",
                    "verse": "Wee hem, die tot hout zegt: Word wakker, En tot de stomme steen: Sta op! Zie, het is in goud en zilver gevat, Maar levensadem heeft het niet."
                },
                "20": {
                    "verse_nr": "20",
                    "verse": "Maar Jahweh woont in zijn heilige tempel, Heel de aarde moet zwijgen voor H\u00e8m!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Een gebed van den profeet Habakuk. Op de toon van een klaaglied."
                },
                "2": {
                    "verse_nr": "2",
                    "verse": "Jahweh, ik heb uw boodschap gehoord, Vol ontzag voor uw werk, o Jahweh; Roep het ten leven in het midden der jaren, Openbaar het in het midden der tijden: Wil zelfs in uw gramschap De erbarming gedenken!"
                },
                "3": {
                    "verse_nr": "3",
                    "verse": "God trekt op van Teman, De Heilige van het gebergte Paran; Zijn majesteit bedekt de hemel, De aarde is vol van zijn glorie"
                },
                "4": {
                    "verse_nr": "4",
                    "verse": "Zijn heerlijkheid glanst als het licht, Zijn kracht gaat schuil in de stralen uit zijn zijde."
                },
                "5": {
                    "verse_nr": "5",
                    "verse": "Voor hem uit gaat de pest, Het verderf volgt zijn schreden."
                },
                "6": {
                    "verse_nr": "6",
                    "verse": "Hij staat overeind, en schudt de aarde dooreen, Ziet toe, en doet de volkeren rillen. De eeuwige bergen splijten vaneen, De oude heuvelen worden geslecht als zijn eeuwige paden."
                },
                "7": {
                    "verse_nr": "7",
                    "verse": "Ik zie de tenten van Koesjan in nood, De zeilen uit het land van Midjan trillen."
                },
                "8": {
                    "verse_nr": "8",
                    "verse": "Is uw woede tegen de stromen ontstoken, Jahweh, uw gramschap tegen de zee? Neen, Gij rijdt op uw paarden En wagens, om redding te brengen!"
                },
                "9": {
                    "verse_nr": "9",
                    "verse": "Uw boog is ontbloot, Gij hebt uw koker met pijlen gevuld"
                },
                "10": {
                    "verse_nr": "10",
                    "verse": "De aarde splijt Gij tot rivieren, De bergen zien sidderend naar U op; Een stortvloed van water jaagt voort, De afgrond buldert."
                },
                "11": {
                    "verse_nr": "11",
                    "verse": "De zon steekt haar handen omhoog, De maan trekt zich terug in haar woning Voor het licht van uw snorrende pijlen, Voor de bliksemglans van uw speer."
                },
                "12": {
                    "verse_nr": "12",
                    "verse": "In woede doorschrijdt Gij de aarde, In gramschap dorst Gij de volken!"
                },
                "13": {
                    "verse_nr": "13",
                    "verse": "Gij rukt uit, om uw volk te verlossen, En uw Gezalfde te redden; Maar Gij slaat het dak van het huis Van den goddeloze te pletter, Legt de grondslagen bloot Tot op de rots."
                },
                "14": {
                    "verse_nr": "14",
                    "verse": "Gij doorboort met uw lans het hoofd van zijn helden, Die aanstormen, om mij te verstrooien; Die al jubelen, Als hadden ze den ongelukkige in zijn schuilhoek verslonden."
                },
                "15": {
                    "verse_nr": "15",
                    "verse": "Met uw paarden betreedt Gij de zee, Onder het bulderen der machtige wateren."
                },
                "16": {
                    "verse_nr": "16",
                    "verse": "Ik hoor het, en mijn binnenste rilt, Ik verneem het met bevende lippen; Mijn beenderen worden weggevreten, Mijn schreden wankelen, waar ik ga: Zo verbeid ik de dag van ellende, Die aanbreekt voor het volk, dat ons kwelt!"
                },
                "17": {
                    "verse_nr": "17",
                    "verse": "Al bloeit dan de vijgeboom niet, En geeft de wijnstok geen vrucht; Al mislukt de oogst van de olijf, En brengt de akker geen spijs; Al zijn de schapen weg uit de kooi, En zijn er geen runderen in de stallen"
                },
                "18": {
                    "verse_nr": "18",
                    "verse": "Toch zal ik mij in Jahweh verheugen, Mij verblijden in den God van mijn heil!"
                },
                "19": {
                    "verse_nr": "19",
                    "verse": "Jahweh, de Heer, is mijn kracht, Hij maakt mijn voeten vlug als van hinden, En laat mij de hoogten betreden! Voor muziekbegeleiding; met harpen."
                }
            }
        }
    }
}