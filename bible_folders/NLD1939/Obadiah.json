{
    "version": "NLD1939",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het visioen van Abdias. Zo heeft Jahweh, de Heer, Over Edom gesproken; Wij hebben de boodschap van Jahweh vernomen, Ook onder de volken is een bode gezonden. Op ten strijde tegen hem!"
                },
                "2": {
                    "verse_nr": "2",
                    "verse": "Zie, Ik maak u onder de volken klein, En ten diepste veracht"
                },
                "3": {
                    "verse_nr": "3",
                    "verse": "Uw hoogmoed heeft u bedrogen! Gij, die in rotskloven woont, En de hoogten bezet; Die zegt bij uzelf: Wie haalt mij omlaag?"
                },
                "4": {
                    "verse_nr": "4",
                    "verse": "Al woont ge zo hoog als de arend, En bouwt ge uw nest tussen de sterren: Ik haal u vandaar naar beneden, Is de godsspraak van Jahweh!"
                },
                "5": {
                    "verse_nr": "5",
                    "verse": "Als dieven bij u binnendringen, Of rovers des nachts: Hoe zult ge dan worden geteisterd, Zal men niet stelen, zoveel men kan? Als druivenlezers bij u komen, Laten ze dan geen napluk over?"
                },
                "6": {
                    "verse_nr": "6",
                    "verse": "Maar hoe zal Esau worden doorzocht, Zullen zijn schatten worden doorsnuffeld over heel zijn gebied?"
                },
                "7": {
                    "verse_nr": "7",
                    "verse": "Al uw bondgenoten zullen u verjagen, Uw beste vrienden u overvallen en overwinnen; Die uw brood eten, spannen u strikken, Zonder dat gij er iets van bemerkt."
                },
                "8": {
                    "verse_nr": "8",
                    "verse": "Of zal Ik niet op die dag: Is de godsspraak van Jahweh, De wijzen uit Edom verdrijven, Het verstand uit het gebergte van Esau?"
                },
                "9": {
                    "verse_nr": "9",
                    "verse": "Teman, uw helden zullen versagen, Opdat allen worden uitgeroeid uit Esau\u2019s gebergte!"
                },
                "10": {
                    "verse_nr": "10",
                    "verse": "Omdat ge Jakob, uw broeder, hebt vermoord en mishandeld. Zult ge voor eeuwig worden beschaamd en vernield!"
                },
                "11": {
                    "verse_nr": "11",
                    "verse": "Gij waart er bij, toen vreemden zijn leger gevangen namen, Buitenlanders zijn poort binnendrongen; Toen zij het lot over Jerusalem wierpen, Waart ook gij als een van hen."
                },
                "12": {
                    "verse_nr": "12",
                    "verse": "Gij hadt u niet mogen verlustigen in de dag van uw broeder, In de dag van zijn rampspoed; U niet blij mogen maken over de kinderen van Juda, Op de dag van hun val. Ge hadt geen hoge toon mogen voeren, Op de dag der benauwing"
                },
                "13": {
                    "verse_nr": "13",
                    "verse": "Niet binnenrukken in de poort van mijn volk, Op de dag van zijn nood. Ge hadt u over zijn rampen niet mogen verheugen, Op de dag van zijn jammer; Uw hand niet aan zijn have slaan, Op de dag van zijn kommer."
                },
                "14": {
                    "verse_nr": "14",
                    "verse": "Op de kruispunten hadt ge niet mogen staan, Om zijn vluchtelingen te vermoorden; Niet mogen uitleveren, die waren ontsnapt, Op de dag van zijn onheil."
                },
                "15": {
                    "verse_nr": "15",
                    "verse": "Waarachtig, nabij is de dag van Jahweh Voor alle volken! Zoals gij hebt gedaan, zal \u00f9 geschieden, Uw werken komen neer op uw hoofd!"
                },
                "16": {
                    "verse_nr": "16",
                    "verse": "Want zoals gij hebt gedronken op mijn heilige berg, Zullen alle volken drinken voor immer; Ze zullen drinken en slurpen, En worden, als waren ze nooit geweest!"
                },
                "17": {
                    "verse_nr": "17",
                    "verse": "Maar op de Sionsberg zal redding zijn, Hij zal heilig wezen; Het huis van Jakob zal zijn vroeger bezit Weer vermeesteren!"
                },
                "18": {
                    "verse_nr": "18",
                    "verse": "Dan wordt het huis van Jakob een vuur, dat van Josef een vlam, Het huis van Edom tot kaf, verbrand en verteerd, En niemand blijft over in Esau\u2019s huis: Waarachtig, Jahweh heeft het gezegd!"
                },
                "19": {
                    "verse_nr": "19",
                    "verse": "De N\u00e9geb zal Esau\u2019s gebergte bezetten, De Sjefela de Filistijnen, Efra\u00efm de velden van Samaria, En Benjamin Gilad!"
                },
                "20": {
                    "verse_nr": "20",
                    "verse": "De ballingen van Chalach, de zonen van Isra\u00ebl, Zullen de Kana\u00e4nieten bezitten tot S\u00e1refat toe; De ballingen van Jerusalem in Sefarad De steden van het Zuidland."
                },
                "21": {
                    "verse_nr": "21",
                    "verse": "Dan zullen zij, die zijn verlost, De berg Sion bestijgen, Om het gebergte van Esau te richten: En de heerschappij zal aan Jahweh zijn!"
                }
            }
        }
    }
}