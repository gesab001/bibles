{
    "version": "VULGATE",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus Apostolus Jesu Christi secundum imperium Dei Salvatoris nostri, et Christi Jesu spei nostrae,"
                },
                "2": {
                    "verse_nr": "2",
                    "verse": "Timotheo dilecto filio in fide. Gratia, misericordia, et pax a Deo Patre, et Christo Jesu Domino nostro."
                },
                "3": {
                    "verse_nr": "3",
                    "verse": "Sicut rogavi te ut remaneres Ephesi cum irem in Macedoniam, ut denuntiares quibusdam ne aliter docerent,"
                },
                "4": {
                    "verse_nr": "4",
                    "verse": "neque intenderent fabulis, et genealogiis interminatis: quae quaestiones praestant magis quam aedificationem Dei, quae est in fide."
                },
                "5": {
                    "verse_nr": "5",
                    "verse": "Finis autem praecepti est caritas de corde puro, et conscientia bona, et fide non ficta."
                },
                "6": {
                    "verse_nr": "6",
                    "verse": "A quibus quidam aberrantes, conversi sunt in vaniloquium,"
                },
                "7": {
                    "verse_nr": "7",
                    "verse": "volentes esse legis doctores, non intelligentes neque quae loquuntur, neque de quibus affirmant."
                },
                "8": {
                    "verse_nr": "8",
                    "verse": "Scimus autem quia bona est lex si quis ea legitime utatur:"
                },
                "9": {
                    "verse_nr": "9",
                    "verse": "sciens hoc quia lex justo non est posita, sed injustis, et non subditis, impiis, et peccatoribus, sceleratis, et contaminatis, parricidis, et matricidis, homicidis,"
                },
                "10": {
                    "verse_nr": "10",
                    "verse": "fornicariis, masculorum concubitoribus, plagiariis, mendacibus, et perjuris, et si quid aliud sanae doctrinae adversatur,"
                },
                "11": {
                    "verse_nr": "11",
                    "verse": "quae est secundum Evangelium gloriae beati Dei, quod creditum est mihi."
                },
                "12": {
                    "verse_nr": "12",
                    "verse": "Gratias ago ei, qui me confortavit, Christo Jesu Domino nostro, quia fidelem me existimavit, ponens in ministerio:"
                },
                "13": {
                    "verse_nr": "13",
                    "verse": "qui prius blasphemus fui, et persecutor, et contumeliosus: sed misericordiam Dei consecutus sum, quia ignorans feci in incredulitate."
                },
                "14": {
                    "verse_nr": "14",
                    "verse": "Superabundavit autem gratia Domini nostri cum fide, et dilectione, quae est in Christo Jesu."
                },
                "15": {
                    "verse_nr": "15",
                    "verse": "Fidelis sermo, et omni acceptione dignus: quod Christus Jesus venit in hunc mundum peccatores salvos facere, quorum primus ego sum."
                },
                "16": {
                    "verse_nr": "16",
                    "verse": "Sed ideo misericordiam consecutus sum: ut in me primo ostenderet Christus Jesus omnem patientiam ad informationem eorum, qui credituri sunt illi, in vitam aeternam."
                },
                "17": {
                    "verse_nr": "17",
                    "verse": "Regi autem saeculorum immortali, invisibili, soli Deo honor et gloria in saecula saeculorum. Amen."
                },
                "18": {
                    "verse_nr": "18",
                    "verse": "Hoc praeceptum commendo tibi, fili Timothee, secundum praecedentes in te prophetias, ut milites in illis bonam militiam,"
                },
                "19": {
                    "verse_nr": "19",
                    "verse": "habens fidem, et bonam conscientiam, quam quidam repellentes, circa fidem naufragaverunt:"
                },
                "20": {
                    "verse_nr": "20",
                    "verse": "ex quibus est Hymenaeus, et Alexander: quos tradidi Satanae, ut discant non blasphemare."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Obsecro igitur primum omnium fieri obsecrationes, orationes, postulationes, gratiarum actiones, pro omnibus hominibus:"
                },
                "2": {
                    "verse_nr": "2",
                    "verse": "pro regibus, et omnibus qui in sublimitate sunt, ut quietam et tranquillam vitam agamus in omni pietate, et castitate:"
                },
                "3": {
                    "verse_nr": "3",
                    "verse": "hoc enim bonum est, et acceptum coram Salvatore nostro Deo,"
                },
                "4": {
                    "verse_nr": "4",
                    "verse": "qui omnes homines vult salvos fieri, et ad agnitionem veritatis venire."
                },
                "5": {
                    "verse_nr": "5",
                    "verse": "Unus enim Deus, unus et mediator Dei et hominum homo Christus Jesus:"
                },
                "6": {
                    "verse_nr": "6",
                    "verse": "qui dedit redemptionem semetipsum pro omnibus, testimonium temporibus suis:"
                },
                "7": {
                    "verse_nr": "7",
                    "verse": "in quo positus sum ego praedicator, et Apostolus (veritatem dico, non mentior) doctor gentium in fide, et veritate."
                },
                "8": {
                    "verse_nr": "8",
                    "verse": "Volo ergo viros orare in omni loco, levantes puras manus sine ira et disceptatione."
                },
                "9": {
                    "verse_nr": "9",
                    "verse": "Similiter et mulieres in habitu ornato, cum verecundia et sobrietate ornantes se, et non in tortis crinibus, aut auro, aut margaritis, vel veste pretiosa:"
                },
                "10": {
                    "verse_nr": "10",
                    "verse": "sed quod decet mulieres, promittentes pietatem per opera bona."
                },
                "11": {
                    "verse_nr": "11",
                    "verse": "Mulier in silentio discat cum omni subjectione."
                },
                "12": {
                    "verse_nr": "12",
                    "verse": "Docere autem mulieri non permitto, neque dominari in virum: sed esse in silentio."
                },
                "13": {
                    "verse_nr": "13",
                    "verse": "Adam enim primus formatus est: deinde Heva:"
                },
                "14": {
                    "verse_nr": "14",
                    "verse": "et Adam non est seductus: mulier autem seducta in praevaricatione fuit."
                },
                "15": {
                    "verse_nr": "15",
                    "verse": "Salvabitur autem per filiorum generationem, si permanserit in fide, et dilectione, et sanctificatione cum sobrietate."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Fidelis sermo: si quis episcopatum desiderat, bonum opus desiderat."
                },
                "2": {
                    "verse_nr": "2",
                    "verse": "Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,"
                },
                "3": {
                    "verse_nr": "3",
                    "verse": "non vinolentum, non percussorem, sed modestum: non litigiosum, non cupidum, sed"
                },
                "4": {
                    "verse_nr": "4",
                    "verse": "suae domui bene praepositum: filios habentem subditos cum omni castitate."
                },
                "5": {
                    "verse_nr": "5",
                    "verse": "Si quis autem domui suae praeesse nescit, quomodo ecclesiae Dei diligentiam habebit?"
                },
                "6": {
                    "verse_nr": "6",
                    "verse": "Non neophytum: ne in superbiam elatus, in judicium incidat diaboli."
                },
                "7": {
                    "verse_nr": "7",
                    "verse": "Oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli."
                },
                "8": {
                    "verse_nr": "8",
                    "verse": "Diaconos similiter pudicos, non bilingues, non multo vino deditos, non turpe lucrum sectantes:"
                },
                "9": {
                    "verse_nr": "9",
                    "verse": "habentes mysterium fidei in conscientia pura."
                },
                "10": {
                    "verse_nr": "10",
                    "verse": "Et hi autem probentur primum: et sic ministrent, nullum crimen habentes."
                },
                "11": {
                    "verse_nr": "11",
                    "verse": "Mulieres similiter pudicas, non detrahentes, sobrias, fideles in omnibus."
                },
                "12": {
                    "verse_nr": "12",
                    "verse": "Diaconi sint unius uxoris viri, qui filiis suis bene praesint, et suis domibus."
                },
                "13": {
                    "verse_nr": "13",
                    "verse": "Qui enim bene ministraverint, gradum bonum sibi acquirent, et multam fiduciam in fide, quae est in Christo Jesu."
                },
                "14": {
                    "verse_nr": "14",
                    "verse": "Haec tibi scribo, sperans me ad te venire cito:"
                },
                "15": {
                    "verse_nr": "15",
                    "verse": "si autem tardavero, ut scias quomodo oporteat te in domo Dei conversari, quae est ecclesia Dei vivi, columna et firmamentum veritatis."
                },
                "16": {
                    "verse_nr": "16",
                    "verse": "Et manifeste magnum est pietatis sacramentum, quod manifestatum est in carne, justificatum est in spiritu, apparuit angelis, praedicatum est gentibus, creditum est in mundo, assumptum est in gloria."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Spiritus autem manifeste dicit, quia in novissimis temporibus discedent quidam a fide, attendentes spiritibus erroris, et doctrinis daemoniorum,"
                },
                "2": {
                    "verse_nr": "2",
                    "verse": "in hypocrisi loquentium mendacium, et cauteriatam habentium suam conscientiam,"
                },
                "3": {
                    "verse_nr": "3",
                    "verse": "prohibentium nubere, abstinere a cibis, quod Deus creavit ad percipiendum cum gratiarum actione fidelibus, et iis qui cognoverunt veritatem."
                },
                "4": {
                    "verse_nr": "4",
                    "verse": "Quia omnis creatura Dei bona est, et nihil rejiciendum quod cum gratiarum actione percipitur:"
                },
                "5": {
                    "verse_nr": "5",
                    "verse": "sanctificatur enim per verbum Dei, et orationem."
                },
                "6": {
                    "verse_nr": "6",
                    "verse": "Haec proponens fratribus, bonus eris minister Christi Jesu enutritus verbis fidei, et bonae doctrinae, quam assecutus es."
                },
                "7": {
                    "verse_nr": "7",
                    "verse": "Ineptas autem, et aniles fabulas devita: exerce autem teipsum ad pietatem."
                },
                "8": {
                    "verse_nr": "8",
                    "verse": "Nam corporalis exercitatio, ad modicum utilis est: pietas autem ad omnia utilis est, promissionem habens vitae, quae nunc est, et futurae."
                },
                "9": {
                    "verse_nr": "9",
                    "verse": "Fidelis sermo, et omni acceptione dignus."
                },
                "10": {
                    "verse_nr": "10",
                    "verse": "In hoc enim laboramus, et maledicimur, quia speramus in Deum vivum, qui est Salvator omnium hominum, maxime fidelium."
                },
                "11": {
                    "verse_nr": "11",
                    "verse": "Praecipe haec, et doce."
                },
                "12": {
                    "verse_nr": "12",
                    "verse": "Nemo adolescentiam tuam contemnat: sed exemplum esto fidelium in verbo, in conversatione, in caritate, in fide, in castitate."
                },
                "13": {
                    "verse_nr": "13",
                    "verse": "Dum venio, attende lectioni, exhortationi, et doctrinae."
                },
                "14": {
                    "verse_nr": "14",
                    "verse": "Noli negligere gratiam, quae in te est, quae data est tibi per prophetiam, cum impositione manuum presbyterii."
                },
                "15": {
                    "verse_nr": "15",
                    "verse": "Haec meditare, in his esto: ut profectus tuus manifestus sit omnibus."
                },
                "16": {
                    "verse_nr": "16",
                    "verse": "Attende tibi, et doctrinae: insta in illis. Hoc enim faciens, et teipsum salvum facies, et eos qui te audiunt."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Seniorem ne increpaveris, sed obsecra ut patrem: juvenes, ut fratres:"
                },
                "2": {
                    "verse_nr": "2",
                    "verse": "anus, ut matres: juvenculas, ut sorores in omni castitate:"
                },
                "3": {
                    "verse_nr": "3",
                    "verse": "viduas honora, quae vere viduae sunt."
                },
                "4": {
                    "verse_nr": "4",
                    "verse": "Si qua autem vidua filios, aut nepotes habet: discat primum domum suam regere, et mutuam vicem reddere parentibus: hoc enim acceptum est coram Deo."
                },
                "5": {
                    "verse_nr": "5",
                    "verse": "Quae autem vere vidua est, et desolata, speret in Deum, et instet obsecrationibus, et orationibus nocte ac die."
                },
                "6": {
                    "verse_nr": "6",
                    "verse": "Nam quae in deliciis est, vivens mortua est."
                },
                "7": {
                    "verse_nr": "7",
                    "verse": "Et hoc praecipe, ut irreprehensibiles sint."
                },
                "8": {
                    "verse_nr": "8",
                    "verse": "Si quis autem suorum, et maxime domesticorum, curam non habet, fidem negavit, et est infideli deterior."
                },
                "9": {
                    "verse_nr": "9",
                    "verse": "Vidua eligatur non minus sexaginta annorum, quae fuerit unius viri uxor,"
                },
                "10": {
                    "verse_nr": "10",
                    "verse": "in operibus bonis testimonium habens, si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est."
                },
                "11": {
                    "verse_nr": "11",
                    "verse": "Adolescentiores autem viduas devita: cum enim luxuriatae fuerint in Christo, nubere volunt:"
                },
                "12": {
                    "verse_nr": "12",
                    "verse": "habentes damnationem, quia primam fidem irritam fecerunt;"
                },
                "13": {
                    "verse_nr": "13",
                    "verse": "simul autem et otiosae discunt circuire domos: non solum otiosae, sed et verbosae, et curiosae, loquentes quae non oportet."
                },
                "14": {
                    "verse_nr": "14",
                    "verse": "Volo ergo juniores nubere, filios procreare, matresfamilias esse, nullam occasionem dare adversario maledicti gratia."
                },
                "15": {
                    "verse_nr": "15",
                    "verse": "Jam enim quaedam conversae sunt retro Satanam."
                },
                "16": {
                    "verse_nr": "16",
                    "verse": "Si quis fidelis habet viduas, subministret illis, et non gravetur ecclesia: ut iis quae vere viduae sunt, sufficiat."
                },
                "17": {
                    "verse_nr": "17",
                    "verse": "Qui bene praesunt presbyteri, duplici honore digni habeantur: maxime qui laborant in verbo et doctrina."
                },
                "18": {
                    "verse_nr": "18",
                    "verse": "Dicit enim Scriptura: Non alligabis os bovi trituranti. Et: Dignus est operarius mercede sua."
                },
                "19": {
                    "verse_nr": "19",
                    "verse": "Adversus presbyterum accusationem noli recipere, nisi sub duobus aut tribus testibus."
                },
                "20": {
                    "verse_nr": "20",
                    "verse": "Peccantes coram omnibus argue: ut et ceteri timorem habeant."
                },
                "21": {
                    "verse_nr": "21",
                    "verse": "Testor coram Deo et Christo Jesu, et electis angelis, ut haec custodias sine praejudicio, nihil faciens in alteram partem declinando."
                },
                "22": {
                    "verse_nr": "22",
                    "verse": "Manus cito nemini imposueris, neque communicaveris peccatis alienis. Teipsum castum custodi."
                },
                "23": {
                    "verse_nr": "23",
                    "verse": "Noli adhuc aquam bibere, sed modico vino utere propter stomachum tuum, et frequentes tuas infirmitates."
                },
                "24": {
                    "verse_nr": "24",
                    "verse": "Quorumdam hominum peccata manifesta sunt, praecedentia ad judicium: quosdam autem et subsequuntur."
                },
                "25": {
                    "verse_nr": "25",
                    "verse": "Similiter et facta bona, manifesta sunt: et quae aliter se habent, abscondi non possunt."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Quicumque sunt sub jugo servi, dominos suos omni honore dignos arbitrentur, ne nomen Domini et doctrina blasphemetur."
                },
                "2": {
                    "verse_nr": "2",
                    "verse": "Qui autem fideles habent dominos, non contemnant, quia fratres sunt: sed magis serviant, quia fideles sunt et dilecti, qui beneficii participes sunt. Haec doce, et exhortare."
                },
                "3": {
                    "verse_nr": "3",
                    "verse": "Si quis aliter docet, et non acquiescit sanis sermonibus Domini nostri Jesu Christi, et ei, quae secundum pietatem est, doctrinae:"
                },
                "4": {
                    "verse_nr": "4",
                    "verse": "superbus est, nihil sciens, sed languens circa quaestiones, et pugnas verborum: ex quibus oriuntur invidiae, contentiones, blasphemiae, suspiciones malae,"
                },
                "5": {
                    "verse_nr": "5",
                    "verse": "conflictationes hominum mente corruptorum, et qui veritate privati sunt, existimantium quaestum esse pietatem."
                },
                "6": {
                    "verse_nr": "6",
                    "verse": "Est autem quaestus magnus pietas cum sufficientia."
                },
                "7": {
                    "verse_nr": "7",
                    "verse": "Nihil enim intulimus in hunc mundum: haud dubium quod nec auferre quid possumus."
                },
                "8": {
                    "verse_nr": "8",
                    "verse": "Habentes autem alimenta, et quibus tegamur, his contenti simus."
                },
                "9": {
                    "verse_nr": "9",
                    "verse": "Nam qui volunt divites fieri, incidunt in tentationem, et in laqueum diaboli, et desideria multa inutilia, et nociva, quae mergunt homines in interitum et perditionem."
                },
                "10": {
                    "verse_nr": "10",
                    "verse": "Radix enim omnium malorum est cupiditas: quam quidam appetentes erraverunt a fide, et inseruerunt se doloribus multis."
                },
                "11": {
                    "verse_nr": "11",
                    "verse": "Tu autem, o homo Dei, haec fuge: sectare vero justitiam, pietatem, fidem, caritatem, patientiam, mansuetudinem."
                },
                "12": {
                    "verse_nr": "12",
                    "verse": "Certa bonum certamen fidei, apprehende vitam aeternam, in qua vocatus es, et confessus bonam confessionem coram multis testibus."
                },
                "13": {
                    "verse_nr": "13",
                    "verse": "Praecipio tibi coram Deo, qui vivificat omnia, et Christo Jesu, qui testimonium reddidit sub Pontio Pilato, bonam confessionem,"
                },
                "14": {
                    "verse_nr": "14",
                    "verse": "ut serves mandatum sine macula, irreprehensibile usque in adventum Domini nostri Jesu Christi,"
                },
                "15": {
                    "verse_nr": "15",
                    "verse": "quem suis temporibus ostendet beatus et solus potens, Rex regum, et Dominus dominantium:"
                },
                "16": {
                    "verse_nr": "16",
                    "verse": "qui solus habet immortalitatem, et lucem inhabitat inaccessibilem: quem nullus hominum vidit, sed nec videre potest: cui honor, et imperium sempiternum. Amen."
                },
                "17": {
                    "verse_nr": "17",
                    "verse": "Divitibus hujus saeculi praecipe non sublime sapere, neque sperare in incerto divitiarum, sed in Deo vivo (qui praestat nobis omnia abunde ad fruendum)"
                },
                "18": {
                    "verse_nr": "18",
                    "verse": "bene agere, divites fieri in bonis operibus, facile tribuere, communicare,"
                },
                "19": {
                    "verse_nr": "19",
                    "verse": "thesaurizare sibi fundamentum bonum in futurum, ut apprehendant veram vitam."
                },
                "20": {
                    "verse_nr": "20",
                    "verse": "O Timothee, depositum custodi, devitans profanas vocum novitates, et oppositiones falsi nominis scientiae,"
                },
                "21": {
                    "verse_nr": "21",
                    "verse": "quam quidam promittentes, circa fidem exciderunt. Gratia tecum. Amen."
                }
            }
        }
    }
}