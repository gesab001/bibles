{
    "version": "VULGATE",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus, et Sylvanus, et Timotheus, ecclesiae Thessalonicensium in Deo Patre nostro, et Domino Jesu Christo."
                },
                "2": {
                    "verse_nr": "2",
                    "verse": "Gratia vobis, et pax a Deo Patre nostro, et Domino Jesu Christo."
                },
                "3": {
                    "verse_nr": "3",
                    "verse": "Gratias agere debemus semper Deo pro vobis, fratres, ita ut dignum est, quoniam supercrescit fides vestra, et abundat caritas uniuscujusque vestrum in invicem:"
                },
                "4": {
                    "verse_nr": "4",
                    "verse": "ita ut et nos ipsi in vobis gloriemur in ecclesiis Dei, pro patientia vestra, et fide, et in omnibus persecutionibus vestris, et tribulationibus, quas sustinetis"
                },
                "5": {
                    "verse_nr": "5",
                    "verse": "in exemplum justi judicii Dei, ut digni habeamini in regno Dei, pro quo et patimini."
                },
                "6": {
                    "verse_nr": "6",
                    "verse": "Si tamen justum est apud Deum retribuere tribulationem iis qui vos tribulant:"
                },
                "7": {
                    "verse_nr": "7",
                    "verse": "et vobis, qui tribulamini, requiem nobiscum in revelatione Domini Jesu de caelo cum angelis virtutis ejus,"
                },
                "8": {
                    "verse_nr": "8",
                    "verse": "in flamma ignis dantis vindictam iis qui non noverunt Deum, et qui non obediunt Evangelio Domini nostri Jesu Christi,"
                },
                "9": {
                    "verse_nr": "9",
                    "verse": "qui poenas dabunt in interitu aeternas a facie Domini, et a gloria virtutis ejus:"
                },
                "10": {
                    "verse_nr": "10",
                    "verse": "cum venerit glorificari in sanctis suis, et admirabilis fieri in omnibus, qui crediderunt, quia creditum est testimonium nostrum super vos in die illo."
                },
                "11": {
                    "verse_nr": "11",
                    "verse": "In quo etiam oramus semper pro vobis: ut dignetur vos vocatione sua Deus noster, et impleat omnem voluntatem bonitatis, et opus fidei in virtute,"
                },
                "12": {
                    "verse_nr": "12",
                    "verse": "ut clarificetur nomen Domini nostri Jesu Christi in vobis, et vos in illo secundum gratiam Dei nostri, et Domini Jesu Christi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Rogamus autem vos, fratres, per adventum Domini nostri Jesu Christi, et nostrae congregationis in ipsum:"
                },
                "2": {
                    "verse_nr": "2",
                    "verse": "ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies Domini."
                },
                "3": {
                    "verse_nr": "3",
                    "verse": "Ne quis vos seducat ullo modo: quoniam nisi venerit discessio primum, et revelatus fuerit homo peccati filius perditionis,"
                },
                "4": {
                    "verse_nr": "4",
                    "verse": "qui adversatur, et extollitur supra omne, quod dicitur Deus, aut quod colitur, ita ut in templo Dei sedeat ostendens se tamquam sit Deus."
                },
                "5": {
                    "verse_nr": "5",
                    "verse": "Non retinetis quod cum adhuc essem apud vos, haec dicebam vobis?"
                },
                "6": {
                    "verse_nr": "6",
                    "verse": "et nunc quid detineat scitis, ut reveletur in suo tempore."
                },
                "7": {
                    "verse_nr": "7",
                    "verse": "Nam mysterium jam operatur iniquitatis: tantum ut qui tenet nunc, teneat, donec de medio fiat."
                },
                "8": {
                    "verse_nr": "8",
                    "verse": "Et tunc revelabitur ille iniquus, quem Dominus Jesus interficiet spiritu oris sui, et destruet illustratione adventus sui eum:"
                },
                "9": {
                    "verse_nr": "9",
                    "verse": "cujus est adventus secundum operationem Satanae in omni virtute, et signis, et prodigiis mendacibus,"
                },
                "10": {
                    "verse_nr": "10",
                    "verse": "et in omni seductione iniquitatis iis qui pereunt: eo quod caritatem veritatis non receperunt ut salvi fierent."
                },
                "11": {
                    "verse_nr": "11",
                    "verse": "Ideo mittet illis Deus operationem erroris ut credant mendacio,"
                },
                "12": {
                    "verse_nr": "12",
                    "verse": "ut judicentur omnes qui non crediderunt veritati, sed consenserunt iniquitati."
                },
                "13": {
                    "verse_nr": "13",
                    "verse": "Nos autem debemus gratias agere Deo semper pro vobis, fratres dilecti a Deo, quod elegerit vos Deus primitias in salutem in sanctificatione spiritus, et in fide veritatis:"
                },
                "14": {
                    "verse_nr": "14",
                    "verse": "in qua et vocavit vos per Evangelium nostrum in acquisitionem gloriae Domini nostri Jesu Christi."
                },
                "15": {
                    "verse_nr": "15",
                    "verse": "Itaque fratres, state: et tenete traditiones, quas didicistis, sive per sermonem, sive per epistolam nostram."
                },
                "16": {
                    "verse_nr": "16",
                    "verse": "Ipse autem Dominus noster Jesus Christus, et Deus et Pater noster, qui dilexit nos, et dedit consolationem aeternam, et spem bonam in gratia,"
                },
                "17": {
                    "verse_nr": "17",
                    "verse": "exhortetur corda vestra, et confirmet in omni opere et sermone bono."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "De cetero fratres, orate pro nobis ut sermo Dei currat, et clarificetur, sicut et apud vos:"
                },
                "2": {
                    "verse_nr": "2",
                    "verse": "et ut liberemur ab importunis, et malis hominibus: non enim omnium est fides."
                },
                "3": {
                    "verse_nr": "3",
                    "verse": "Fidelis autem Deus est, qui confirmabit vos, et custodiet a malo."
                },
                "4": {
                    "verse_nr": "4",
                    "verse": "Confidimus autem de vobis, in Domino, quoniam quae praecepimus, et facitis, et facietis."
                },
                "5": {
                    "verse_nr": "5",
                    "verse": "Dominus autem dirigat corda vestra in caritate Dei, et patientia Christi."
                },
                "6": {
                    "verse_nr": "6",
                    "verse": "Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis."
                },
                "7": {
                    "verse_nr": "7",
                    "verse": "Ipsi enim scitis quemadmodum oporteat imitari nos: quoniam non inquieti fuimus inter vos:"
                },
                "8": {
                    "verse_nr": "8",
                    "verse": "neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus."
                },
                "9": {
                    "verse_nr": "9",
                    "verse": "Non quasi non habuerimus potestatem, sed ut nosmetipsos formam daremus vobis ad imitandum nos."
                },
                "10": {
                    "verse_nr": "10",
                    "verse": "Nam et cum essemus apud vos, hoc denuntiabamus vobis: quoniam si quis non vult operari, nec manducet."
                },
                "11": {
                    "verse_nr": "11",
                    "verse": "Audivimus enim inter vos quosdam ambulare inquiete, nihil operantes, sed curiose agentes."
                },
                "12": {
                    "verse_nr": "12",
                    "verse": "Iis autem, qui ejusmodi sunt, denuntiemus, et obsecramus in Domino Jesu Christo, ut cum silentio operantes, suum panem manducent."
                },
                "13": {
                    "verse_nr": "13",
                    "verse": "Vos autem, fratres, nolite deficere benefacientes."
                },
                "14": {
                    "verse_nr": "14",
                    "verse": "Quod si quis non obedit verbo nostro per epistolam, hunc notate, et ne commisceamini cum illo ut confundatur:"
                },
                "15": {
                    "verse_nr": "15",
                    "verse": "et nolite quasi inimicum existimare, sed corripite ut fratrem."
                },
                "16": {
                    "verse_nr": "16",
                    "verse": "Ipse autem Dominus pacis det vobis pacem sempiternam in omni loco. Dominus sit cum omnibus vobis."
                },
                "17": {
                    "verse_nr": "17",
                    "verse": "Salutatio, mea manu Pauli: quod est signum in omni epistola, ita scribo."
                },
                "18": {
                    "verse_nr": "18",
                    "verse": "Gratia Domini nostri Jesu Christi cum omnibus vobis. Amen."
                }
            }
        }
    }
}