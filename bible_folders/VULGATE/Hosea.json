{
    "version": "VULGATE",
    "book_name": "Hosea",
    "book_nr": "28",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Verbum Domini, quod factum est ad Osee, filium Beeri, in diebus Oziae, Joathan, Achaz, Ezechiae, regum Juda; et in diebus Jeroboam, filii Joas, regis Israel."
                },
                "2": {
                    "verse_nr": "2",
                    "verse": "Principium loquendi Domino in Osee. Et dixit Dominus ad Osee: Vade, sume tibi uxorem fornicationum, et fac tibi filios fornicationum, quia fornicans fornicabitur terra a Domino."
                },
                "3": {
                    "verse_nr": "3",
                    "verse": "Et abiit, et accepit Gomer, filiam Debelaim: et concepit, et peperit ei filium."
                },
                "4": {
                    "verse_nr": "4",
                    "verse": "Et dixit Dominus ad eum: Voca nomen ejus Jezrahel, quoniam adhuc modicum, et visitabo sanguinem Jezrahel super domum Jehu, et quiescere faciam regnum domus Israel."
                },
                "5": {
                    "verse_nr": "5",
                    "verse": "Et in illa die conteram arcum Israel in valle Jezrahel."
                },
                "6": {
                    "verse_nr": "6",
                    "verse": "Et concepit adhuc, et peperit filiam. Et dixit ei: Voca nomen ejus, Absque misericordia, quia non addam ultra misereri domui Israel, sed oblivione obliviscar eorum."
                },
                "7": {
                    "verse_nr": "7",
                    "verse": "Et domui Juda miserebor, et salvabo eos in Domino Deo suo; et non salvabo eos in arcu et gladio, et in bello, et in equis, et in equitibus."
                },
                "8": {
                    "verse_nr": "8",
                    "verse": "Et ablactavit eam quae erat Absque misericordia. Et concepit, et peperit filium."
                },
                "9": {
                    "verse_nr": "9",
                    "verse": "Et dixit: Voca nomen ejus, Non populus meus, quia vos non populus meus, et ego non ero vester."
                },
                "10": {
                    "verse_nr": "10",
                    "verse": "Et erit numerus filiorum Israel quasi arena maris, quae sine mensura est, et non numerabitur. Et erit in loco ubi dicetur eis: Non populus meus vos: dicetur eis: Filii Dei viventis."
                },
                "11": {
                    "verse_nr": "11",
                    "verse": "Et congregabuntur filii Juda et filii Israel pariter; et ponent sibimet caput unum, et ascendent de terra, quia magnus dies Jezrahel."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dicite fratribus vestris: Populus meus; et sorori vestrae: Misericordiam consecuta."
                },
                "2": {
                    "verse_nr": "2",
                    "verse": "Judicate matrem vestram, judicate, quoniam ipsa non uxor mea, et ego non vir ejus. Auferat fornicationes suas a facie sua, et adulteria sua de medio uberum suorum;"
                },
                "3": {
                    "verse_nr": "3",
                    "verse": "ne forte expoliem eam nudam, et statuam eam secundum diem nativitatis suae, et ponam eam quasi solitudinem, et statuam eam velut terram inviam, et interficiam eam siti."
                },
                "4": {
                    "verse_nr": "4",
                    "verse": "Et filiorum illius non miserebor, quoniam filii fornicationum sunt."
                },
                "5": {
                    "verse_nr": "5",
                    "verse": "Quia fornicata est mater eorum, confusa est quae concepit eos; quia dixit: Vadam post amatores meos, qui dant panes mihi, et aquas meas, lanam meam, et linum meum, oleum meum, et potum meum."
                },
                "6": {
                    "verse_nr": "6",
                    "verse": "Propter hoc ecce ego sepiam viam tuam spinis, et sepiam eam maceria, et semitas suas non inveniet."
                },
                "7": {
                    "verse_nr": "7",
                    "verse": "Et sequetur amatores suos, et non apprehendet eos; et quaeret eos, et non inveniet: et dicet: Vadam, et revertar ad virum meum priorem, quia bene mihi erat tunc magis quam nunc."
                },
                "8": {
                    "verse_nr": "8",
                    "verse": "Et haec nescivit, quia ego dedi ei frumentum, et vinum, et oleum, et argentum multiplicavi ei, et aurum, quae fecerunt Baal."
                },
                "9": {
                    "verse_nr": "9",
                    "verse": "Idcirco convertar, et sumam frumentum meum in tempore suo, et vinum meum in tempore suo. Et liberabo lanam meam et linum meum, quae operiebant ignominiam ejus."
                },
                "10": {
                    "verse_nr": "10",
                    "verse": "Et nunc revelabo stultitiam ejus in oculis amatorum ejus; et vir non eruet eam de manu mea;"
                },
                "11": {
                    "verse_nr": "11",
                    "verse": "et cessare faciam omne gaudium ejus, solemnitatem ejus, neomeniam ejus, sabbatum ejus, et omnia festa tempora ejus."
                },
                "12": {
                    "verse_nr": "12",
                    "verse": "Et corrumpam vineam ejus, et ficum ejus, de quibus dixit: Mercedes hae meae sunt, quas dederunt mihi amatores mei; et ponam eam in saltum, et comedet eam bestia agri."
                },
                "13": {
                    "verse_nr": "13",
                    "verse": "Et visitabo super eam dies Baalim, quibus accendebat incensum, et ornabatur in aure sua, et monili suo. Et ibat post amatores suos, et mei obliviscebatur, dicit Dominus."
                },
                "14": {
                    "verse_nr": "14",
                    "verse": "Propter hoc ecce ego lactabo eam, et ducam eam in solitudinem, et loquar ad cor ejus."
                },
                "15": {
                    "verse_nr": "15",
                    "verse": "Et dabo ei vinitores ejus ex eodem loco, et vallem Achor, ad aperiendam spem; et canet ibi juxta dies juventutis suae, et juxta dies ascensionis suae de terra AEgypti."
                },
                "16": {
                    "verse_nr": "16",
                    "verse": "Et erit in die illa, ait Dominus: vocabit me, Vir meus, et non vocabit me ultra Baali."
                },
                "17": {
                    "verse_nr": "17",
                    "verse": "Et auferam nomina Baalim de ore ejus, et non recordabitur ultra nominis eorum."
                },
                "18": {
                    "verse_nr": "18",
                    "verse": "Et percutiam cum eis foedus in die illa, cum bestia agri, et cum volucre caeli, et cum reptili terrae; et arcum, et gladium, et bellum conteram de terra, et dormire eos faciam fiducialiter."
                },
                "19": {
                    "verse_nr": "19",
                    "verse": "Et sponsabo te mihi in sempiternum; et sponsabo te mihi in justitia, et judicio, et in misericordia, et in miserationibus."
                },
                "20": {
                    "verse_nr": "20",
                    "verse": "Et sponsabo te mihi in fide; et scies quia ego Dominus."
                },
                "21": {
                    "verse_nr": "21",
                    "verse": "Et erit in die illa: exaudiam, dicit Dominus, exaudiam caelos, et illi exaudient terram."
                },
                "22": {
                    "verse_nr": "22",
                    "verse": "Et terra exaudiet triticum, et vinum, et oleum, et haec exaudient Jezrahel."
                },
                "23": {
                    "verse_nr": "23",
                    "verse": "Et seminabo eam mihi in terra, et miserebor ejus quae fuit Absque misericordia."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Et dixit Dominus ad me: Adhuc vade, et dilige mulierem dilectam amico et adulteram, sicut diligit Dominus filios Israel, et ipsi respiciunt ad deos alienos, et diligunt vinacia uvarum."
                },
                "2": {
                    "verse_nr": "2",
                    "verse": "Et fodi eam mihi quindecim argenteis, et coro hordei, et dimidio coro hordaei."
                },
                "3": {
                    "verse_nr": "3",
                    "verse": "Et dixi ad eam: Dies multos exspectabis me; non fornicaberis, et non eris viro; sed et ego exspectabo te."
                },
                "4": {
                    "verse_nr": "4",
                    "verse": "Quia dies multos sedebunt filii Israel sine rege, et sine principe, et sine sacrificio, et sine altari, et sine ephod, et sine theraphim."
                },
                "5": {
                    "verse_nr": "5",
                    "verse": "Et post haec revertentur filii Israel, et quaerent Dominum Deum suum, et David regem suum: et pavebunt ad Dominum, et ad bonum ejus, in novissimo dierum."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Audite verbum Domini, filii Israel, quia judicium Domino cum habitatoribus terrae: non est enim veritas, et non est misericordia, et non est scientia Dei in terra."
                },
                "2": {
                    "verse_nr": "2",
                    "verse": "Maledictum, et mendacium, et homicidium, et furtum, et adulterium inundaverunt, et sanguis sanguinem tetigit."
                },
                "3": {
                    "verse_nr": "3",
                    "verse": "Propter hoc lugebit terra, et infirmabitur omnis qui habitat in ea, in bestia agri, et in volucre caeli; sed et pisces maris congregabuntur."
                },
                "4": {
                    "verse_nr": "4",
                    "verse": "Verumtamen unusquisque non judicet, et non arguatur vir: populus enim tuus sicut hi qui contradicunt sacerdoti."
                },
                "5": {
                    "verse_nr": "5",
                    "verse": "Et corrues hodie, et corruet etiam propheta tecum. Nocte tacere feci matrem tuam."
                },
                "6": {
                    "verse_nr": "6",
                    "verse": "Conticuit populus meus, eo quod non habuerit scientiam: quia tu scientiam repulisti, repellam te, ne sacerdotio fungaris mihi; et oblita es legis Dei tui, obliviscar filiorum tuorum et ego."
                },
                "7": {
                    "verse_nr": "7",
                    "verse": "Secundum multitudinem eorum sic peccaverunt mihi: gloriam eorum in ignominiam commutabo."
                },
                "8": {
                    "verse_nr": "8",
                    "verse": "Peccata populi mei comedent, et ad iniquitatem eorum sublevabunt animas eorum."
                },
                "9": {
                    "verse_nr": "9",
                    "verse": "Et erit sicut populus, sic sacerdos; et visitabo super eum vias ejus, et cogitationes ejus reddam ei."
                },
                "10": {
                    "verse_nr": "10",
                    "verse": "Et comedent, et non saturabuntur; fornicati sunt, et non cessaverunt: quoniam Dominum dereliquerunt in non custodiendo."
                },
                "11": {
                    "verse_nr": "11",
                    "verse": "Fornicatio, et vinum, et ebrietas auferunt cor."
                },
                "12": {
                    "verse_nr": "12",
                    "verse": "Populus meus in ligno suo interrogavit, et baculus ejus annuntiavit ei; spiritus enim fornicationum decepit eos, et fornicati sunt a Deo suo."
                },
                "13": {
                    "verse_nr": "13",
                    "verse": "Super capita montium sacrificabant, et super colles ascendebant thymiama; subtus quercum, et populum, et terebinthum, quia bona erat umbra ejus; ideo fornicabuntur filiae vestrae, et sponsae vestrae adulterae erunt."
                },
                "14": {
                    "verse_nr": "14",
                    "verse": "Non visitabo super filias vestras cum fuerint fornicatae, et super sponsas vestras cum adulteraverint, quoniam ipsi cum meretricibus conversabantur, et cum effeminatis sacrificabant; et populus non intelligens vapulabit."
                },
                "15": {
                    "verse_nr": "15",
                    "verse": "Si fornicaris tu, Israel, non delinquat saltem Juda; et nolite ingredi in Galgala, et ne ascenderitis in Bethaven, neque juraveritis: Vivit Dominus!"
                },
                "16": {
                    "verse_nr": "16",
                    "verse": "Quoniam sicut vacca lasciviens declinavit Israel; nunc pascet eos Dominus, quasi agnum in latitudine."
                },
                "17": {
                    "verse_nr": "17",
                    "verse": "Particeps idolorum Ephraim: dimitte eum."
                },
                "18": {
                    "verse_nr": "18",
                    "verse": "Separatum est convivium eorum; fornicatione fornicati sunt: dilexerunt afferre ignominiam protectores ejus."
                },
                "19": {
                    "verse_nr": "19",
                    "verse": "Ligavit eum spiritus in alis suis, et confundentur a sacrificiis suis."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Audite hoc, sacerdotes, et attendite, domus Israel, et domus regis, auscultate: quia vobis judicium est, quoniam laqueus facti estis speculationi, et rete expansum super Thabor."
                },
                "2": {
                    "verse_nr": "2",
                    "verse": "Et victimas declinastis in profundum; et ego eruditor omnium eorum."
                },
                "3": {
                    "verse_nr": "3",
                    "verse": "Ego scio Ephraim, et Israel non est absconditus a me: quia nunc fornicatus est Ephraim; contaminatus est Israel."
                },
                "4": {
                    "verse_nr": "4",
                    "verse": "Non dabunt cogitationes suas ut revertantur ad Deum suum, quia spiritus fornicationum in medio eorum, et Dominum non cognoverunt."
                },
                "5": {
                    "verse_nr": "5",
                    "verse": "Et respondebit arrogantia Israel in facie ejus, et Israel et Ephraim ruent in iniquitate sua: ruet etiam Judas cum eis."
                },
                "6": {
                    "verse_nr": "6",
                    "verse": "In gregibus suis et in armentis suis vadent ad quaerendum Dominum, et non invenient: ablatus est ab eis."
                },
                "7": {
                    "verse_nr": "7",
                    "verse": "In Dominum praevaricati sunt, quia filios alienos genuerunt: nunc devorabit eos mensis, cum partibus suis."
                },
                "8": {
                    "verse_nr": "8",
                    "verse": "Clangite buccina in Gabaa, tuba in Rama; ululate in Bethaven, post tergum tuum, Benjamin."
                },
                "9": {
                    "verse_nr": "9",
                    "verse": "Ephraim in desolatione erit in die correptionis; in tribubus Israel ostendi fidem."
                },
                "10": {
                    "verse_nr": "10",
                    "verse": "Facti sunt principes Juda quasi assumentes terminum; super eos effundam quasi aquam iram meam."
                },
                "11": {
                    "verse_nr": "11",
                    "verse": "Calumniam patiens est Ephraim, fractus judicio, quoniam coepit abire post sordes."
                },
                "12": {
                    "verse_nr": "12",
                    "verse": "Et ego quasi tinea Ephraim, et quasi putredo domui Juda."
                },
                "13": {
                    "verse_nr": "13",
                    "verse": "Et vidit Ephraim languorem suum, et Juda vinculum suum; et abiit Ephraim ad Assur, et misit ad regem ultorem: et ipse non poterit sanare vos, nec solvere poterit a vobis vinculum."
                },
                "14": {
                    "verse_nr": "14",
                    "verse": "Quoniam ego quasi leaena Ephraim, et quasi catulus leonis domui Juda. Ego, ego capiam, et vadam; tollam, et non est qui eruat."
                },
                "15": {
                    "verse_nr": "15",
                    "verse": "Vadens revertar ad locum meum, donec deficiatis, et quaeratis faciem meam."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "In tribulatione sua mane consurgent ad me: Venite, et revertamur ad Dominum,"
                },
                "2": {
                    "verse_nr": "2",
                    "verse": "quia ipse cepit, et sanabit nos; percutiet, et curabit nos."
                },
                "3": {
                    "verse_nr": "3",
                    "verse": "Vivificabit nos post duos dies; in die tertia suscitabit nos, et vivemus in conspectu ejus. Sciemus, sequemurque ut cognoscamus Dominum: quasi diluculum praeparatus est egressus ejus, et veniet quasi imber nobis temporaneus et serotinus terrae."
                },
                "4": {
                    "verse_nr": "4",
                    "verse": "Quid faciam tibi, Ephraim? quid faciam tibi, Juda? misericordia vestra quasi nubes matutina, et quasi ros mane pertransiens."
                },
                "5": {
                    "verse_nr": "5",
                    "verse": "Propter hoc dolavi in prophetis; occidi eos in verbis oris mei: et judicia tua quasi lux egredientur."
                },
                "6": {
                    "verse_nr": "6",
                    "verse": "Quia misericordiam volui, et non sacrificium; et scientiam Dei plus quam holocausta."
                },
                "7": {
                    "verse_nr": "7",
                    "verse": "Ipsi autem sicut Adam transgressi sunt pactum: ibi praevaricati sunt in me."
                },
                "8": {
                    "verse_nr": "8",
                    "verse": "Galaad civitas operantium idolum, supplantata sanguine."
                },
                "9": {
                    "verse_nr": "9",
                    "verse": "Et quasi fauces virorum latronum, particeps sacerdotum, in via interficientium pergentes de Sichem: quia scelus operati sunt."
                },
                "10": {
                    "verse_nr": "10",
                    "verse": "In domo Israel vidi horrendum: ibi fornicationes Ephraim, contaminatus est Israel."
                },
                "11": {
                    "verse_nr": "11",
                    "verse": "Sed et Juda, pone messem tibi, cum convertero captivitatem populi mei."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Cum sanare vellem Israel, revelata est iniquitas Ephraim, et malitia Samariae, quia operati sunt mendacium; et fur ingressus est spolians, latrunculus foris."
                },
                "2": {
                    "verse_nr": "2",
                    "verse": "Et ne forte dicant in cordibus suis, omnem malitiam eorum me recordatum, nunc circumdederunt eos adinventiones suae: coram facie mea factae sunt."
                },
                "3": {
                    "verse_nr": "3",
                    "verse": "In malitia sua laetificaverunt regem, et in mendaciis suis principes."
                },
                "4": {
                    "verse_nr": "4",
                    "verse": "Omnes adulterantes, quasi clibanus succensus a coquente; quievit paululum civitas a commistione fermenti, donec fermentaretur totum."
                },
                "5": {
                    "verse_nr": "5",
                    "verse": "Dies regis nostri: coeperunt principes furere a vino; extendit manum suam cum illusoribus."
                },
                "6": {
                    "verse_nr": "6",
                    "verse": "Quia applicuerunt quasi clibanum cor suum, cum insidiaretur eis; tota nocte dormivit coquens eos: mane ipse succensus quasi ignis flammae."
                },
                "7": {
                    "verse_nr": "7",
                    "verse": "Omnes calefacti sunt quasi clibanus, et devoraverunt judices suos: omnes reges eorum ceciderunt; non est qui clamat in eis ad me."
                },
                "8": {
                    "verse_nr": "8",
                    "verse": "Ephraim in populis ipse commiscebatur; Ephraim factus est subcinericius panis, qui non reversatur."
                },
                "9": {
                    "verse_nr": "9",
                    "verse": "Comederunt alieni robur ejus, et ipse nescivit; sed et cani effusi sunt in eo, et ipse ignoravit."
                },
                "10": {
                    "verse_nr": "10",
                    "verse": "Et humiliabitur superbia Israel in facie ejus; nec reversi sunt ad Dominum Deum suum, et non quaesierunt eum in omnibus his."
                },
                "11": {
                    "verse_nr": "11",
                    "verse": "Et factus est Ephraim quasi columba seducta non habens cor. AEgyptum invocabant; ad Assyrios abierunt."
                },
                "12": {
                    "verse_nr": "12",
                    "verse": "Et cum profecti fuerint, expandam super eos rete meum: quasi volucrem caeli detraham eos; caedam eos secundum auditionem coetus eorum."
                },
                "13": {
                    "verse_nr": "13",
                    "verse": "Vae eis, quoniam recesserunt a me! vastabuntur, quia praevaricati sunt in me, et ego redemi eos, et ipsi locuti sunt contra me mendacia."
                },
                "14": {
                    "verse_nr": "14",
                    "verse": "Et non clamaverunt ad me in corde suo, sed ululabant in cubilibus suis: super triticum et vinum ruminabant; recesserunt a me."
                },
                "15": {
                    "verse_nr": "15",
                    "verse": "Et ego erudivi eos, et confortavi brachia eorum, et in me cogitaverunt malitiam."
                },
                "16": {
                    "verse_nr": "16",
                    "verse": "Reversi sunt ut essent absque jugo; facti sunt quasi arcus dolosus: cadent in gladio principes eorum, a furore linguae suae. Ista subsannatio eorum in terra AEgypti."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "In gutture tuo sit tuba quasi aquila super domum Domini, pro eo quod transgressi sunt foedus meum, et legem meam praevaricati sunt."
                },
                "2": {
                    "verse_nr": "2",
                    "verse": "Me invocabunt: Deus meus, cognovimus te Israel."
                },
                "3": {
                    "verse_nr": "3",
                    "verse": "Projecit Israel bonum: inimicus persequetur eum."
                },
                "4": {
                    "verse_nr": "4",
                    "verse": "Ipsi regnaverunt, et non ex me; principes exstiterunt, et non cognovi: argentum suum et aurum suum fecerunt sibi idola, ut interirent."
                },
                "5": {
                    "verse_nr": "5",
                    "verse": "Projectus est vitulus tuus, Samaria; iratus est furor meus in eos. Usquequo non poterunt emundari?"
                },
                "6": {
                    "verse_nr": "6",
                    "verse": "Quia ex Israel et ipse est: artifex fecit illum, et non est deus; quoniam in aranearum telas erit vitulus Samariae."
                },
                "7": {
                    "verse_nr": "7",
                    "verse": "Quia ventum seminabunt, et turbinem metent: culmus stans non est in eo; germen non faciet farinam: quod etsi fecerit, alieni comedent eam."
                },
                "8": {
                    "verse_nr": "8",
                    "verse": "Devoratus est Israel; nunc factus est in nationibus quasi vas immundum."
                },
                "9": {
                    "verse_nr": "9",
                    "verse": "Quia ipsi ascenderunt ad Assur, onager solitarius sibi; Ephraim munera dederunt amatoribus."
                },
                "10": {
                    "verse_nr": "10",
                    "verse": "Sed et cum mercede conduxerint nationes, nunc congregabo eos, et quiescent paulisper ab onere regis et principum."
                },
                "11": {
                    "verse_nr": "11",
                    "verse": "Quia multiplicavit Ephraim altaria ad peccandum; factae sunt ei arae in delictum."
                },
                "12": {
                    "verse_nr": "12",
                    "verse": "Scribam ei multiplices leges meas, quae velut alienae computatae sunt."
                },
                "13": {
                    "verse_nr": "13",
                    "verse": "Hostias offerent, immolabunt carnes et comedent, et Dominus non suscipiet eas: nunc recordabitur iniquitatis eorum, et visitabit peccata eorum: ipsi in AEgyptum convertentur."
                },
                "14": {
                    "verse_nr": "14",
                    "verse": "Et oblitus est Israel factoris sui, et aedificavit delubra; et Judas multiplicavit urbes munitas; et mittam ignem in civitates ejus, et devorabit aedes illius."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Noli laetari, Israel; noli exsultare sicut populi: quia fornicatus es a Deo tuo; dilexisti mercedem super omnes areas tritici."
                },
                "2": {
                    "verse_nr": "2",
                    "verse": "Area et torcular non pascet eos, et vinum mentietur eis:"
                },
                "3": {
                    "verse_nr": "3",
                    "verse": "non habitabunt in terra Domini. Reversus est Ephraim in AEgyptum, et in Assyriis pollutum comedit."
                },
                "4": {
                    "verse_nr": "4",
                    "verse": "Non libabunt Domino vinum, et non placebunt ei. Sacrificia eorum quasi panis lugentium; omnes qui comedent eum, contaminabuntur: quia panis eorum animae ipsorum: non intrabit in domum Domini."
                },
                "5": {
                    "verse_nr": "5",
                    "verse": "Quid facietis in die solemni, in die festivitatis Domini?"
                },
                "6": {
                    "verse_nr": "6",
                    "verse": "Ecce enim profecti sunt a vastitate: AEgyptus congregabit eos; Memphis sepeliet eos: desiderabile argentum eorum urtica haereditabit, lappa in tabernaculis eorum."
                },
                "7": {
                    "verse_nr": "7",
                    "verse": "Venerunt dies visitationis, venerunt dies retributionis. Scitote, Israel, stultum prophetam, insanum virum spiritualem, propter multitudinem iniquitatis tuae, et multitudinem amentiae."
                },
                "8": {
                    "verse_nr": "8",
                    "verse": "Speculator Ephraim cum Deo meo, propheta laqueus ruinae factus est super omnes vias ejus; insania in domo Dei ejus."
                },
                "9": {
                    "verse_nr": "9",
                    "verse": "Profunde peccaverunt, sicut in diebus Gabaa. Recordabitur iniquitatis eorum, et visitabit peccata eorum."
                },
                "10": {
                    "verse_nr": "10",
                    "verse": "Quasi uvas in deserto inveni Israel, quasi prima poma ficulneae in cacumine ejus vidi patres eorum: ipsi autem intraverunt ad Beelphegor, et abalienati sunt in confusionem, et facti sunt abominabiles sicut ea quae dilexerunt."
                },
                "11": {
                    "verse_nr": "11",
                    "verse": "Ephraim quasi avis avolavit; gloria eorum a partu, et ab utero, et a conceptu."
                },
                "12": {
                    "verse_nr": "12",
                    "verse": "Quod etsi enutrierint filios suos, absque liberis eos faciam in hominibus; sed et vae eis cum recessero ab eis!"
                },
                "13": {
                    "verse_nr": "13",
                    "verse": "Ephraim, ut vidi, Tyrus erat fundata in pulchritudine; et Ephraim educet ad interfectorem filios suos."
                },
                "14": {
                    "verse_nr": "14",
                    "verse": "Da eis, Domine. Quid dabis eis? da eis vulvam sine liberis, et ubera arentia."
                },
                "15": {
                    "verse_nr": "15",
                    "verse": "Omnes nequitiae eorum in Galgal, quia ibi exosos habui eos. Propter malitiam adinventionum eorum, de domo mea ejiciam eos; non addam ut diligam eos: omnes principes eorum recedentes."
                },
                "16": {
                    "verse_nr": "16",
                    "verse": "Percussus est Ephraim; radix eorum exsiccata est: fructum nequaquam facient, quod etsi genuerint, interficiam amantissima uteri eorum."
                },
                "17": {
                    "verse_nr": "17",
                    "verse": "Abjiciet eos Deus meus, quia non audierunt eum, et erunt vagi in nationibus."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Vitis frondosa Israel, fructus adaequatus est ei: secundum multitudinem fructus sui multiplicavit altaria, juxta ubertatem terrae suae exuberavit simulacris."
                },
                "2": {
                    "verse_nr": "2",
                    "verse": "Divisum est cor eorum, nunc interibunt; ipse confringet simulacra eorum, depopulabitur aras eorum."
                },
                "3": {
                    "verse_nr": "3",
                    "verse": "Quia nunc dicent: Non est rex nobis, non enim timemus Dominum; et rex quid faciet nobis?"
                },
                "4": {
                    "verse_nr": "4",
                    "verse": "Loquimini verba visionis inutilis, et ferietis foedus; et germinabit quasi amaritudo judicium super sulcos agri."
                },
                "5": {
                    "verse_nr": "5",
                    "verse": "Vaccas Bethaven coluerunt habitatores Samariae; quia luxit super eum populus ejus, et aeditui ejus super eum exsultaverunt in gloria ejus, quia migravit ab eo."
                },
                "6": {
                    "verse_nr": "6",
                    "verse": "Siquidem et ipse in Assur delatus est, munus regi ultori. Confusio Ephraim capiet, et confundetur Israel in voluntate sua."
                },
                "7": {
                    "verse_nr": "7",
                    "verse": "Transire fecit Samaria regem suum quasi spumam super faciem aquae."
                },
                "8": {
                    "verse_nr": "8",
                    "verse": "Et disperdentur excelsa idoli, peccatum Israel; lappa et tribulus ascendet super aras eorum: et dicent montibus: Operite nos, et collibus: Cadite super nos."
                },
                "9": {
                    "verse_nr": "9",
                    "verse": "Ex diebus Gabaa peccavit Israel; ibi steterunt. Non comprehendet eos in Gabaa praelium super filios iniquitatis."
                },
                "10": {
                    "verse_nr": "10",
                    "verse": "Juxta desiderium meum corripiam eos: congregabuntur super eos populi, cum corripientur propter duas iniquitates suas."
                },
                "11": {
                    "verse_nr": "11",
                    "verse": "Ephraim vitula docta diligere trituram, et ego transivi super pulchritudinem colli ejus: ascendam super Ephraim, arabit Judas; confringet sibi sulcos Jacob."
                },
                "12": {
                    "verse_nr": "12",
                    "verse": "Seminate vobis in justitia, et metite in ore misericordiae. Innovate vobis novale; tempus autem requirendi Dominum, cum venerit qui docebit vos justitiam."
                },
                "13": {
                    "verse_nr": "13",
                    "verse": "Arastis impietatem, iniquitatem messuistis: comedistis frugem mendacii, quia confisus es in viis tuis, in multitudine fortium tuorum."
                },
                "14": {
                    "verse_nr": "14",
                    "verse": "Consurget tumultus in populo tuo; et omnes munitiones tuae vastabuntur, sicut vastatus est Salmana a domo ejus qui judicavit Baal in die praelii, matre super filios allisa."
                },
                "15": {
                    "verse_nr": "15",
                    "verse": "Sic fecit vobis Bethel, a facie malitiae nequitiarum vestrarum."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Sicut mane transiit, pertransiit rex Israel. Quia puer Israel, et dilexi eum; et ex AEgypto vocavi filium meum."
                },
                "2": {
                    "verse_nr": "2",
                    "verse": "Vocaverunt eos, sic abierunt a facie eorum; Baalim immolabant, et simulacris sacrificabant."
                },
                "3": {
                    "verse_nr": "3",
                    "verse": "Et ego quasi nutritius Ephraim: portabam eos in brachiis meis, et nescierunt quod curarem eos."
                },
                "4": {
                    "verse_nr": "4",
                    "verse": "In funiculis Adam traham eos, in vinculis caritatis; et ero eis quasi exaltans jugum super maxillas eorum, et declinavi ad eum ut vesceretur."
                },
                "5": {
                    "verse_nr": "5",
                    "verse": "Non revertetur in terram AEgypti, et Assur ipse rex ejus, quoniam noluerunt converti."
                },
                "6": {
                    "verse_nr": "6",
                    "verse": "Coepit gladius in civitatibus ejus, et consumet electos ejus, et comedet capita eorum."
                },
                "7": {
                    "verse_nr": "7",
                    "verse": "Et populus meus pendebit ad reditum meum; jugum autem imponetur eis simul, quod non auferetur."
                },
                "8": {
                    "verse_nr": "8",
                    "verse": "Quomodo dabo te, Ephraim? protegam te, Israel? Quomodo dabo te sicut Adama, ponam te ut Seboim? Conversum est in me cor meum, pariter conturbata est poenitudo mea."
                },
                "9": {
                    "verse_nr": "9",
                    "verse": "Non faciam furorem irae meae; non convertar ut disperdam Ephraim, quoniam Deus ego, et non homo; in medio tui sanctus, et non ingrediar civitatem."
                },
                "10": {
                    "verse_nr": "10",
                    "verse": "Post Dominum ambulabunt; quasi leo rugiet, quia ipse rugiet, et formidabunt filii maris."
                },
                "11": {
                    "verse_nr": "11",
                    "verse": "Et avolabunt quasi avis ex AEgypto, et quasi columba de terra Assyriorum: et collocabo eos in domibus suis, dicit Dominus."
                },
                "12": {
                    "verse_nr": "12",
                    "verse": "Circumdedit me in negatione Ephraim, et in dolo domus Israel; Judas autem testis descendit cum Deo, et cum sanctis fidelis."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Ephraim pascit ventum, et sequitur aestum; tota die mendacium et vastitatem multiplicat: et foedus cum Assyriis iniit, et oleum in AEgyptum ferebat."
                },
                "2": {
                    "verse_nr": "2",
                    "verse": "Judicium ergo Domini cum Juda, et visitatio super Jacob: juxta vias ejus, et juxta adinventiones ejus reddet ei."
                },
                "3": {
                    "verse_nr": "3",
                    "verse": "In utero supplantavit fratrem suum, et in fortitudine sua directus est cum angelo."
                },
                "4": {
                    "verse_nr": "4",
                    "verse": "Et invaluit ad angelum, et confortatus est; flevit, et rogavit eum. In Bethel invenit eum, et ibi locutus est nobiscum."
                },
                "5": {
                    "verse_nr": "5",
                    "verse": "Et Dominus Deus exercituum, Dominus memoriale ejus."
                },
                "6": {
                    "verse_nr": "6",
                    "verse": "Et tu ad Deum tuum converteris; misericordiam et judicium custodi, et spera in Deo tuo semper."
                },
                "7": {
                    "verse_nr": "7",
                    "verse": "Chanaan, in manu ejus statera dolosa, calumniam dilexit."
                },
                "8": {
                    "verse_nr": "8",
                    "verse": "Et dixit Ephraim: Verumtamen dives effectus sum; inveni idolum mihi: omnes labores mei non invenient mihi iniquitatem quam peccavi."
                },
                "9": {
                    "verse_nr": "9",
                    "verse": "Et ego Dominus Deus tuus ex terra AEgypti: adhuc sedere te faciam in tabernaculis, sicut in diebus festivitatis."
                },
                "10": {
                    "verse_nr": "10",
                    "verse": "Et locutus sum super prophetas, et ego visionem multiplicavi, et in manu prophetarum assimilatus sum."
                },
                "11": {
                    "verse_nr": "11",
                    "verse": "Si Galaad idolum, ergo frustra erant in Galgal bobus immolantes; nam et altaria eorum quasi acervi super sulcos agri."
                },
                "12": {
                    "verse_nr": "12",
                    "verse": "Fugit Jacob in regionem Syriae, et servivit Israel in uxorem, et in uxorem servavit."
                },
                "13": {
                    "verse_nr": "13",
                    "verse": "In propheta autem eduxit Dominus Israel de AEgypto, et in propheta servatus est."
                },
                "14": {
                    "verse_nr": "14",
                    "verse": "Ad iracundiam me provocavit Ephraim in amaritudinibus suis: et sanguis ejus super eum veniet, et opprobrium ejus restituet ei Dominus suus."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Loquente Ephraim, horror invasit Israel; et deliquit in Baal, et mortuus est."
                },
                "2": {
                    "verse_nr": "2",
                    "verse": "Et nunc addiderunt ad peccandum; feceruntque sibi conflatile de argento suo quasi similitudinem idolorum: factura artificum totum est: his ipsi dicunt: Immolate homines, vitulos adorantes."
                },
                "3": {
                    "verse_nr": "3",
                    "verse": "Idcirco erunt quasi nubes matutina, et sicut ros matutinus praeteriens; sicut pulvis turbine raptus ex area, et sicut fumus de fumario."
                },
                "4": {
                    "verse_nr": "4",
                    "verse": "Ego autem Dominus Deus tuus, ex terra AEgypti; et Deum absque me nescies, et salvator non est praeter me."
                },
                "5": {
                    "verse_nr": "5",
                    "verse": "Ego cognovi te in deserto, in terra solitudinis."
                },
                "6": {
                    "verse_nr": "6",
                    "verse": "Juxta pascua sua adimpleti sunt et saturati sunt; et levaverunt cor suum, et obliti sunt mei."
                },
                "7": {
                    "verse_nr": "7",
                    "verse": "Et ego ero eis quasi leaena, sicut pardus in via Assyriorum."
                },
                "8": {
                    "verse_nr": "8",
                    "verse": "Occurram eis quasi ursa raptis catulis, et dirumpam interiora jecoris eorum, et consumam eos ibi quasi leo: bestia agri scindet eos."
                },
                "9": {
                    "verse_nr": "9",
                    "verse": "Perditio tua, Israel: tantummodo in me auxilium tuum."
                },
                "10": {
                    "verse_nr": "10",
                    "verse": "Ubi est rex tuus? maxime nunc salvet te in omnibus urbibus tuis; et judices tui, de quibus dixisti: Da mihi regem et principes."
                },
                "11": {
                    "verse_nr": "11",
                    "verse": "Dabo tibi regem in furore meo, et auferam in indignatione mea."
                },
                "12": {
                    "verse_nr": "12",
                    "verse": "Colligata est iniquitas Ephraim; absconditum peccatum ejus."
                },
                "13": {
                    "verse_nr": "13",
                    "verse": "Dolores parturientis venient ei: ipse filius non sapiens: nunc enim non stabit in contritione filiorum."
                },
                "14": {
                    "verse_nr": "14",
                    "verse": "De manu mortis liberabo eos; de morte redimam eos. Ero mors tua, o mors! morsus tuus ero, inferne! consolatio abscondita est ab oculis meis."
                },
                "15": {
                    "verse_nr": "15",
                    "verse": "Quia ipse inter fratres dividet: adducet urentem ventum Dominus de deserto ascendentem, et siccabit venas ejus, et desolabit fontem ejus: et ipse diripiet thesaurum omnis vasis desiderabilis."
                },
                "16": {
                    "verse_nr": "16",
                    "verse": "verse doesn't exist in this bible version"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Pereat Samaria, quoniam ad amaritudinem concitavit Deum suum! in gladio pereant, parvuli eorum elidantur, et foetae ejus discindantur!"
                },
                "2": {
                    "verse_nr": "2",
                    "verse": "Convertere, Israel, ad Dominum Deum tuum, quoniam corruisti in iniquitate tua."
                },
                "3": {
                    "verse_nr": "3",
                    "verse": "Tollite vobiscum verba, et convertimini ad Dominum; et dicite ei: Omnem aufer iniquitatem, accipe bonum, et reddemus vitulos labiorum nostrorum."
                },
                "4": {
                    "verse_nr": "4",
                    "verse": "Assur non salvabit nos: super equum non ascendemus, nec dicemus ultra, Dii nostri opera manuum nostrarum: quia ejus, qui in te est, misereberis pupilli."
                },
                "5": {
                    "verse_nr": "5",
                    "verse": "Sanabo contritiones eorum; diligam eos spontanee: quia aversus est furor meus ab eis."
                },
                "6": {
                    "verse_nr": "6",
                    "verse": "Ero quasi ros; Israel germinabit sicut lilium, et erumpet radix ejus ut Libani."
                },
                "7": {
                    "verse_nr": "7",
                    "verse": "Ibunt rami ejus, et erit quasi oliva gloria ejus, et odor ejus ut Libani."
                },
                "8": {
                    "verse_nr": "8",
                    "verse": "Convertentur sedentes in umbra ejus; vivent tritico, et germinabunt quasi vinea; memoriale ejus sicut vinum Libani."
                },
                "9": {
                    "verse_nr": "9",
                    "verse": "Ephraim, quid mihi ultra idola? Ego exaudiam, et dirigam eum ego ut abietem virentem; ex me fructus tuus inventus est."
                }
            }
        }
    }
}