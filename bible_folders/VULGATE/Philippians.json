{
    "version": "VULGATE",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus et Timotheus, servi Jesu Christi, omnibus sanctis in Christo Jesu, qui sunt Philippis, cum episcopis et diaconibus."
                },
                "2": {
                    "verse_nr": "2",
                    "verse": "Gratia vobis, et pax a Deo Patre nostro, et Domino Jesu Christo."
                },
                "3": {
                    "verse_nr": "3",
                    "verse": "Gratias ago Deo meo in omni memoria vestri,"
                },
                "4": {
                    "verse_nr": "4",
                    "verse": "semper in cunctis orationibus meis pro omnibus vobis, cum gaudio deprecationem faciens,"
                },
                "5": {
                    "verse_nr": "5",
                    "verse": "super communicatione vestra in Evangelio Christi a prima die usque nunc."
                },
                "6": {
                    "verse_nr": "6",
                    "verse": "Confidens hoc ipsum, quia qui coepit in vobis opus bonum, perficiet usque in diem Christi Jesu:"
                },
                "7": {
                    "verse_nr": "7",
                    "verse": "sicut est mihi justum hoc sentire pro omnibus vobis: eo quod habeam vos in corde, et in vinculis meis, et in defensione, et confirmatione Evangelii, socios gaudii mei omnes vos esse."
                },
                "8": {
                    "verse_nr": "8",
                    "verse": "Testis enim mihi est Deus, quomodo cupiam omnes vos in visceribus Jesu Christi."
                },
                "9": {
                    "verse_nr": "9",
                    "verse": "Et hoc oro, ut caritas vestra magis ac magis abundet in scientia, et in omni sensu:"
                },
                "10": {
                    "verse_nr": "10",
                    "verse": "ut probetis potiora, ut sitis sinceri, et sine offensa in diem Christi,"
                },
                "11": {
                    "verse_nr": "11",
                    "verse": "repleti fructu justitiae per Jesum Christum, in gloriam et laudem Dei."
                },
                "12": {
                    "verse_nr": "12",
                    "verse": "Scire autem vos volo fratres, quia quae circa me sunt, magis ad profectum venerunt Evangelii:"
                },
                "13": {
                    "verse_nr": "13",
                    "verse": "ita ut vincula mea manifesta fierent in Christo in omni praetorio, et in ceteris omnibus,"
                },
                "14": {
                    "verse_nr": "14",
                    "verse": "et plures e fratribus in Domino confidentes vinculis meis, abundantius auderent sine timore verbum Dei loqui."
                },
                "15": {
                    "verse_nr": "15",
                    "verse": "Quidam quidem et propter invidiam et contentionem: quidam autem et propter bonam voluntatem Christum praedicant:"
                },
                "16": {
                    "verse_nr": "16",
                    "verse": "quidam ex caritate, scientes quoniam in defensionem Evangelii positus sum."
                },
                "17": {
                    "verse_nr": "17",
                    "verse": "Quidam autem ex contentione Christum annuntiant non sincere, existimantes pressuram se suscitare vinculis meis."
                },
                "18": {
                    "verse_nr": "18",
                    "verse": "Quid enim? Dum omni modo sive per occasionem, sive per veritatem, Christus annuntietur: et in hoc gaudeo, sed et gaudebo."
                },
                "19": {
                    "verse_nr": "19",
                    "verse": "Scio enim quia hoc mihi proveniet ad salutem, per vestram orationem, et subministrationem Spiritus Jesu Christi,"
                },
                "20": {
                    "verse_nr": "20",
                    "verse": "secundum exspectationem et spem meam, quia in nullo confundar: sed in omni fiducia sicut semper, et nunc magnificabitur Christus in corpore meo, sive per vitam, sive per mortem."
                },
                "21": {
                    "verse_nr": "21",
                    "verse": "Mihi enim vivere Christus est, et mori lucrum."
                },
                "22": {
                    "verse_nr": "22",
                    "verse": "Quod si vivere in carne, hic mihi fructus operis est, et quid eligam ignoro."
                },
                "23": {
                    "verse_nr": "23",
                    "verse": "Coarctor autem e duobus: desiderium habens dissolvi, et esse cum Christo, multo magis melius:"
                },
                "24": {
                    "verse_nr": "24",
                    "verse": "permanere autem in carne, necessarium propter vos."
                },
                "25": {
                    "verse_nr": "25",
                    "verse": "Et hoc confidens scio quia manebo, et permanebo omnibus vobis ad profectum vestrum, et gaudium fidei:"
                },
                "26": {
                    "verse_nr": "26",
                    "verse": "ut gratulatio vestra abundet in Christo Jesu in me, per meum adventum iterum ad vos."
                },
                "27": {
                    "verse_nr": "27",
                    "verse": "Tantum digne Evangelio Christi conversamini: ut sive cum venero, et videro vos, sive absens audiam de vobis, quia statis in uno spiritu unanimes, collaborantes fidei Evangelii:"
                },
                "28": {
                    "verse_nr": "28",
                    "verse": "et in nullo terreamini ab adversariis: quae illis est causa perditionis, vobis autem salutis, et hoc a Deo:"
                },
                "29": {
                    "verse_nr": "29",
                    "verse": "quia vobis donatum est pro Christo, non solum ut in eum credatis, sed ut etiam pro illo patiamini:"
                },
                "30": {
                    "verse_nr": "30",
                    "verse": "idem certamen habentes, quale et vidistis in me, et nunc audistis de me."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Si qua ergo consolatio in Christo, si quod solatium caritatis, si qua societas spiritus, si qua viscera miserationis:"
                },
                "2": {
                    "verse_nr": "2",
                    "verse": "implete gaudium meum ut idem sapiatis, eamdem caritatem habentes, unanimes, idipsum sentientes,"
                },
                "3": {
                    "verse_nr": "3",
                    "verse": "nihil per contentionem, neque per inanem gloriam: sed in humilitate superiores sibi invicem arbitrantes,"
                },
                "4": {
                    "verse_nr": "4",
                    "verse": "non quae sua sunt singuli considerantes, sed ea quae aliorum."
                },
                "5": {
                    "verse_nr": "5",
                    "verse": "Hoc enim sentite in vobis, quod et in Christo Jesu:"
                },
                "6": {
                    "verse_nr": "6",
                    "verse": "qui cum in forma Dei esset, non rapinam arbitratus est esse se aequalem Deo:"
                },
                "7": {
                    "verse_nr": "7",
                    "verse": "sed semetipsum exinanivit, formam servi accipiens, in similitudinem hominum factus, et habitu inventus ut homo."
                },
                "8": {
                    "verse_nr": "8",
                    "verse": "Humiliavit semetipsum factus obediens usque ad mortem, mortem autem crucis."
                },
                "9": {
                    "verse_nr": "9",
                    "verse": "Propter quod et Deus exaltavit illum, et donavit illi nomen, quod est super omne nomen:"
                },
                "10": {
                    "verse_nr": "10",
                    "verse": "ut in nomine Jesu omne genu flectatur caelestium, terrestrium et infernorum,"
                },
                "11": {
                    "verse_nr": "11",
                    "verse": "et omnis lingua confiteatur, quia Dominus Jesus Christus in gloria est Dei Patris."
                },
                "12": {
                    "verse_nr": "12",
                    "verse": "Itaque carissimi mei (sicut semper obedistis), non ut in praesentia mei tantum, sed multo magis nunc in absentia mea, cum metu et tremore vestram salutem operamini."
                },
                "13": {
                    "verse_nr": "13",
                    "verse": "Deus est enim, qui operatur in vobis et velle, et perficere pro bona voluntate."
                },
                "14": {
                    "verse_nr": "14",
                    "verse": "Omnia autem facite sine murmurationibus et haesitationibus:"
                },
                "15": {
                    "verse_nr": "15",
                    "verse": "ut sitis sine querela, et simplices filii Dei, sine reprehensione in medio nationis pravae et perversae: inter quos lucetis sicut luminaria in mundo,"
                },
                "16": {
                    "verse_nr": "16",
                    "verse": "verbum vitae continentes ad gloriam meam in die Christi, quia non in vacuum cucurri, neque in vacuum laboravi."
                },
                "17": {
                    "verse_nr": "17",
                    "verse": "Sed et si immolor supra sacrificium, et obsequium fidei vestrae, gaudeo, et congratulor omnibus vobis."
                },
                "18": {
                    "verse_nr": "18",
                    "verse": "Idipsum autem et vos gaudete, et congratulamini mihi."
                },
                "19": {
                    "verse_nr": "19",
                    "verse": "Spero autem in Domino Jesu, Timotheum me cito mittere ad vos: ut et ego bono animo sim, cognitis quae circa vos sunt."
                },
                "20": {
                    "verse_nr": "20",
                    "verse": "Neminem enim habeo tam unanimem, qui sincera affectione pro vobis sollicitus sit."
                },
                "21": {
                    "verse_nr": "21",
                    "verse": "Omnes enim quae sua sunt quaerunt, non quae sunt Jesu Christi."
                },
                "22": {
                    "verse_nr": "22",
                    "verse": "Experimentum autem ejus cognoscite, quia sicut patri filius, mecum servivit in Evangelio."
                },
                "23": {
                    "verse_nr": "23",
                    "verse": "Hunc igitur spero me mittere ad vos, mox ut videro quae circa me sunt."
                },
                "24": {
                    "verse_nr": "24",
                    "verse": "Confido autem in Domino quoniam et ipse veniam ad vos cito."
                },
                "25": {
                    "verse_nr": "25",
                    "verse": "Necessarium autem existimavi Epaphroditum fratrem, et cooperatorem, et commilitonem meum, vestrum autem apostolum, et ministrum necessitatis meae, mittere ad vos:"
                },
                "26": {
                    "verse_nr": "26",
                    "verse": "quoniam quidem omnes vos desiderabat: et moestus erat, propterea quod audieratis illum infirmatum."
                },
                "27": {
                    "verse_nr": "27",
                    "verse": "Nam et infirmatus est usque ad mortem: sed Deus misertus est ejus: non solum autem ejus, verum etiam et mei, ne tristitiam super tristitiam haberem."
                },
                "28": {
                    "verse_nr": "28",
                    "verse": "Festinantius ergo misi illum, ut viso eo iterum gaudeatis, et ego sine tristitia sim."
                },
                "29": {
                    "verse_nr": "29",
                    "verse": "Excipite itaque illum cum omni gaudio in Domino, et ejusmodi cum honore habetote;"
                },
                "30": {
                    "verse_nr": "30",
                    "verse": "quoniam propter opus Christi usque ad mortem accessit, tradens animam suam ut impleret id quod ex vobis deerat erga meum obsequium."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "De cetero, fratres mei, gaudete in Domino. Eadem vobis scribere, mihi quidem non pigrum, vobis autem necessarium."
                },
                "2": {
                    "verse_nr": "2",
                    "verse": "Videte canes, videte malos operarios, videte concisionem."
                },
                "3": {
                    "verse_nr": "3",
                    "verse": "Nos enim sumus circumcisio, qui spiritu servimus Deo, et gloriamur in Christo Jesu, et non in carne fiduciam habentes,"
                },
                "4": {
                    "verse_nr": "4",
                    "verse": "quamquam ego habeam confidentiam et in carne. Si quis alius videtur confidere in carne, ego magis,"
                },
                "5": {
                    "verse_nr": "5",
                    "verse": "circumcisus octavo die, ex genere Israel, de tribu Benjamin, Hebraeus ex Hebraeis, secundum legem pharisaeus,"
                },
                "6": {
                    "verse_nr": "6",
                    "verse": "secundum aemulationem persequens Ecclesiam Dei, secundum justitiam, quae in lege est, conversatus sine querela."
                },
                "7": {
                    "verse_nr": "7",
                    "verse": "Sed quae mihi fuerunt lucra, haec arbitratus sum propter Christum detrimenta."
                },
                "8": {
                    "verse_nr": "8",
                    "verse": "Verumtamen existimo omnia detrimentum esse propter eminentem scientiam Jesu Christi Domini mei: propter quem omnia detrimentum feci, et arbitror ut stercora, ut Christum lucrifaciam,"
                },
                "9": {
                    "verse_nr": "9",
                    "verse": "et inveniar in illo non habens meam justitiam, quae ex lege est, sed illam, quae ex fide est Christi Jesu: quae ex Deo est justitia in fide,"
                },
                "10": {
                    "verse_nr": "10",
                    "verse": "ad cognoscendum illum, et virtutem resurrectionis ejus, et societatem passionum illius: configuratus morti ejus:"
                },
                "11": {
                    "verse_nr": "11",
                    "verse": "si quo modo occurram ad resurrectionem, quae est ex mortuis:"
                },
                "12": {
                    "verse_nr": "12",
                    "verse": "non quod jam acceperim, aut jam perfectus sim: sequor autem, si quomodo comprehendam in quo et comprehensus sum a Christo Jesu."
                },
                "13": {
                    "verse_nr": "13",
                    "verse": "Fratres, ego me non arbitror comprehendisse. Unum autem, quae quidem retro sunt obliviscens, ad ea vero quae sunt priora, extendens meipsum,"
                },
                "14": {
                    "verse_nr": "14",
                    "verse": "ad destinatum persequor, ad bravium supernae vocationis Dei in Christo Jesu."
                },
                "15": {
                    "verse_nr": "15",
                    "verse": "Quicumque ergo perfecti sumus, hoc sentiamus: et si quid aliter sapitis, et hoc vobis Deus revelabit."
                },
                "16": {
                    "verse_nr": "16",
                    "verse": "Verumtamen ad quod pervenimus ut idem sapiamus, et in eadem permaneamus regula."
                },
                "17": {
                    "verse_nr": "17",
                    "verse": "Imitatores mei estote, fratres, et observate eos qui ita ambulant, sicut habetis formam nostram."
                },
                "18": {
                    "verse_nr": "18",
                    "verse": "Multi enim ambulant, quos saepe dicebam vobis (nunc autem et flens dico) inimicos crucis Christi:"
                },
                "19": {
                    "verse_nr": "19",
                    "verse": "quorum finis interitus: quorum Deus venter est: et gloria in confusione ipsorum, qui terrena sapiunt."
                },
                "20": {
                    "verse_nr": "20",
                    "verse": "Nostra autem conversatio in caelis est: unde etiam Salvatorem exspectamus Dominum nostrum Jesum Christum,"
                },
                "21": {
                    "verse_nr": "21",
                    "verse": "qui reformabit corpus humilitatis nostrae, configuratum corpori claritatis suae, secundum operationem, qua etiam possit subjicere sibi omnia."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Itaque fratres mei carissimi, et desideratissimi, gaudium meum, et corona mea: sic state in Domino, carissimi."
                },
                "2": {
                    "verse_nr": "2",
                    "verse": "Evodiam rogo, et Syntychen deprecor, idipsum sapere in Domino."
                },
                "3": {
                    "verse_nr": "3",
                    "verse": "Etiam rogo et te, germane compar, adjuva illas, quae mecum laboraverunt in Evangelio cum Clemente, et ceteris adjutoribus meis, quorum nomina sunt in libro vitae."
                },
                "4": {
                    "verse_nr": "4",
                    "verse": "Gaudete in Domino semper: iterum dico gaudete."
                },
                "5": {
                    "verse_nr": "5",
                    "verse": "Modestia vestra nota sit omnibus hominibus: Dominus prope est."
                },
                "6": {
                    "verse_nr": "6",
                    "verse": "Nihil solliciti sitis: sed in omni oratione, et obsecratione, cum gratiarum actione petitiones vestrae innotescant apud Deum."
                },
                "7": {
                    "verse_nr": "7",
                    "verse": "Et pax Dei, quae exuperat omnem sensum, custodiat corda vestra, et intelligentias vestras in Christo Jesu."
                },
                "8": {
                    "verse_nr": "8",
                    "verse": "De cetero fratres, quaecumque sunt vera, quaecumque pudica, quaecumque justa, quaecumque sancta, quaecumque amabilia, quaecumque bonae famae, siqua virtus, siqua laus disciplinae, haec cogitate."
                },
                "9": {
                    "verse_nr": "9",
                    "verse": "Quae et didicistis, et accepistis, et audistis, et vidistis in me, haec agite: et Deus pacis erit vobiscum."
                },
                "10": {
                    "verse_nr": "10",
                    "verse": "Gavisus sum autem in Domino vehementer, quoniam tandem aliquando refloruistis pro me sentire, sicut et sentiebatis: occupati autem eratis."
                },
                "11": {
                    "verse_nr": "11",
                    "verse": "Non quasi propter penuriam dico: ego enim didici, in quibus sum, sufficiens esse."
                },
                "12": {
                    "verse_nr": "12",
                    "verse": "Scio et humiliari, scio et abundare (ubique et in omnibus institutus sum): et satiari, et esurire, et abundare, et penuriam pati."
                },
                "13": {
                    "verse_nr": "13",
                    "verse": "Omnia possum in eo qui me confortat."
                },
                "14": {
                    "verse_nr": "14",
                    "verse": "Verumtamen bene fecistis, communicantes tribulationi meae."
                },
                "15": {
                    "verse_nr": "15",
                    "verse": "Scitis autem et vos Philippenses, quod in principio Evangelii, quando profectus sum a Macedonia, nulla mihi ecclesia communicavit in ratione dati et accepti, nisi vos soli:"
                },
                "16": {
                    "verse_nr": "16",
                    "verse": "quia et Thessalonicam semel et bis in usum mihi misistis."
                },
                "17": {
                    "verse_nr": "17",
                    "verse": "Non quia quaero datum, sed requiro fructum abundantem in ratione vestra."
                },
                "18": {
                    "verse_nr": "18",
                    "verse": "Habeo autem omnia, et abundo: repletus sum, acceptis ab Epaphrodito quae misistis odorem suavitatis, hostiam acceptam, placentem Deo."
                },
                "19": {
                    "verse_nr": "19",
                    "verse": "Deus autem meus impleat omne desiderium vestrum secundum divitias suas in gloria in Christo Jesu."
                },
                "20": {
                    "verse_nr": "20",
                    "verse": "Deo autem et Patri nostro gloria in saecula saeculorum. Amen."
                },
                "21": {
                    "verse_nr": "21",
                    "verse": "Salutate omnem sanctum in Christo Jesu."
                },
                "22": {
                    "verse_nr": "22",
                    "verse": "Salutant vos, qui mecum sunt, fratres. Salutant vos omnes sancti, maxime autem qui de Caesaris domo sunt."
                },
                "23": {
                    "verse_nr": "23",
                    "verse": "Gratia Domini nostri Jesu Christi cum spiritu vestro. Amen."
                }
            }
        }
    }
}