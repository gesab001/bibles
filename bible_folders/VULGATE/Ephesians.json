{
    "version": "VULGATE",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus Apostolus Jesu Christi per voluntatem Dei, omnibus sanctis qui sunt Ephesi, et fidelibus in Christo Jesu."
                },
                "2": {
                    "verse_nr": "2",
                    "verse": "Gratia vobis, et pax a Deo Patre nostro, et Domino Jesu Christo."
                },
                "3": {
                    "verse_nr": "3",
                    "verse": "Benedictus Deus et Pater Domini nostri Jesu Christi, qui benedixit nos in omni benedictione spirituali in caelestibus in Christo,"
                },
                "4": {
                    "verse_nr": "4",
                    "verse": "sicut elegit nos in ipso ante mundi constitutionem, ut essemus sancti et immaculati in conspectu ejus in caritate."
                },
                "5": {
                    "verse_nr": "5",
                    "verse": "Qui praedestinavit nos in adoptionem filiorum per Jesum Christum in ipsum: secundum propositum voluntatis suae,"
                },
                "6": {
                    "verse_nr": "6",
                    "verse": "in laudem gloriae gratiae suae, in qua gratificavit nos in dilecto Filio suo."
                },
                "7": {
                    "verse_nr": "7",
                    "verse": "In quo habemus redemptionem per sanguinem ejus, remissionem peccatorum secundum divitias gratiae ejus,"
                },
                "8": {
                    "verse_nr": "8",
                    "verse": "quae superabundavit in nobis in omni sapientia et prudentia:"
                },
                "9": {
                    "verse_nr": "9",
                    "verse": "ut notum faceret nobis sacramentum voluntatis suae, secundum beneplacitum ejus, quod proposuit in eo,"
                },
                "10": {
                    "verse_nr": "10",
                    "verse": "in dispensatione plenitudinis temporum, instaurare omnia in Christo, quae in caelis et quae in terra sunt, in ipso;"
                },
                "11": {
                    "verse_nr": "11",
                    "verse": "in quo etiam et nos sorte vocati sumus praedestinati secundum propositum ejus qui operatur omnia secundum consilium voluntatis suae:"
                },
                "12": {
                    "verse_nr": "12",
                    "verse": "ut simus in laudem gloriae ejus nos, qui ante speravimus in Christo;"
                },
                "13": {
                    "verse_nr": "13",
                    "verse": "in quo et vos, cum audissetis verbum veritatis, Evangelium salutis vestrae, in quo et credentes signati estis Spiritu promissionis Sancto,"
                },
                "14": {
                    "verse_nr": "14",
                    "verse": "qui est pignus haereditatis nostrae, in redemptionem acquisitionis, in laudem gloriae ipsius."
                },
                "15": {
                    "verse_nr": "15",
                    "verse": "Propterea et ego audiens fidem vestram, quae est in Domino Jesu, et dilectionem in omnes sanctos,"
                },
                "16": {
                    "verse_nr": "16",
                    "verse": "non cesso gratias agens pro vobis, memoriam vestri faciens in orationibus meis:"
                },
                "17": {
                    "verse_nr": "17",
                    "verse": "ut Deus, Domini nostri Jesu Christi Pater gloriae, det vobis spiritum sapientiae et revelationis in agnitione ejus,"
                },
                "18": {
                    "verse_nr": "18",
                    "verse": "illuminatos oculos cordis vestri, ut sciatis quae sit spes vocationis ejus, et quae divitiae gloriae haereditatis ejus in sanctis,"
                },
                "19": {
                    "verse_nr": "19",
                    "verse": "et quae sit supereminens magnitudo virtutis ejus in nos, qui credimus secundum operationem potentiae virtutis ejus,"
                },
                "20": {
                    "verse_nr": "20",
                    "verse": "quam operatus est in Christo, suscitans illum a mortuis, et constituens ad dexteram suam in caelestibus:"
                },
                "21": {
                    "verse_nr": "21",
                    "verse": "supra omnem principatum, et potestatem, et virtutem, et dominationem, et omne nomen, quod nominatur non solum in hoc saeculo, sed etiam in futuro."
                },
                "22": {
                    "verse_nr": "22",
                    "verse": "Et omnia subjecit sub pedibus ejus: et ipsum dedit caput supra omnem ecclesiam,"
                },
                "23": {
                    "verse_nr": "23",
                    "verse": "quae est corpus ipsius, et plenitudo ejus, qui omnia in omnibus adimpletur."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Et vos, cum essetis mortui delictis et peccatis vestris,"
                },
                "2": {
                    "verse_nr": "2",
                    "verse": "in quibus aliquando ambulastis secundum saeculum mundi hujus, secundum principem potestatis aeris hujus, spiritus, qui nunc operatur in filios diffidentiae,"
                },
                "3": {
                    "verse_nr": "3",
                    "verse": "in quibus et nos omnes aliquando conversati sumus in desideriis carnis nostrae, facientes voluntatem carnis et cogitationum, et eramus natura filii irae, sicut et ceteri:"
                },
                "4": {
                    "verse_nr": "4",
                    "verse": "Deus autem, qui dives est in misericordia, propter nimiam caritatem suam, qua dilexit nos,"
                },
                "5": {
                    "verse_nr": "5",
                    "verse": "et cum essemus mortui peccatis, convivificavit nos in Christo (cujus gratia estis salvati),"
                },
                "6": {
                    "verse_nr": "6",
                    "verse": "et conresuscitavit, et consedere fecit in caelestibus in Christo Jesu:"
                },
                "7": {
                    "verse_nr": "7",
                    "verse": "ut ostenderet in saeculis supervenientibus abundantes divitias gratiae suae, in bonitate super nos in Christo Jesu."
                },
                "8": {
                    "verse_nr": "8",
                    "verse": "Gratia enim estis salvati per fidem, et hoc non ex vobis: Dei enim donum est:"
                },
                "9": {
                    "verse_nr": "9",
                    "verse": "non ex operibus, ut ne quis glorietur."
                },
                "10": {
                    "verse_nr": "10",
                    "verse": "Ipsius enim sumus factura, creati in Christo Jesu in operibus bonis, quae praeparavit Deus ut in illis ambulemus."
                },
                "11": {
                    "verse_nr": "11",
                    "verse": "Propter quod memores estote quod aliquando vos gentes in carne, qui dicimini praeputium ab ea quae dicitur circumcisio in carne, manu facta:"
                },
                "12": {
                    "verse_nr": "12",
                    "verse": "quia eratis illo in tempore sine Christo, alienati a conversatione Israel, et hospites testamentorum, promissionis spem non habentes, et sine Deo in hoc mundo."
                },
                "13": {
                    "verse_nr": "13",
                    "verse": "Nunc autem in Christo Jesu, vos, qui aliquando eratis longe, facti estis prope in sanguine Christi."
                },
                "14": {
                    "verse_nr": "14",
                    "verse": "Ipse enim est pax nostra, qui fecit utraque unum, et medium parietem maceriae solvens, inimicitias in carne sua,"
                },
                "15": {
                    "verse_nr": "15",
                    "verse": "legem mandatorum decretis evacuans, ut duos condat in semetipso in unum novum hominem, faciens pacem:"
                },
                "16": {
                    "verse_nr": "16",
                    "verse": "et reconciliet ambos in uno corpore, Deo per crucem, interficiens inimicitias in semetipso."
                },
                "17": {
                    "verse_nr": "17",
                    "verse": "Et veniens evangelizavit pacem vobis, qui longe fuistis, et pacem iis, qui prope."
                },
                "18": {
                    "verse_nr": "18",
                    "verse": "Quoniam per ipsum habemus accessum ambo in uno Spiritu ad Patrem."
                },
                "19": {
                    "verse_nr": "19",
                    "verse": "Ergo jam non estis hospites, et advenae: sed estis cives sanctorum, et domestici Dei,"
                },
                "20": {
                    "verse_nr": "20",
                    "verse": "superaedificati super fundamentum apostolorum, et prophetarum, ipso summo angulari lapide Christo Jesu:"
                },
                "21": {
                    "verse_nr": "21",
                    "verse": "in quo omnis aedificatio constructa crescit in templum sanctum in Domino,"
                },
                "22": {
                    "verse_nr": "22",
                    "verse": "in quo et vos coaedificamini in habitaculum Dei in Spiritu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Hujus rei gratia, ego Paulus vinctus Christi Jesu, pro vobis gentibus,"
                },
                "2": {
                    "verse_nr": "2",
                    "verse": "si tamen audistis dispensationem gratiae Dei, quae data est mihi in vobis:"
                },
                "3": {
                    "verse_nr": "3",
                    "verse": "quoniam secundum revelationem notum mihi factum est sacramentum, sicut supra scripsi in brevi,"
                },
                "4": {
                    "verse_nr": "4",
                    "verse": "prout potestis legentes intelligere prudentiam meam in mysterio Christi:"
                },
                "5": {
                    "verse_nr": "5",
                    "verse": "quod aliis generationibus non est agnitum filiis hominum, sicuti nunc revelatum est sanctis apostolis ejus et prophetis in Spiritu,"
                },
                "6": {
                    "verse_nr": "6",
                    "verse": "gentes esse cohaeredes, et concorporales, et comparticipes promissionis ejus in Christo Jesu per Evangelium:"
                },
                "7": {
                    "verse_nr": "7",
                    "verse": "cujus factus sum minister secundum donum gratiae Dei, quae data est mihi secundum operationem virtutis ejus."
                },
                "8": {
                    "verse_nr": "8",
                    "verse": "Mihi omnium sanctorum minimo data est gratia haec, in gentibus evangelizare investigabiles divitias Christi,"
                },
                "9": {
                    "verse_nr": "9",
                    "verse": "et illuminare omnes, quae sit dispensatio sacramenti absconditi a saeculis in Deo, qui omnia creavit:"
                },
                "10": {
                    "verse_nr": "10",
                    "verse": "ut innotescat principatibus et potestatibus in caelestibus per Ecclesiam, multiformis sapientia Dei,"
                },
                "11": {
                    "verse_nr": "11",
                    "verse": "secundum praefinitionem saeculorum, quam fecit in Christo Jesu Domino nostro:"
                },
                "12": {
                    "verse_nr": "12",
                    "verse": "in quo habemus fiduciam, et accessum in confidentia per fidem ejus."
                },
                "13": {
                    "verse_nr": "13",
                    "verse": "Propter quod peto ne deficiatis in tribulationibus meis pro vobis: quae est gloria vestra."
                },
                "14": {
                    "verse_nr": "14",
                    "verse": "Hujus rei gratia flecto genua mea ad Patrem Domini nostri Jesu Christi,"
                },
                "15": {
                    "verse_nr": "15",
                    "verse": "ex quo omnis paternitas in caelis et in terra nominatur,"
                },
                "16": {
                    "verse_nr": "16",
                    "verse": "ut det vobis secundum divitias gloriae suae, virtute corroborari per Spiritum ejus in interiorem hominem,"
                },
                "17": {
                    "verse_nr": "17",
                    "verse": "Christum habitare per fidem in cordibus vestris: in caritate radicati, et fundati,"
                },
                "18": {
                    "verse_nr": "18",
                    "verse": "ut possitis comprehendere cum omnibus sanctis, quae sit latitudo, et longitudo, et sublimitas, et profundum:"
                },
                "19": {
                    "verse_nr": "19",
                    "verse": "scire etiam supereminentem scientiae caritatem Christi, ut impleamini in omnem plenitudinem Dei."
                },
                "20": {
                    "verse_nr": "20",
                    "verse": "Ei autem, qui potens est omnia facere superabundanter quam petimus aut intelligimus, secundum virtutem, quae operatur in nobis:"
                },
                "21": {
                    "verse_nr": "21",
                    "verse": "ipsi gloria in Ecclesia, et in Christo Jesu, in omnes generationes saeculi saeculorum. Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Obsecro itaque vos ego vinctus in Domino, ut digne ambuletis vocatione, qua vocati estis,"
                },
                "2": {
                    "verse_nr": "2",
                    "verse": "cum omni humilitate, et mansuetudine, cum patientia, supportantes invicem in caritate,"
                },
                "3": {
                    "verse_nr": "3",
                    "verse": "solliciti servare unitatem Spiritus in vinculo pacis."
                },
                "4": {
                    "verse_nr": "4",
                    "verse": "Unum corpus, et unus Spiritus, sicut vocati estis in una spe vocationis vestrae."
                },
                "5": {
                    "verse_nr": "5",
                    "verse": "Unus Dominus, una fides, unum baptisma."
                },
                "6": {
                    "verse_nr": "6",
                    "verse": "Unus Deus et Pater omnium, qui est super omnes, et per omnia, et in omnibus nobis."
                },
                "7": {
                    "verse_nr": "7",
                    "verse": "Unicuique autem nostrum data est gratia secundum mensuram donationis Christi."
                },
                "8": {
                    "verse_nr": "8",
                    "verse": "Propter quod dicit: Ascendens in altum, captivam duxit captivitatem: dedit dona hominibus."
                },
                "9": {
                    "verse_nr": "9",
                    "verse": "Quod autem ascendit, quid est, nisi quia et descendit primum in inferiores partes terrae?"
                },
                "10": {
                    "verse_nr": "10",
                    "verse": "Qui descendit, ipse est et qui ascendit super omnes caelos, ut impleret omnia."
                },
                "11": {
                    "verse_nr": "11",
                    "verse": "Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores,"
                },
                "12": {
                    "verse_nr": "12",
                    "verse": "ad consummationem sanctorum in opus ministerii, in aedificationem corporis Christi:"
                },
                "13": {
                    "verse_nr": "13",
                    "verse": "donec occurramus omnes in unitatem fidei, et agnitionis Filii Dei, in virum perfectum, in mensuram aetatis plenitudinis Christi:"
                },
                "14": {
                    "verse_nr": "14",
                    "verse": "ut jam non simus parvuli fluctuantes, et circumferamur omni vento doctrinae in nequitia hominum, in astutia ad circumventionem erroris."
                },
                "15": {
                    "verse_nr": "15",
                    "verse": "Veritatem autem facientes in caritate, crescamus in illo per omnia, qui est caput Christus:"
                },
                "16": {
                    "verse_nr": "16",
                    "verse": "ex quo totum corpus compactum et connexum per omnem juncturam subministrationis, secundum operationem in mensuram uniuscujusque membri, augmentum corporis facit in aedificationem sui in caritate."
                },
                "17": {
                    "verse_nr": "17",
                    "verse": "Hoc igitur dico, et testificor in Domino, ut jam non ambuletis, sicut et gentes ambulant in vanitate sensus sui,"
                },
                "18": {
                    "verse_nr": "18",
                    "verse": "tenebris obscuratum habentes intellectum, alienati a vita Dei per ignorantiam, quae est in illis, propter caecitatem cordis ipsorum,"
                },
                "19": {
                    "verse_nr": "19",
                    "verse": "qui desperantes, semetipsos tradiderunt impudicitiae, in operationem immunditiae omnis in avaritiam."
                },
                "20": {
                    "verse_nr": "20",
                    "verse": "Vos autem non ita didicistis Christum,"
                },
                "21": {
                    "verse_nr": "21",
                    "verse": "si tamen illum audistis, et in ipso edocti estis, sicut est veritas in Jesu,"
                },
                "22": {
                    "verse_nr": "22",
                    "verse": "deponere vos secundum pristinam conversationem veterem hominem, qui corrumpitur secundum desideria erroris."
                },
                "23": {
                    "verse_nr": "23",
                    "verse": "Renovamini autem spiritu mentis vestrae,"
                },
                "24": {
                    "verse_nr": "24",
                    "verse": "et induite novum hominem, qui secundum Deum creatus est in justitia, et sanctitate veritatis."
                },
                "25": {
                    "verse_nr": "25",
                    "verse": "Propter quod deponentes mendacium, loquimini veritatem unusquisque cum proximo suo: quoniam sumus invicem membra."
                },
                "26": {
                    "verse_nr": "26",
                    "verse": "Irascimini, et nolite peccare: sol non occidat super iracundiam vestram."
                },
                "27": {
                    "verse_nr": "27",
                    "verse": "Nolite locum dare diabolo:"
                },
                "28": {
                    "verse_nr": "28",
                    "verse": "qui furabatur, jam non furetur: magis autem laboret, operando manibus suis, quod bonum est, ut habeat unde tribuat necessitatem patienti."
                },
                "29": {
                    "verse_nr": "29",
                    "verse": "Omnis sermo malus ex ore vestro non procedat: sed si quis bonus ad aedificationem fidei ut det gratiam audientibus."
                },
                "30": {
                    "verse_nr": "30",
                    "verse": "Et nolite contristare Spiritum Sanctum Dei: in quo signati estis in diem redemptionis."
                },
                "31": {
                    "verse_nr": "31",
                    "verse": "Omnis amaritudo, et ira, et indignatio, et clamor, et blasphemia tollatur a vobis cum omni malitia."
                },
                "32": {
                    "verse_nr": "32",
                    "verse": "Estote autem invicem benigni, misericordes, donantes invicem sicut et Deus in Christo donavit vobis."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Estote ergo imitatores Dei, sicut filii carissimi,"
                },
                "2": {
                    "verse_nr": "2",
                    "verse": "et ambulate in dilectione, sicut et Christus dilexit nos, et tradidit semetipsum pro nobis, oblationem et hostiam Deo in odorem suavitatis."
                },
                "3": {
                    "verse_nr": "3",
                    "verse": "Fornicatio autem, et omnis immunditia, aut avaritia, nec nominetur in vobis, sicut decet sanctos:"
                },
                "4": {
                    "verse_nr": "4",
                    "verse": "aut turpitudo, aut stultiloquium, aut scurrilitas, quae ad rem non pertinet: sed magis gratiarum actio."
                },
                "5": {
                    "verse_nr": "5",
                    "verse": "Hoc enim scitote intelligentes: quod omnis fornicator, aut immundus, aut avarus, quod est idolorum servitus, non habet haereditatem in regno Christi et Dei."
                },
                "6": {
                    "verse_nr": "6",
                    "verse": "Nemo vos seducat inanibus verbis: propter haec enim venit ira Dei in filios diffidentiae."
                },
                "7": {
                    "verse_nr": "7",
                    "verse": "Nolite ergo effici participes eorum."
                },
                "8": {
                    "verse_nr": "8",
                    "verse": "Eratis enim aliquando tenebrae: nunc autem lux in Domino. Ut filii lucis ambulate:"
                },
                "9": {
                    "verse_nr": "9",
                    "verse": "fructus enim lucis est in omni bonitate, et justitia, et veritate:"
                },
                "10": {
                    "verse_nr": "10",
                    "verse": "probantes quid sit beneplacitum Deo:"
                },
                "11": {
                    "verse_nr": "11",
                    "verse": "et nolite communicare operibus infructuosis tenebrarum, magis autem redarguite."
                },
                "12": {
                    "verse_nr": "12",
                    "verse": "Quae enim in occulto fiunt ab ipsis, turpe est et dicere."
                },
                "13": {
                    "verse_nr": "13",
                    "verse": "Omnia autem, quae arguuntur, a lumine manifestantur: omne enim, quod manifestatur, lumen est."
                },
                "14": {
                    "verse_nr": "14",
                    "verse": "Propter quod dicit: Surge qui dormis, et exsurge a mortuis, et illuminabit te Christus."
                },
                "15": {
                    "verse_nr": "15",
                    "verse": "Videte itaque, fratres, quomodo caute ambuletis: non quasi insipientes,"
                },
                "16": {
                    "verse_nr": "16",
                    "verse": "sed ut sapientes: redimentes tempus, quoniam dies mali sunt."
                },
                "17": {
                    "verse_nr": "17",
                    "verse": "Propterea nolite fieri imprudentes, sed intelligentes quae sit voluntas Dei."
                },
                "18": {
                    "verse_nr": "18",
                    "verse": "Et nolite inebriari vino, in quo est luxuria, sed implemini Spiritu Sancto,"
                },
                "19": {
                    "verse_nr": "19",
                    "verse": "loquentes vobismetipsis in psalmis, et hymnis, et canticis spiritualibus, cantantes et psallentes in cordibus vestris Domino,"
                },
                "20": {
                    "verse_nr": "20",
                    "verse": "gratias agentes semper pro omnibus in nomine Domini nostri Jesu Christi Deo et Patri,"
                },
                "21": {
                    "verse_nr": "21",
                    "verse": "subjecti invicem in timore Christi."
                },
                "22": {
                    "verse_nr": "22",
                    "verse": "Mulieres viris suis subditae sint, sicut Domino:"
                },
                "23": {
                    "verse_nr": "23",
                    "verse": "quoniam vir caput est mulieris, sicut Christus caput est Ecclesiae: ipse, salvator corporis ejus."
                },
                "24": {
                    "verse_nr": "24",
                    "verse": "Sed sicut Ecclesia subjecta est Christo, ita et mulieres viris suis in omnibus."
                },
                "25": {
                    "verse_nr": "25",
                    "verse": "Viri, diligite uxores vestras, sicut et Christus dilexit Ecclesiam, et seipsum tradidit pro ea,"
                },
                "26": {
                    "verse_nr": "26",
                    "verse": "ut illam sanctificaret, mundans lavacro aquae in verbo vitae,"
                },
                "27": {
                    "verse_nr": "27",
                    "verse": "ut exhiberet ipse sibi gloriosam Ecclesiam, non habentem maculam, aut rugam, aut aliquid hujusmodi, sed ut sit sancta et immaculata."
                },
                "28": {
                    "verse_nr": "28",
                    "verse": "Ita et viri debent diligere uxores suas ut corpora sua. Qui suam uxorem diligit, seipsum diligit."
                },
                "29": {
                    "verse_nr": "29",
                    "verse": "Nemo enim umquam carnem suam odio habuit: sed nutrit et fovet eam, sicut et Christus Ecclesiam:"
                },
                "30": {
                    "verse_nr": "30",
                    "verse": "quia membra sumus corporis ejus, de carne ejus et de ossibus ejus."
                },
                "31": {
                    "verse_nr": "31",
                    "verse": "Propter hoc relinquet homo patrem et matrem suam, et adhaerebit uxori suae, et erunt duo in carne una."
                },
                "32": {
                    "verse_nr": "32",
                    "verse": "Sacramentum hoc magnum est, ego autem dico in Christo et in Ecclesia."
                },
                "33": {
                    "verse_nr": "33",
                    "verse": "Verumtamen et vos singuli, unusquisque uxorem suam sicut seipsum diligat: uxor autem timeat virum suum."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Filii, obedite parentibus vestris in Domino: hoc enim justum est."
                },
                "2": {
                    "verse_nr": "2",
                    "verse": "Honora patrem tuum, et matrem tuam, quod est mandatum primum in promissione:"
                },
                "3": {
                    "verse_nr": "3",
                    "verse": "ut bene sit tibi, et sis longaevus super terram."
                },
                "4": {
                    "verse_nr": "4",
                    "verse": "Et vos patres, nolite ad iracundiam provocare filios vestros: sed educate illos in disciplina et correptione Domini."
                },
                "5": {
                    "verse_nr": "5",
                    "verse": "Servi, obedite dominis carnalibus cum timore et tremore, in simplicitate cordis vestri, sicut Christo:"
                },
                "6": {
                    "verse_nr": "6",
                    "verse": "non ad oculum servientes, quasi hominibus placentes, sed ut servi Christi, facientes voluntatem Dei ex animo,"
                },
                "7": {
                    "verse_nr": "7",
                    "verse": "cum bona voluntate servientes, sicut Domino, et non hominibus:"
                },
                "8": {
                    "verse_nr": "8",
                    "verse": "scientes quoniam unusquisque quodcumque fecerit bonum, hoc recipiet a Domino, sive servus, sive liber."
                },
                "9": {
                    "verse_nr": "9",
                    "verse": "Et vos domini, eadem facite illis, remittentes minas: scientes quia et illorum et vester Dominus est in caelis: et personarum acceptio non est apud eum."
                },
                "10": {
                    "verse_nr": "10",
                    "verse": "De cetero, fratres, confortamini in Domino, et in potentia virtutis ejus."
                },
                "11": {
                    "verse_nr": "11",
                    "verse": "Induite vos armaturam Dei, ut possitis stare adversus insidias diaboli:"
                },
                "12": {
                    "verse_nr": "12",
                    "verse": "quoniam non est nobis colluctatio adversus carnem et sanguinem, sed adversus principes, et potestates, adversus mundi rectores tenebrarum harum, contra spiritualia nequitiae, in caelestibus."
                },
                "13": {
                    "verse_nr": "13",
                    "verse": "Propterea accipite armaturam Dei, ut possitis resistere in die malo, et in omnibus perfecti stare."
                },
                "14": {
                    "verse_nr": "14",
                    "verse": "State ergo succincti lumbos vestros in veritate, et induti loricam justitiae,"
                },
                "15": {
                    "verse_nr": "15",
                    "verse": "et calceati pedes in praeparatione Evangelii pacis,"
                },
                "16": {
                    "verse_nr": "16",
                    "verse": "in omnibus sumentes scutum fidei, in quo possitis omnia tela nequissimi ignea extinguere:"
                },
                "17": {
                    "verse_nr": "17",
                    "verse": "et galeam salutis assumite, et gladium spiritus (quod est verbum Dei),"
                },
                "18": {
                    "verse_nr": "18",
                    "verse": "per omnem orationem et obsecrationem orantes omni tempore in spiritu: et in ipso vigilantes in omni instantia et obsecratione pro omnibus sanctis:"
                },
                "19": {
                    "verse_nr": "19",
                    "verse": "et pro me, ut detur mihi sermo in apertione oris mei cum fiducia, notum facere mysterium Evangelii:"
                },
                "20": {
                    "verse_nr": "20",
                    "verse": "pro quo legatione fungor in catena, ita ut in ipso audeam, prout oportet me loqui."
                },
                "21": {
                    "verse_nr": "21",
                    "verse": "Ut autem et vos sciatis quae circa me sunt, quid agam, omnia vobis nota faciet Tychicus, carissimus frater, et fidelis minister in Domino:"
                },
                "22": {
                    "verse_nr": "22",
                    "verse": "quem misi ad vos in hoc ipsum, ut cognoscatis quae circa nos sunt, et consoletur corda vestra."
                },
                "23": {
                    "verse_nr": "23",
                    "verse": "Pax fratribus, et caritas cum fide a Deo Patre et Domino Jesu Christo."
                },
                "24": {
                    "verse_nr": "24",
                    "verse": "Gratia cum omnibus qui diligunt Dominum nostrum Jesum Christum in incorruptione. Amen."
                }
            }
        }
    }
}