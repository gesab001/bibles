{
    "version": "VULGATE",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Senior Gajo carissimo, quem ego diligo in veritate."
                },
                "2": {
                    "verse_nr": "2",
                    "verse": "Carissime, de omnibus orationem facio prospere te ingredi, et valere sicut prospere agit anima tua."
                },
                "3": {
                    "verse_nr": "3",
                    "verse": "Gavisus sum valde venientibus fratribus, et testimonium perhibentibus veritati tuae, sicut tu in veritate ambulas."
                },
                "4": {
                    "verse_nr": "4",
                    "verse": "Majorem horum non habeo gratiam, quam ut audiam filios meos in veritate ambulare."
                },
                "5": {
                    "verse_nr": "5",
                    "verse": "Carissime, fideliter facis quidquid operaris in fratres, et hoc in peregrinos,"
                },
                "6": {
                    "verse_nr": "6",
                    "verse": "qui testimonium reddiderunt caritati tuae in conspectu ecclesiae: quos, benefaciens, deduces digne Deo."
                },
                "7": {
                    "verse_nr": "7",
                    "verse": "Pro nomine enim ejus profecti sunt, nihil accipientes a gentibus."
                },
                "8": {
                    "verse_nr": "8",
                    "verse": "Nos ergo debemus suscipere hujusmodi, ut cooperatores simus veritatis."
                },
                "9": {
                    "verse_nr": "9",
                    "verse": "Scripsissem forsitan ecclesiae: sed is qui amat primatum gerere in eis, Diotrephes, non recipit nos:"
                },
                "10": {
                    "verse_nr": "10",
                    "verse": "propter hoc si venero, commonebo ejus opera, quae facit, verbis malignis garriens in nos: et quasi non ei ista sufficiant, neque ipse suscipit fratres: et eos qui suscipiunt, prohibet, et de ecclesia ejicit."
                },
                "11": {
                    "verse_nr": "11",
                    "verse": "Carissime, noli imitari malum, sed quod bonum est. Qui benefacit, ex Deo est: qui malefacit, non vidit Deum."
                },
                "12": {
                    "verse_nr": "12",
                    "verse": "Demetrio testimonium redditur ab omnibus, et ab ipsa veritate, sed et nos testimonium perhibemus: et nosti quoniam testimonium nostrum verum est."
                },
                "13": {
                    "verse_nr": "13",
                    "verse": "Multa habui tibi scribere: sed nolui per atramentum et calamum scribere tibi."
                },
                "14": {
                    "verse_nr": "14",
                    "verse": "Spero autem protinus te videre, et os ad os loquemur. Pax tibi. Salutant te amici. Saluta amicos nominatim."
                }
            }
        }
    }
}