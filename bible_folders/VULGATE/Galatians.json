{
    "version": "VULGATE",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus, Apostolus non ab hominibus, neque per hominem, sed per Jesum Christum, et Deum Patrem, qui suscitavit eum a mortuis:"
                },
                "2": {
                    "verse_nr": "2",
                    "verse": "et qui mecum sunt omnes fratres, ecclesiis Galatiae."
                },
                "3": {
                    "verse_nr": "3",
                    "verse": "Gratia vobis, et pax a Deo Patre, et Domino nostro Jesu Christo,"
                },
                "4": {
                    "verse_nr": "4",
                    "verse": "qui dedit semetipsum pro peccatis nostris, ut eriperet nos de praesenti saeculo nequam, secundum voluntatem Dei et Patris nostri,"
                },
                "5": {
                    "verse_nr": "5",
                    "verse": "cui est gloria in saecula saeculorum. Amen."
                },
                "6": {
                    "verse_nr": "6",
                    "verse": "Miror quod sic tam cito transferimini ab eo qui vos vocavit in gratiam Christi in aliud Evangelium:"
                },
                "7": {
                    "verse_nr": "7",
                    "verse": "quod non est aliud, nisi sunt aliqui qui vos conturbant, et volunt convertere Evangelium Christi."
                },
                "8": {
                    "verse_nr": "8",
                    "verse": "Sed licet nos aut angelus de caelo evangelizet vobis praeterquam quod evangelizavimus vobis, anathema sit."
                },
                "9": {
                    "verse_nr": "9",
                    "verse": "Sicut praediximus, et nunc iterum dico: si quis vobis evangelizaverit praeter id quod accepistis, anathema sit."
                },
                "10": {
                    "verse_nr": "10",
                    "verse": "Modo enim hominibus suadeo, an Deo? an quaero hominibus placere? si adhuc hominibus placerem, Christi servus non essem."
                },
                "11": {
                    "verse_nr": "11",
                    "verse": "Notum enim vobis facio, fratres, Evangelium, quod evangelizatum est a me, quia non est secundum hominem:"
                },
                "12": {
                    "verse_nr": "12",
                    "verse": "neque enim ego ab homine accepi illud, neque didici, sed per revelationem Jesu Christi."
                },
                "13": {
                    "verse_nr": "13",
                    "verse": "Audistis enim conversationem meam aliquando in Judaismo: quoniam supra modum persequebar Ecclesiam Dei, et expugnabam illam,"
                },
                "14": {
                    "verse_nr": "14",
                    "verse": "et proficiebam in Judaismo supra multos coaetaneos meos in genere meo, abundantius aemulator existens paternarum mearum traditionum."
                },
                "15": {
                    "verse_nr": "15",
                    "verse": "Cum autem placuit ei, qui me segregavit ex utero matris meae, et vocavit per gratiam suam,"
                },
                "16": {
                    "verse_nr": "16",
                    "verse": "ut revelaret Filium suum in me, ut evangelizarem illum in gentibus: continuo non acquievi carni et sanguini,"
                },
                "17": {
                    "verse_nr": "17",
                    "verse": "neque veni Jerosolymam ad antecessores meos Apostolos: sed abii in Arabiam, et iterum reversus sum Damascum:"
                },
                "18": {
                    "verse_nr": "18",
                    "verse": "deinde post annos tres veni Jerosolymam videre Petrum, et mansi apud eum diebus quindecim:"
                },
                "19": {
                    "verse_nr": "19",
                    "verse": "alium autem Apostolorum vidi neminem, nisi Jacobum fratrem Domini."
                },
                "20": {
                    "verse_nr": "20",
                    "verse": "Quae autem scribo vobis, ecce coram Deo, quia non mentior."
                },
                "21": {
                    "verse_nr": "21",
                    "verse": "Deinde veni in partes Syriae, et Ciliciae."
                },
                "22": {
                    "verse_nr": "22",
                    "verse": "Eram autem ignotus facie ecclesiis Judaeae, quae erant in Christo:"
                },
                "23": {
                    "verse_nr": "23",
                    "verse": "tantum autem auditum habebant quoniam qui persequebatur nos aliquando, nunc evangelizat fidem, quam aliquando expugnabat:"
                },
                "24": {
                    "verse_nr": "24",
                    "verse": "et in me clarificabant Deum."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Deinde post annos quatuordecim, iterum ascendi Jerosolymam cum Barnaba, assumpto et Tito."
                },
                "2": {
                    "verse_nr": "2",
                    "verse": "Ascendi autem secundum revelationem: et contuli cum illis Evangelium, quod praedico in gentibus, seorsum autem iis qui videbantur aliquid esse: ne forte in vacuum currerem, aut cucurrissem."
                },
                "3": {
                    "verse_nr": "3",
                    "verse": "Sed neque Titus, qui mecum erat, cum esset gentilis, compulsus est circumcidi:"
                },
                "4": {
                    "verse_nr": "4",
                    "verse": "sed propter subintroductos falsos fratres, qui subintroierunt explorare libertatem nostram, quam habemus in Christo Jesu, ut nos in servitutem redigerent."
                },
                "5": {
                    "verse_nr": "5",
                    "verse": "Quibus neque ad horam cessimus subjectione, ut veritas Evangelii permaneat apud vos:"
                },
                "6": {
                    "verse_nr": "6",
                    "verse": "ab iis autem, qui videbantur esse aliquid (quales aliquando fuerint, nihil mea interest: Deus personam hominis non accipit): mihi enim qui videbantur esse aliquid, nihil contulerunt."
                },
                "7": {
                    "verse_nr": "7",
                    "verse": "Sed e contra cum vidissent quod creditum est mihi Evangelium praeputii, sicut et Petro circumcisionis"
                },
                "8": {
                    "verse_nr": "8",
                    "verse": "(qui enim operatus est Petro in apostolatum circumcisionis, operatus est et mihi inter gentes):"
                },
                "9": {
                    "verse_nr": "9",
                    "verse": "et cum cognovissent gratiam, quae data est mihi, Jacobus, et Cephas, et Joannes, qui videbantur columnae esse, dextras dederunt mihi, et Barnabae societatis: ut nos in gentes, ipsi autem in circumcisionem:"
                },
                "10": {
                    "verse_nr": "10",
                    "verse": "tantum ut pauperum memores essemus, quod etiam sollicitus fui hoc ipsum facere."
                },
                "11": {
                    "verse_nr": "11",
                    "verse": "Cum autem venisset Cephas Antiochiam, in faciem ei restiti, quia reprehensibilis erat."
                },
                "12": {
                    "verse_nr": "12",
                    "verse": "Prius enim quam venirent quidam a Jacobo, cum gentibus edebat: cum autem venissent, subtrahebat, et segregabat se, timens eos qui ex circumcisione erant."
                },
                "13": {
                    "verse_nr": "13",
                    "verse": "Et simulationi ejus consenserunt ceteri Judaei, ita ut et Barnabas duceretur ab eis in illam simulationem."
                },
                "14": {
                    "verse_nr": "14",
                    "verse": "Sed cum vidissem quod non recte ambularent ad veritatem Evangelii, dixi Cephae coram omnibus: Si tu, cum Judaeus sis, gentiliter vivis, et non judaice: quomodo gentes cogis judaizare?"
                },
                "15": {
                    "verse_nr": "15",
                    "verse": "Nos natura Judaei, et non ex gentibus peccatores."
                },
                "16": {
                    "verse_nr": "16",
                    "verse": "Scientes autem quod non justificatur homo ex operibus legis, nisi per fidem Jesu Christi: et nos in Christo Jesu credimus, ut justificemur ex fide Christi, et non ex operibus legis: propter quod ex operibus legis non justificabitur omnis caro."
                },
                "17": {
                    "verse_nr": "17",
                    "verse": "Quod si quaerentes justificari in Christo, inventi sumus et ipsi peccatores, numquid Christus peccati minister est? Absit."
                },
                "18": {
                    "verse_nr": "18",
                    "verse": "Si enim quae destruxi, iterum haec aedifico: praevaricatorem me constituo."
                },
                "19": {
                    "verse_nr": "19",
                    "verse": "Ego enim per legem, legi mortuus sum, ut Deo vivam: Christo confixus sum cruci."
                },
                "20": {
                    "verse_nr": "20",
                    "verse": "Vivo autem, jam non ego: vivit vero in me Christus. Quod autem nunc vivo in carne: in fide vivo Filii Dei, qui dilexit me, et tradidit semetipsum pro me."
                },
                "21": {
                    "verse_nr": "21",
                    "verse": "Non abjicio gratiam Dei. Si enim per legem justitia, ergo gratis Christus mortuus est."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "O insensati Galatae, quis vos fascinavit non obedire veritati, ante quorum oculos Jesus Christus praescriptus est, in vobis crucifixus?"
                },
                "2": {
                    "verse_nr": "2",
                    "verse": "Hoc solum a vobis volo discere: ex operibus legis Spiritum accepistis, an ex auditu fidei?"
                },
                "3": {
                    "verse_nr": "3",
                    "verse": "sic stulti estis, ut cum Spiritu coeperitis, nunc carne consummemini?"
                },
                "4": {
                    "verse_nr": "4",
                    "verse": "tanta passi estis sine causa? si tamen sine causa."
                },
                "5": {
                    "verse_nr": "5",
                    "verse": "Qui ergo tribuit vobis Spiritum, et operatur virtutes in vobis: ex operibus legis, an ex auditu fidei?"
                },
                "6": {
                    "verse_nr": "6",
                    "verse": "Sicut scriptum est: Abraham credidit Deo, et reputatum est illi ad justitiam:"
                },
                "7": {
                    "verse_nr": "7",
                    "verse": "cognoscite ergo quia qui ex fide sunt, ii sunt filii Abrahae."
                },
                "8": {
                    "verse_nr": "8",
                    "verse": "Providens autem Scriptura quia ex fide justificat gentes Deus, praenuntiavit Abrahae: Quia benedicentur in te omnes gentes."
                },
                "9": {
                    "verse_nr": "9",
                    "verse": "Igitur qui ex fide sunt, benedicentur cum fideli Abraham."
                },
                "10": {
                    "verse_nr": "10",
                    "verse": "Quicumque enim ex operibus legis sunt, sub maledicto sunt. Scriptum est enim: Maledictus omnis qui non permanserit in omnibus quae scripta sunt in libro legis ut faciat ea."
                },
                "11": {
                    "verse_nr": "11",
                    "verse": "Quoniam autem in lege nemo justificatur apud Deum, manifestum est: quia justus ex fide vivit."
                },
                "12": {
                    "verse_nr": "12",
                    "verse": "Lex autem non est ex fide, sed: Qui fecerit ea, vivet in illis."
                },
                "13": {
                    "verse_nr": "13",
                    "verse": "Christus nos redemit de maledicto legis, factus pro nobis maledictum: quia scriptum est: Maledictus omnis qui pendet in ligno:"
                },
                "14": {
                    "verse_nr": "14",
                    "verse": "ut in gentibus benedictio Abrahae fieret in Christo Jesu, ut pollicitationem Spiritus accipiamus per fidem."
                },
                "15": {
                    "verse_nr": "15",
                    "verse": "Fratres (secundum hominem dico) tamen hominis confirmatum testamentum nemo spernit, aut superordinat."
                },
                "16": {
                    "verse_nr": "16",
                    "verse": "Abrahae dictae sunt promissiones, et semini ejus. Non dicit: Et seminibus, quasi in multis: sed quasi in uno: Et semini tuo, qui est Christus."
                },
                "17": {
                    "verse_nr": "17",
                    "verse": "Hoc autem dico, testamentum confirmatum a Deo: quae post quadringentos et triginta annos facta est lex, non irritum facit ad evacuandam promissionem."
                },
                "18": {
                    "verse_nr": "18",
                    "verse": "Nam si ex lege haereditas, jam non ex promissione. Abrahae autem per repromissionem donavit Deus."
                },
                "19": {
                    "verse_nr": "19",
                    "verse": "Quid igitur lex? Propter transgressiones posita est donec veniret semen, cui promiserat, ordinata per angelos in manu mediatoris."
                },
                "20": {
                    "verse_nr": "20",
                    "verse": "Mediator autem unius non est: Deus autem unus est."
                },
                "21": {
                    "verse_nr": "21",
                    "verse": "Lex ergo adversus promissa Dei? Absit. Si enim data esset lex, quae posset vivificare, vere ex lege esset justitia."
                },
                "22": {
                    "verse_nr": "22",
                    "verse": "Sed conclusit Scriptura omnia sub peccato, ut promissio ex fide Jesu Christi daretur credentibus."
                },
                "23": {
                    "verse_nr": "23",
                    "verse": "Prius autem quam veniret fides, sub lege custodiebamur conclusi in eam fidem quae revelanda erat."
                },
                "24": {
                    "verse_nr": "24",
                    "verse": "Itaque lex paedagogus noster fuit in Christo, ut ex fide justificemur."
                },
                "25": {
                    "verse_nr": "25",
                    "verse": "At ubi venit fides, jam non sumus sub paedagogo."
                },
                "26": {
                    "verse_nr": "26",
                    "verse": "Omnes enim filii Dei estis per fidem, quae est in Christo Jesu."
                },
                "27": {
                    "verse_nr": "27",
                    "verse": "Quicumque enim in Christo baptizati estis, Christum induistis."
                },
                "28": {
                    "verse_nr": "28",
                    "verse": "Non est Judaeus, neque Graecus: non est servus, neque liber: non est masculus, neque femina. Omnes enim vos unum estis in Christo Jesu."
                },
                "29": {
                    "verse_nr": "29",
                    "verse": "Si autem vos Christi, ergo semen Abrahae estis, secundum promissionem haeredes."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Dico autem: quanto tempore haeres parvulus est, nihil differt a servo, cum sit dominus omnium:"
                },
                "2": {
                    "verse_nr": "2",
                    "verse": "sed sub tutoribus et actoribus est usque ad praefinitum tempus a patre:"
                },
                "3": {
                    "verse_nr": "3",
                    "verse": "ita et nos cum essemus parvuli, sub elementis mundi eramus servientes."
                },
                "4": {
                    "verse_nr": "4",
                    "verse": "At ubi venit plenitudo temporis, misit Deus Filium suum factum ex muliere, factum sub lege,"
                },
                "5": {
                    "verse_nr": "5",
                    "verse": "ut eos, qui sub lege erant, redimeret, ut adoptionem filiorum reciperemus."
                },
                "6": {
                    "verse_nr": "6",
                    "verse": "Quoniam autem estis filii, misit Deus Spiritum Filii sui in corda vestra, clamantem: Abba, Pater."
                },
                "7": {
                    "verse_nr": "7",
                    "verse": "Itaque jam non est servus, sed filius: quod si filius, et haeres per Deum."
                },
                "8": {
                    "verse_nr": "8",
                    "verse": "Sed tunc quidem ignorantes Deum, iis, qui natura non sunt dii, serviebatis."
                },
                "9": {
                    "verse_nr": "9",
                    "verse": "Nunc autem cum cognoveritis Deum, immo cogniti sitis a Deo: quomodo convertimini iterum ad infirma et egena elementa, quibus denuo servire vultis?"
                },
                "10": {
                    "verse_nr": "10",
                    "verse": "Dies observatis, et menses, et tempora, et annos."
                },
                "11": {
                    "verse_nr": "11",
                    "verse": "Timeo vos, ne forte sine causa laboraverim in vobis."
                },
                "12": {
                    "verse_nr": "12",
                    "verse": "Estote sicut ego, quia et ego sicut vos: fratres, obsecro vos. Nihil me laesistis."
                },
                "13": {
                    "verse_nr": "13",
                    "verse": "Scitis autem quia per infirmitatem carnis evangelizavi vobis jampridem: et tentationem vestram in carne mea"
                },
                "14": {
                    "verse_nr": "14",
                    "verse": "non sprevistis, neque respuistis: sed sicut angelum Dei excepistis me, sicut Christum Jesum."
                },
                "15": {
                    "verse_nr": "15",
                    "verse": "Ubi est ergo beatitudo vestra? testimonium enim perhibeo vobis, quia, si fieri posset, oculos vestros eruissetis, et dedissetis mihi."
                },
                "16": {
                    "verse_nr": "16",
                    "verse": "Ergo inimicus vobis factus sum, verum dicens vobis?"
                },
                "17": {
                    "verse_nr": "17",
                    "verse": "AEmulantur vos non bene: sed excludere vos volunt, ut illos aemulemini."
                },
                "18": {
                    "verse_nr": "18",
                    "verse": "Bonum autem aemulamini in bono semper: et non tantum cum praesens sum apud vos."
                },
                "19": {
                    "verse_nr": "19",
                    "verse": "Filioli mei, quos iterum parturio, donec formetur Christus in vobis:"
                },
                "20": {
                    "verse_nr": "20",
                    "verse": "vellem autem esse apud vos modo, et mutare vocem meam: quoniam confundor in vobis."
                },
                "21": {
                    "verse_nr": "21",
                    "verse": "Dicite mihi qui sub lege vultis esse: legem non legistis?"
                },
                "22": {
                    "verse_nr": "22",
                    "verse": "Scriptum est enim: Quoniam Abraham duos filios habuit: unum de ancilla, et unum de libera."
                },
                "23": {
                    "verse_nr": "23",
                    "verse": "Sed qui de ancilla, secundum carnem natus est: qui autem de libera, per repromissionem:"
                },
                "24": {
                    "verse_nr": "24",
                    "verse": "quae sunt per allegoriam dicta. Haec enim sunt duo testamenta. Unum quidem in monte Sina, in servitutem generans, quae est Agar:"
                },
                "25": {
                    "verse_nr": "25",
                    "verse": "Sina enim mons est in Arabia, qui conjunctus est ei quae nunc est Jerusalem, et servit cum filiis suis."
                },
                "26": {
                    "verse_nr": "26",
                    "verse": "Illa autem, quae sursum est Jerusalem, libera est, quae est mater nostra."
                },
                "27": {
                    "verse_nr": "27",
                    "verse": "Scriptum est enim: Laetare, sterilis, quae non paris; erumpe et clama, quae non parturis: quia multi filii desertae, magis quam ejus quae habet virum."
                },
                "28": {
                    "verse_nr": "28",
                    "verse": "Nos autem, fratres, secundum Isaac promissionis filii sumus."
                },
                "29": {
                    "verse_nr": "29",
                    "verse": "Sed quomodo tunc is, qui secundum carnem natus fuerat, persequebatur eum qui secundum spiritum: ita et nunc."
                },
                "30": {
                    "verse_nr": "30",
                    "verse": "Sed quid dicit Scriptura? Ejice ancillam, et filium ejus: non enim haeres erit filius ancillae cum filio liberae."
                },
                "31": {
                    "verse_nr": "31",
                    "verse": "Itaque, fratres, non sumus ancillae filii, sed liberae: qua libertate Christus nos liberavit."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "State, et nolite iterum jugo servitutis contineri."
                },
                "2": {
                    "verse_nr": "2",
                    "verse": "Ecce ego Paulus dico vobis: quoniam si circumcidamini, Christus vobis nihil proderit."
                },
                "3": {
                    "verse_nr": "3",
                    "verse": "Testificor autem rursus omni homini circumcidenti se, quoniam debitor est universae legis faciendae."
                },
                "4": {
                    "verse_nr": "4",
                    "verse": "Evacuati estis a Christo, qui in lege justificamini: a gratia excidistis."
                },
                "5": {
                    "verse_nr": "5",
                    "verse": "Nos enim spiritu ex fide, spem justitiae exspectamus."
                },
                "6": {
                    "verse_nr": "6",
                    "verse": "Nam in Christo Jesu neque circumcisio aliquid valet, neque praeputium: sed fides, quae per caritatem operatur."
                },
                "7": {
                    "verse_nr": "7",
                    "verse": "Currebatis bene: quis vos impedivit veritati non obedire?"
                },
                "8": {
                    "verse_nr": "8",
                    "verse": "persuasio haec non est ex eo, qui vocat vos."
                },
                "9": {
                    "verse_nr": "9",
                    "verse": "Modicum fermentum totam massam corrumpit."
                },
                "10": {
                    "verse_nr": "10",
                    "verse": "Ego confido in vobis in Domino, quod nihil aliud sapietis: qui autem conturbat vos, portabit judicium, quicumque est ille."
                },
                "11": {
                    "verse_nr": "11",
                    "verse": "Ego autem, fratres, si circumcisionem adhuc praedico: quid adhuc persecutionem patior? ergo evacuatum est scandalum crucis."
                },
                "12": {
                    "verse_nr": "12",
                    "verse": "Utinam et abscindantur qui vos conturbant."
                },
                "13": {
                    "verse_nr": "13",
                    "verse": "Vos enim in libertatem vocati estis, fratres: tantum ne libertatem in occasionem detis carnis, sed per caritatem Spiritus servite invicem."
                },
                "14": {
                    "verse_nr": "14",
                    "verse": "Omnis enim lex in uno sermone impletur: Diliges proximum tuum sicut teipsum."
                },
                "15": {
                    "verse_nr": "15",
                    "verse": "Quod si invicem mordetis, et comeditis: videte ne ab invicem consumamini."
                },
                "16": {
                    "verse_nr": "16",
                    "verse": "Dico autem: Spiritu ambulate, et desideria carnis non perficietis."
                },
                "17": {
                    "verse_nr": "17",
                    "verse": "Caro enim concupiscit adversus spiritum, spiritus autem adversus carnem: haec enim sibi invicem adversantur, ut non quaecumque vultis, illa faciatis."
                },
                "18": {
                    "verse_nr": "18",
                    "verse": "Quod si Spiritu ducimini, non estis sub lege."
                },
                "19": {
                    "verse_nr": "19",
                    "verse": "Manifesta sunt autem opera carnis, quae sunt fornicatio, immunditia, impudicitia, luxuria,"
                },
                "20": {
                    "verse_nr": "20",
                    "verse": "idolorum servitus, veneficia, inimicitiae, contentiones, aemulationes, irae, rixae, dissensiones, sectae,"
                },
                "21": {
                    "verse_nr": "21",
                    "verse": "invidiae, homicidia, ebrietates, comessationes, et his similia, quae praedico vobis, sicut praedixi: quoniam qui talia agunt, regnum Dei non consequentur."
                },
                "22": {
                    "verse_nr": "22",
                    "verse": "Fructus autem Spiritus est caritas, gaudium, pax, patientia, benignitas, bonitas, longanimitas,"
                },
                "23": {
                    "verse_nr": "23",
                    "verse": "mansuetudo, fides, modestia, continentia, castitas. Adversus hujusmodi non est lex."
                },
                "24": {
                    "verse_nr": "24",
                    "verse": "Qui autem sunt Christi, carnem suam crucifixerunt cum vitiis et concupiscentiis."
                },
                "25": {
                    "verse_nr": "25",
                    "verse": "Si Spiritu vivimus, Spiritu et ambulemus."
                },
                "26": {
                    "verse_nr": "26",
                    "verse": "Non efficiamur inanis gloriae cupidi, invicem provocantes, invicem invidentes."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Fratres, etsi praeoccupatus fuerit homo in aliquo delicto, vos, qui spirituales estis, hujusmodi instruite in spiritu lenitatis, considerans teipsum, ne et tu tenteris."
                },
                "2": {
                    "verse_nr": "2",
                    "verse": "Alter alterius onera portate, et sic adimplebitis legem Christi."
                },
                "3": {
                    "verse_nr": "3",
                    "verse": "Nam si quis existimat se aliquid esse, cum nihil sit, ipse se seducit."
                },
                "4": {
                    "verse_nr": "4",
                    "verse": "Opus autem suum probet unusquisque, et sic in semetipso tantum gloriam habebit, et non in altero."
                },
                "5": {
                    "verse_nr": "5",
                    "verse": "Unusquisque enim onus suum portabit."
                },
                "6": {
                    "verse_nr": "6",
                    "verse": "Communicet autem is qui catechizatur verbo, ei qui se catechizat, in omnibus bonis."
                },
                "7": {
                    "verse_nr": "7",
                    "verse": "Nolite errare: Deus non irridetur."
                },
                "8": {
                    "verse_nr": "8",
                    "verse": "Quae enim seminaverit homo, haec et metet. Quoniam qui seminat in carne sua, de carne et metet corruptionem: qui autem seminat in spiritu, de spiritu metet vitam aeternam."
                },
                "9": {
                    "verse_nr": "9",
                    "verse": "Bonum autem facientes, non deficiamus: tempore enim suo metemus non deficientes."
                },
                "10": {
                    "verse_nr": "10",
                    "verse": "Ergo dum tempus habemus, operemur bonum ad omnes, maxime autem ad domesticos fidei."
                },
                "11": {
                    "verse_nr": "11",
                    "verse": "Videte qualibus litteris scripsi vobis mea manu."
                },
                "12": {
                    "verse_nr": "12",
                    "verse": "Quicumque enim volunt placere in carne, hi cogunt vos circumcidi, tantum ut crucis Christi persecutionem non patiantur."
                },
                "13": {
                    "verse_nr": "13",
                    "verse": "Neque enim qui circumciduntur, legem custodiunt: sed volunt vos circumcidi, ut in carne vestra glorientur."
                },
                "14": {
                    "verse_nr": "14",
                    "verse": "Mihi autem absit gloriari, nisi in cruce Domini nostri Jesu Christi: per quem mihi mundus crucifixus est, et ego mundo."
                },
                "15": {
                    "verse_nr": "15",
                    "verse": "In Christo enim Jesu neque circumcisio aliquid valet, neque praeputium, sed nova creatura."
                },
                "16": {
                    "verse_nr": "16",
                    "verse": "Et quicumque hanc regulam secuti fuerint, pax super illos, et misericordia, et super Israel Dei."
                },
                "17": {
                    "verse_nr": "17",
                    "verse": "De cetero, nemo mihi molestus sit: ego enim stigmata Domini Jesu in corpore meo porto."
                },
                "18": {
                    "verse_nr": "18",
                    "verse": "Gratia Domini nostri Jesu Christi cum spiritu vestro, fratres. Amen."
                }
            }
        }
    }
}