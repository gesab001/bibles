{
    "version": "VULGATE",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus vinctus Christi Jesu, et Timotheus frater, Philemoni dilecto, et adjutori nostro,"
                },
                "2": {
                    "verse_nr": "2",
                    "verse": "et Appiae sorori carissimae, et Archippo commilitoni nostro, et ecclesiae, quae in domo tua est."
                },
                "3": {
                    "verse_nr": "3",
                    "verse": "Gratia vobis, et pax a Deo Patre nostro, et Domino Jesu Christo."
                },
                "4": {
                    "verse_nr": "4",
                    "verse": "Gratias ago Deo meo, semper memoriam tui faciens in orationibus meis,"
                },
                "5": {
                    "verse_nr": "5",
                    "verse": "audiens caritatem tuam, et fidem, quam habes in Domino Jesu, et in omnes sanctos:"
                },
                "6": {
                    "verse_nr": "6",
                    "verse": "ut communicatio fidei tuae evidens fiat in agnitione omnis operis boni, quod est in vobis in Christo Jesu."
                },
                "7": {
                    "verse_nr": "7",
                    "verse": "Gaudium enim magnum habui, et consolationem in caritate tua: quia viscera sanctorum requieverunt per te, frater."
                },
                "8": {
                    "verse_nr": "8",
                    "verse": "Propter quod multam fiduciam habens in Christo Jesu imperandi tibi quod ad rem pertinet:"
                },
                "9": {
                    "verse_nr": "9",
                    "verse": "propter caritatem magis obsecro, cum sis talis, ut Paulus senex, nunc autem et vinctus Jesu Christi:"
                },
                "10": {
                    "verse_nr": "10",
                    "verse": "obsecro te pro meo filio, quem genui in vinculis, Onesimo,"
                },
                "11": {
                    "verse_nr": "11",
                    "verse": "qui tibi aliquando inutilis fuit, nunc autem et mihi et tibi utilis,"
                },
                "12": {
                    "verse_nr": "12",
                    "verse": "quem remisi tibi. Tu autem illum, ut mea viscera, suscipe:"
                },
                "13": {
                    "verse_nr": "13",
                    "verse": "quem ego volueram mecum detinere, ut pro te mihi ministraret in vinculis Evangelii:"
                },
                "14": {
                    "verse_nr": "14",
                    "verse": "sine consilio autem tuo nihil volui facere, uti ne velut ex necessitate bonum tuum esset, sed voluntarium."
                },
                "15": {
                    "verse_nr": "15",
                    "verse": "Forsitan enim ideo discessit ad horam a te, ut aeternum illum reciperes:"
                },
                "16": {
                    "verse_nr": "16",
                    "verse": "jam non ut servum, sed pro servo carissimum fratrem, maxime mihi: quanto autem magis tibi et in carne, et in Domino?"
                },
                "17": {
                    "verse_nr": "17",
                    "verse": "Si ergo habes me socium, suscipe illum sicut me:"
                },
                "18": {
                    "verse_nr": "18",
                    "verse": "si autem aliquid nocuit tibi, aut debet, hoc mihi imputa."
                },
                "19": {
                    "verse_nr": "19",
                    "verse": "Ego Paulus scripsi mea manu: ego reddam, ut non dicam tibi, quod et teipsum mihi debes:"
                },
                "20": {
                    "verse_nr": "20",
                    "verse": "ita, frater. Ego te fruar in Domino: refice viscera mea in Domino."
                },
                "21": {
                    "verse_nr": "21",
                    "verse": "Confidens in obedientia tua scripsi tibi: sciens quoniam et super id, quod dico, facies."
                },
                "22": {
                    "verse_nr": "22",
                    "verse": "Simul autem et para mihi hospitium: nam spero per orationes vestras donari me vobis."
                },
                "23": {
                    "verse_nr": "23",
                    "verse": "Salutat te Epaphras concaptivus meus in Christo Jesu,"
                },
                "24": {
                    "verse_nr": "24",
                    "verse": "Marcus, Aristarchus, Demas, et Lucas, adjutores mei."
                },
                "25": {
                    "verse_nr": "25",
                    "verse": "Gratia Domini nostri Jesu Christi cum spiritu vestro. Amen."
                }
            }
        }
    }
}