{
    "version": "VULGATE",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus servus Dei, Apostolus autem Jesu Christi secundum fidem electorum Dei, et agnitionem veritatis, quae secundum pietatem est"
                },
                "2": {
                    "verse_nr": "2",
                    "verse": "in spem vitae aeternae, quam promisit qui non mentitur, Deus, ante tempora saecularia:"
                },
                "3": {
                    "verse_nr": "3",
                    "verse": "manifestavit autem temporibus suis verbum suum in praedicatione, quae credita est mihi secundum praeceptum Salvatoris nostri Dei:"
                },
                "4": {
                    "verse_nr": "4",
                    "verse": "Tito dilecto filio secundum communem fidem, gratia, et pax a Deo Patre, et Christo Jesu Salvatore nostro."
                },
                "5": {
                    "verse_nr": "5",
                    "verse": "Hujus rei gratia reliqui te Cretae, ut ea quae desunt, corrigas, et constituas per civitates presbyteros, sicut et ego disposui tibi,"
                },
                "6": {
                    "verse_nr": "6",
                    "verse": "si quis sine crimine est, unius uxoris vir, filios habens fideles, non in accusatione luxuriae, aut non subditos."
                },
                "7": {
                    "verse_nr": "7",
                    "verse": "Oportet enim episcopum sine crimine esse, sicut Dei dispensatorem: non superbum, non iracundum, non vinolentum, non percussorem, non turpis lucri cupidum:"
                },
                "8": {
                    "verse_nr": "8",
                    "verse": "sed hospitalem, benignum, sobrium, justum, sanctum, continentem,"
                },
                "9": {
                    "verse_nr": "9",
                    "verse": "amplectentem eum, qui secundum doctrinam est, fidelem sermonem: ut potens sit exhortari in doctrina sana, et eos qui contradicunt, arguere."
                },
                "10": {
                    "verse_nr": "10",
                    "verse": "Sunt enim multi etiam inobedientes, vaniloqui, et seductores: maxime qui de circumcisione sunt:"
                },
                "11": {
                    "verse_nr": "11",
                    "verse": "quos oportet redargui: qui universas domos subvertunt, docentes quae non oportet, turpis lucri gratia."
                },
                "12": {
                    "verse_nr": "12",
                    "verse": "Dixit quidam ex illis, proprius ipsorum propheta: Cretenses semper mendaces, malae bestiae, ventres pigri."
                },
                "13": {
                    "verse_nr": "13",
                    "verse": "Testimonium hoc verum est. Quam ob causam increpa illos dure, ut sani sint in fide,"
                },
                "14": {
                    "verse_nr": "14",
                    "verse": "non intendentes judaicis fabulis, et mandatis hominum, aversantium se a veritate."
                },
                "15": {
                    "verse_nr": "15",
                    "verse": "Omnia munda mundis: coinquinatis autem et infidelibus, nihil est mundum, sed inquinatae sunt eorum et mens et conscientia."
                },
                "16": {
                    "verse_nr": "16",
                    "verse": "Confitentur se nosse Deum, factis autem negant: cum sint abominati, et incredibiles, et ad omne opus bonum reprobi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tu autem loquere quae decent sanam doctrinam:"
                },
                "2": {
                    "verse_nr": "2",
                    "verse": "senes ut sobrii sint, pudici, prudentes, sani in fide, in dilectione, in patientia:"
                },
                "3": {
                    "verse_nr": "3",
                    "verse": "anus similiter in habitu sancto, non criminatrices, non multo vino servientes, bene docentes:"
                },
                "4": {
                    "verse_nr": "4",
                    "verse": "ut prudentiam doceant adolescentulas, ut viros suos ament, filios suos diligant,"
                },
                "5": {
                    "verse_nr": "5",
                    "verse": "prudentes, castas, sobrias, domus curam habentes, benignas, subditas viris suis, ut non blasphemetur verbum Dei."
                },
                "6": {
                    "verse_nr": "6",
                    "verse": "Juvenes similiter hortare ut sobrii sint."
                },
                "7": {
                    "verse_nr": "7",
                    "verse": "In omnibus teipsum praebe exemplum bonorum operum, in doctrina, in integritate, in gravitate,"
                },
                "8": {
                    "verse_nr": "8",
                    "verse": "verbum sanum, irreprehensibile: ut is qui ex adverso est, vereatur, nihil habens malum dicere de nobis."
                },
                "9": {
                    "verse_nr": "9",
                    "verse": "Servos dominis suis subditos esse, in omnibus placentes, non contradicentes,"
                },
                "10": {
                    "verse_nr": "10",
                    "verse": "non fraudantes, sed in omnibus fidem bonam ostendentes: ut doctrinam Salvatoris nostri Dei ornent in omnibus."
                },
                "11": {
                    "verse_nr": "11",
                    "verse": "Apparuit enim gratia Dei Salvatoris nostri omnibus hominibus,"
                },
                "12": {
                    "verse_nr": "12",
                    "verse": "erudiens nos, ut abnegantes impietatem, et saecularia desideria, sobrie, et juste, et pie vivamus in hoc saeculo,"
                },
                "13": {
                    "verse_nr": "13",
                    "verse": "exspectantes beatam spem, et adventum gloriae magni Dei, et Salvatoris nostri Jesu Christi:"
                },
                "14": {
                    "verse_nr": "14",
                    "verse": "qui dedit semetipsum pro nobis, ut nos redimeret ab omni iniquitate, et mundaret sibi populum acceptabilem, sectatorem bonorum operum."
                },
                "15": {
                    "verse_nr": "15",
                    "verse": "Haec loquere, et exhortare, et argue cum omni imperio. Nemo te contemnat."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Admone illos principibus, et potestatibus subditos esse, dicto obedire, ad omne opus bonum paratos esse:"
                },
                "2": {
                    "verse_nr": "2",
                    "verse": "neminem blasphemare, non litigiosos esse, sed modestos, omnem ostendentes mansuetudinem ad omnes homines."
                },
                "3": {
                    "verse_nr": "3",
                    "verse": "Eramus enim aliquando et nos insipientes, increduli, errantes, servientes desideriis, et voluptatibus variis, in malitia et invidia agentes, odibiles, odientes invicem."
                },
                "4": {
                    "verse_nr": "4",
                    "verse": "Cum autem benignitas et humanitas apparuit Salvatoris nostri Dei,"
                },
                "5": {
                    "verse_nr": "5",
                    "verse": "non ex operibus justitiae, quae fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,"
                },
                "6": {
                    "verse_nr": "6",
                    "verse": "quem effudit in nos abunde per Jesum Christum Salvatorem nostrum:"
                },
                "7": {
                    "verse_nr": "7",
                    "verse": "ut justificati gratia ipsius, haeredes simus secundum spem vitae aeternae."
                },
                "8": {
                    "verse_nr": "8",
                    "verse": "Fidelis sermo est: et de his volo te confirmare: ut curent bonis operibus praeesse qui credunt Deo. Haec sunt bona, et utilia hominibus."
                },
                "9": {
                    "verse_nr": "9",
                    "verse": "Stultas autem quaestiones, et genealogias, et contentiones, et pugnas legis devita: sunt enim inutiles, et vanae."
                },
                "10": {
                    "verse_nr": "10",
                    "verse": "Haereticum hominem post unam et secundam correptionem devita:"
                },
                "11": {
                    "verse_nr": "11",
                    "verse": "sciens quia subversus est, qui ejusmodi est, et delinquit, cum sit proprio judicio condemnatus."
                },
                "12": {
                    "verse_nr": "12",
                    "verse": "Cum misero ad te Artemam, aut Tychicum, festina ad me venire Nicopolim: ibi enim statui hiemare."
                },
                "13": {
                    "verse_nr": "13",
                    "verse": "Zenam legisperitum et Apollo sollicite praemitte, ut nihil illis desit."
                },
                "14": {
                    "verse_nr": "14",
                    "verse": "Discant autem et nostri bonis operibus praeesse ad usus necessarios: ut non sint infructuosi."
                },
                "15": {
                    "verse_nr": "15",
                    "verse": "Salutant te qui mecum sunt omnes: saluta eos qui nos amant in fide. Gratia Dei cum omnibus vobis. Amen."
                }
            }
        }
    }
}