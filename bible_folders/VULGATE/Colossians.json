{
    "version": "VULGATE",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus Apostolus Jesu Christi per voluntatem Dei, et Timotheus frater:"
                },
                "2": {
                    "verse_nr": "2",
                    "verse": "eis, qui sunt Colossis, sanctis, et fidelibus fratribus in Christo Jesu."
                },
                "3": {
                    "verse_nr": "3",
                    "verse": "Gratia vobis, et pax a Deo Patre nostro, et Domino Jesu Christo. Gratias agimus Deo, et Patri Domini nostri Jesu Christi semper pro vobis orantes:"
                },
                "4": {
                    "verse_nr": "4",
                    "verse": "audientes fidem vestram in Christo Jesu, et dilectionem quam habetis in sanctos omnes"
                },
                "5": {
                    "verse_nr": "5",
                    "verse": "propter spem, quae reposita est vobis in caelis: quam audistis in verbo veritatis Evangelii:"
                },
                "6": {
                    "verse_nr": "6",
                    "verse": "quod pervenit ad vos, sicut et in universo mundo est, et fructificat, et crescit sicut in vobis, ex ea die, qua audistis, et cognovistis gratiam Dei in veritate,"
                },
                "7": {
                    "verse_nr": "7",
                    "verse": "sicut didicistis ab Epaphra carissimo conservo nostro, qui est fidelis pro vobis minister Christi Jesu,"
                },
                "8": {
                    "verse_nr": "8",
                    "verse": "qui etiam manifestavit nobis dilectionem vestram in spiritu."
                },
                "9": {
                    "verse_nr": "9",
                    "verse": "Ideo et nos ex qua die audivimus, non cessamus pro vobis orantes, et postulantes ut impleamini agnitione voluntatis ejus, in omni sapientia et intellectu spiritali:"
                },
                "10": {
                    "verse_nr": "10",
                    "verse": "ut ambuletis digne Deo per omnia placentes: in omni opere bono fructificantes, et crescentes in scientia Dei:"
                },
                "11": {
                    "verse_nr": "11",
                    "verse": "in omni virtute confortati secundum potentiam claritatis ejus, in omni patientia et longanimitate cum gaudio,"
                },
                "12": {
                    "verse_nr": "12",
                    "verse": "gratias agentes Deo Patri, qui dignos nos fecit in partem sortis sanctorum in lumine:"
                },
                "13": {
                    "verse_nr": "13",
                    "verse": "qui eripuit nos de potestate tenebrarum, et transtulit in regnum filii dilectionis suae,"
                },
                "14": {
                    "verse_nr": "14",
                    "verse": "in quo habemus redemptionem per sanguinem ejus, remissionem peccatorum:"
                },
                "15": {
                    "verse_nr": "15",
                    "verse": "qui est imago Dei invisibilis, primogenitus omnis creaturae:"
                },
                "16": {
                    "verse_nr": "16",
                    "verse": "quoniam in ipso condita sunt universa in caelis, et in terra, visibilia, et invisibilia, sive throni, sive dominationes, sive principatus, sive potestates: omnia per ipsum et in ipso creata sunt:"
                },
                "17": {
                    "verse_nr": "17",
                    "verse": "et ipse est ante omnes, et omnia in ipso constant."
                },
                "18": {
                    "verse_nr": "18",
                    "verse": "Et ipse est caput corporis Ecclesiae, qui est principium, primogenitus ex mortuis: ut sit in omnibus ipse primatum tenens:"
                },
                "19": {
                    "verse_nr": "19",
                    "verse": "quia in ipso complacuit, omnem plenitudinem inhabitare:"
                },
                "20": {
                    "verse_nr": "20",
                    "verse": "et per eum reconciliare omnia in ipsum, pacificans per sanguinem crucis ejus, sive quae in terris, sive quae in caelis sunt."
                },
                "21": {
                    "verse_nr": "21",
                    "verse": "Et vos cum essetis aliquando alienati, et inimici sensu in operibus malis:"
                },
                "22": {
                    "verse_nr": "22",
                    "verse": "nunc autem reconciliavit in corpore carnis ejus per mortem, exhibere vos sanctos, et immaculatos, et irreprehensibiles coram ipso:"
                },
                "23": {
                    "verse_nr": "23",
                    "verse": "si tamen permanetis in fide fundati, et stabiles, et immobiles a spe Evangelii, quod audistis, quod praedicatum est in universa creatura, quae sub caelo est, cujus factus sum ego Paulus minister."
                },
                "24": {
                    "verse_nr": "24",
                    "verse": "Qui nunc gaudeo in passionibus pro vobis, et adimpleo ea quae desunt passionum Christi, in carne mea pro corpore ejus, quod est Ecclesia:"
                },
                "25": {
                    "verse_nr": "25",
                    "verse": "cujus factus sum ego minister secundum dispensationem Dei, quae data est mihi in vos, ut impleam verbum Dei:"
                },
                "26": {
                    "verse_nr": "26",
                    "verse": "mysterium, quod absconditum fuit a saeculis, et generationibus, nunc autem manifestatum est sanctis ejus,"
                },
                "27": {
                    "verse_nr": "27",
                    "verse": "quibus voluit Deus notas facere divitias gloriae sacramenti hujus in gentibus, quod est Christus, in vobis spes gloriae,"
                },
                "28": {
                    "verse_nr": "28",
                    "verse": "quem nos annuntiamus, corripientes omnem hominem, et docentes omnem hominem, in omni sapientia, ut exhibeamus omnem hominem perfectum in Christo Jesu:"
                },
                "29": {
                    "verse_nr": "29",
                    "verse": "in quo et laboro, certando secundum operationem ejus, quam operatur in me in virtute."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Volo enim vos scire qualem sollicitudinem habeam pro vobis, et pro iis qui sunt Laodiciae, et quicumque non viderunt faciem meam in carne:"
                },
                "2": {
                    "verse_nr": "2",
                    "verse": "ut consolentur corda ipsorum, instructi in caritate, et in omnes divitias plenitudinis intellectus, in agnitionem mysterii Dei Patris et Christi Jesu:"
                },
                "3": {
                    "verse_nr": "3",
                    "verse": "in quo sunt omnes thesauri sapientiae et scientiae absconditi."
                },
                "4": {
                    "verse_nr": "4",
                    "verse": "Hoc autem dico, ut nemo vos decipiat in sublimitate sermonum."
                },
                "5": {
                    "verse_nr": "5",
                    "verse": "Nam etsi corpore absens sum, sed spiritu vobiscum sum: gaudens, et videns ordinem vestrum, et firmamentum ejus, quae in Christo est, fidei vestrae."
                },
                "6": {
                    "verse_nr": "6",
                    "verse": "Sicut ergo accepistis Jesum Christum Dominum, in ipso ambulate,"
                },
                "7": {
                    "verse_nr": "7",
                    "verse": "radicati, et superaedificati in ipso, et confirmati fide, sicut et didicistis, abundantes in illo in gratiarum actione."
                },
                "8": {
                    "verse_nr": "8",
                    "verse": "Videte ne quis vos decipiat per philosophiam, et inanem fallaciam secundum traditionem hominum, secundum elementa mundi, et non secundum Christum:"
                },
                "9": {
                    "verse_nr": "9",
                    "verse": "quia in ipso inhabitat omnis plenitudo divinitatis corporaliter:"
                },
                "10": {
                    "verse_nr": "10",
                    "verse": "et estis in illo repleti, qui est caput omnis principatus et potestatis:"
                },
                "11": {
                    "verse_nr": "11",
                    "verse": "in quo et circumcisi estis circumcisione non manu facta in expoliatione corporis carnis, sed in circumcisione Christi:"
                },
                "12": {
                    "verse_nr": "12",
                    "verse": "consepulti ei in baptismo, in quo et resurrexistis per fidem operationis Dei, qui suscitavit illum a mortuis."
                },
                "13": {
                    "verse_nr": "13",
                    "verse": "Et vos cum mortui essetis in delictis, et praeputio carnis vestrae, convivificavit cum illo, donans vobis omnia delicta:"
                },
                "14": {
                    "verse_nr": "14",
                    "verse": "delens quod adversus nos erat chirographum decreti, quod erat contrarium nobis, et ipsum tulit de medio, affigens illud cruci:"
                },
                "15": {
                    "verse_nr": "15",
                    "verse": "et expolians principatus, et potestates traduxit confidenter, palam triumphans illos in semetipso."
                },
                "16": {
                    "verse_nr": "16",
                    "verse": "Nemo ergo vos judicet in cibo, aut in potu, aut in parte diei festi, aut neomeniae, aut sabbatorum:"
                },
                "17": {
                    "verse_nr": "17",
                    "verse": "quae sunt umbra futurorum: corpus autem Christi."
                },
                "18": {
                    "verse_nr": "18",
                    "verse": "Nemo vos seducat, volens in humilitate, et religione angelorum, quae non vidit ambulans, frustra inflatus sensu carnis suae,"
                },
                "19": {
                    "verse_nr": "19",
                    "verse": "et non tenens caput, ex quo totum corpus per nexus, et conjunctiones subministratum, et constructum crescit in augmentum Dei."
                },
                "20": {
                    "verse_nr": "20",
                    "verse": "Si ergo mortui estis cum Christo ab elementis hujus mundi: quid adhuc tamquam viventes in mundo decernitis?"
                },
                "21": {
                    "verse_nr": "21",
                    "verse": "Ne tetigeritis, neque gustaveritis, neque contrectaveritis:"
                },
                "22": {
                    "verse_nr": "22",
                    "verse": "quae sunt omnia in interitum ipso usu, secundum praecepta et doctrinas hominum:"
                },
                "23": {
                    "verse_nr": "23",
                    "verse": "quae sunt rationem quidem habentia sapientiae in superstitione, et humilitate, et non ad parcendum corpori, non in honore aliquo ad saturitatem carnis."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Igitur, si consurrexistis cum Christo: quae sursum sunt quaerite, ubi Christus est in dextera Dei sedens:"
                },
                "2": {
                    "verse_nr": "2",
                    "verse": "quae sursum sunt sapite, non quae super terram."
                },
                "3": {
                    "verse_nr": "3",
                    "verse": "Mortui enim estis, et vita vestra est abscondita cum Christo in Deo."
                },
                "4": {
                    "verse_nr": "4",
                    "verse": "Cum Christus apparuerit, vita vestra: tunc et vos apparebitis cum ipso in gloria."
                },
                "5": {
                    "verse_nr": "5",
                    "verse": "Mortificate ergo membra vestra, quae sunt super terram: fornicationem, immunditiam, libidinem, concupiscentiam malam, et avaritiam, quae est simulacrorum servitus:"
                },
                "6": {
                    "verse_nr": "6",
                    "verse": "propter quae venit ira Dei super filios incredulitatis:"
                },
                "7": {
                    "verse_nr": "7",
                    "verse": "in quibus et vos ambulastis aliquando, cum viveretis in illis."
                },
                "8": {
                    "verse_nr": "8",
                    "verse": "Nunc autem deponite et vos omnia: iram, indignationem, malitiam, blasphemiam, turpem sermonem de ore vestro."
                },
                "9": {
                    "verse_nr": "9",
                    "verse": "Nolite mentiri invicem, expoliantes vos veterem hominem cum actibus suis,"
                },
                "10": {
                    "verse_nr": "10",
                    "verse": "et induentes novum eum, qui renovatur in agnitionem secundum imaginem ejus qui creavit illum:"
                },
                "11": {
                    "verse_nr": "11",
                    "verse": "ubi non est gentilis et Judaeus, circumcisio et praeputium, Barbarus et Scytha, servus et liber: sed omnia, et in omnibus Christus."
                },
                "12": {
                    "verse_nr": "12",
                    "verse": "Induite vos ergo, sicut electi Dei, sancti, et dilecti, viscera misericordiae, benignitatem, humilitatem, modestiam, patientiam:"
                },
                "13": {
                    "verse_nr": "13",
                    "verse": "supportantes invicem, et donantes vobismetipsis si quis adversus aliquem habet querelam: sicut et Dominus donavit vobis, ita et vos."
                },
                "14": {
                    "verse_nr": "14",
                    "verse": "Super omnia autem haec, caritatem habete, quod est vinculum perfectionis:"
                },
                "15": {
                    "verse_nr": "15",
                    "verse": "et pax Christi exsultet in cordibus vestris, in qua et vocati estis in uno corpore: et grati estote."
                },
                "16": {
                    "verse_nr": "16",
                    "verse": "Verbum Christi habitet in vobis abundanter, in omni sapientia, docentes, et commonentes vosmetipsos, psalmis, hymnis, et canticis spiritualibus, in gratia cantantes in cordibus vestris Deo."
                },
                "17": {
                    "verse_nr": "17",
                    "verse": "Omne, quodcumque facitis in verbo aut in opere, omnia in nomine Domini Jesu Christi, gratias agentes Deo et Patri per ipsum."
                },
                "18": {
                    "verse_nr": "18",
                    "verse": "Mulieres, subditae estote viris, sicut oportet, in Domino."
                },
                "19": {
                    "verse_nr": "19",
                    "verse": "Viri, diligite uxores vestras, et nolite amari esse ad illas."
                },
                "20": {
                    "verse_nr": "20",
                    "verse": "Filii, obedite parentibus per omnia: hoc enim placitum est in Domino."
                },
                "21": {
                    "verse_nr": "21",
                    "verse": "Patres, nolite ad indignationem provocare filios vestros, ut non pusillo animo fiant."
                },
                "22": {
                    "verse_nr": "22",
                    "verse": "Servi, obedite per omnia dominis carnalibus, non ad oculum servientes, quasi hominibus placentes, sed in simplicitate cordis, timentes Deum."
                },
                "23": {
                    "verse_nr": "23",
                    "verse": "Quodcumque facitis, ex animo operamini sicut Domino, et non hominibus:"
                },
                "24": {
                    "verse_nr": "24",
                    "verse": "scientes quod a Domino accipietis retributionem haereditatis. Domino Christo servite."
                },
                "25": {
                    "verse_nr": "25",
                    "verse": "Qui enim injuriam facit, recipiet id quod inique gessit: et non est personarum acceptio apud Deum."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Domini, quod justum est et aequum, servis praestate: scientes quod et vos Dominum habetis in caelo."
                },
                "2": {
                    "verse_nr": "2",
                    "verse": "Orationi instate, vigilantes in ea in gratiarum actione:"
                },
                "3": {
                    "verse_nr": "3",
                    "verse": "orantes simul et pro nobis, ut Deus aperiat nobis ostium sermonis ad loquendum mysterium Christi (propter quod etiam vinctus sum),"
                },
                "4": {
                    "verse_nr": "4",
                    "verse": "ut manifestem illud ita ut oportet me loqui."
                },
                "5": {
                    "verse_nr": "5",
                    "verse": "In sapientia ambulate ad eos, qui foris sunt: tempus redimentes."
                },
                "6": {
                    "verse_nr": "6",
                    "verse": "Sermo vester semper in gratia sale sit conditus, ut sciatis quomodo oporteat vos unicuique respondere."
                },
                "7": {
                    "verse_nr": "7",
                    "verse": "Quae circa me sunt, omnia vobis nota faciet Tychicus, carissimus frater, et fidelis minister, et conservus in Domino:"
                },
                "8": {
                    "verse_nr": "8",
                    "verse": "quem misi ad vos ad hoc ipsum, ut cognoscat quae circa vos sunt, et consoletur corda vestra,"
                },
                "9": {
                    "verse_nr": "9",
                    "verse": "cum Onesimo carissimo, et fideli fratre, qui ex vobis est. Omnia, quae hic aguntur, nota facient vobis."
                },
                "10": {
                    "verse_nr": "10",
                    "verse": "Salutat vos Aristarchus concaptivus meus, et Marcus consobrinus Barnabae, de quo accepistis mandata: si venerit ad vos, excipite illum:"
                },
                "11": {
                    "verse_nr": "11",
                    "verse": "et Jesus, qui dicitur Justus: qui sunt ex circumcisione: hi soli sunt adjutores mei in regno Dei, qui mihi fuerunt solatio."
                },
                "12": {
                    "verse_nr": "12",
                    "verse": "Salutat vos Epaphras, qui ex vobis est, servus Christi Jesu, semper sollicitus pro vobis in orationibus, ut stetis perfecti, et pleni in omni voluntate Dei."
                },
                "13": {
                    "verse_nr": "13",
                    "verse": "Testimonium enim illi perhibeo quod habet multum laborem pro vobis, et pro iis qui sunt Laodiciae, et qui Hierapoli."
                },
                "14": {
                    "verse_nr": "14",
                    "verse": "Salutat vos Lucas, medicus carissimus, et Demas."
                },
                "15": {
                    "verse_nr": "15",
                    "verse": "Salutate fratres, qui sunt Laodiciae, et Nympham, et quae in domo ejus est, ecclesiam."
                },
                "16": {
                    "verse_nr": "16",
                    "verse": "Et cum lecta fuerit apud vos epistola haec, facite ut et in Laodicensium ecclesia legatur: et eam, quae Laodicensium est, vos legatis."
                },
                "17": {
                    "verse_nr": "17",
                    "verse": "Et dicite Archippo: Vide ministerium, quod accepisti in Domino, ut illud impleas."
                },
                "18": {
                    "verse_nr": "18",
                    "verse": "Salutatio, mea manu Pauli. Memores estote vinculorum meorum. Gratia vobiscum. Amen."
                }
            }
        }
    }
}