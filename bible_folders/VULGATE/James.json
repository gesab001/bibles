{
    "version": "VULGATE",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jacobus, Dei et Domini nostri Jesu Christi servus, duodecim tribubus, quae sunt in dispersione, salutem."
                },
                "2": {
                    "verse_nr": "2",
                    "verse": "Omne gaudium existimate fratres mei, cum in tentationes varias incideritis:"
                },
                "3": {
                    "verse_nr": "3",
                    "verse": "scientes quod probatio fidei vestrae patientiam operatur."
                },
                "4": {
                    "verse_nr": "4",
                    "verse": "Patientia autem opus perfectum habet: ut sitis perfecti et integri in nullo deficientes."
                },
                "5": {
                    "verse_nr": "5",
                    "verse": "Si quis autem vestrum indiget sapientia, postulet a Deo, qui dat omnibus affluenter, et non improperat: et dabitur ei."
                },
                "6": {
                    "verse_nr": "6",
                    "verse": "Postulet autem in fide nihil haesitans: qui enim haesitat, similis est fluctui maris, qui a vento movetur et circumfertur:"
                },
                "7": {
                    "verse_nr": "7",
                    "verse": "non ergo aestimet homo ille quod accipiat aliquid a Domino."
                },
                "8": {
                    "verse_nr": "8",
                    "verse": "Vir duplex animo inconstans est in omnibus viis suis."
                },
                "9": {
                    "verse_nr": "9",
                    "verse": "Glorietur autem frater humilis in exaltatione sua:"
                },
                "10": {
                    "verse_nr": "10",
                    "verse": "dives autem in humilitate sua, quoniam sicut flos foeni transibit;"
                },
                "11": {
                    "verse_nr": "11",
                    "verse": "exortus est enim sol cum ardore, et arefecit foenum, et flos ejus decidit, et decor vultus ejus deperiit: ita et dives in itineribus suis marcescet."
                },
                "12": {
                    "verse_nr": "12",
                    "verse": "Beatus vir qui suffert tentationem: quoniam cum probatus fuerit, accipiet coronam vitae, quam repromisit Deus diligentibus se."
                },
                "13": {
                    "verse_nr": "13",
                    "verse": "Nemo cum tentatur, dicat quoniam a Deo tentatur: Deus enim intentator malorum est: ipse autem neminem tentat."
                },
                "14": {
                    "verse_nr": "14",
                    "verse": "Unusquisque vero tentatur a concupiscentia sua abstractus, et illectus."
                },
                "15": {
                    "verse_nr": "15",
                    "verse": "Deinde concupiscentia cum conceperit, parit peccatum: peccatum vero cum consummatum fuerit, generat mortem."
                },
                "16": {
                    "verse_nr": "16",
                    "verse": "Nolite itaque errare, fratres mei dilectissimi."
                },
                "17": {
                    "verse_nr": "17",
                    "verse": "Omne datum optimum, et omne donum perfectum desursum est, descendens a Patre luminum, apud quem non est transmutatio, nec vicissitudinis obumbratio."
                },
                "18": {
                    "verse_nr": "18",
                    "verse": "Voluntarie enim genuit nos verbo veritatis, ut simus initium aliquod creaturae ejus."
                },
                "19": {
                    "verse_nr": "19",
                    "verse": "Scitis, fratres mei dilectissimi. Sit autem omnis homo velox ad audiendum: tardus autem ad loquendum, et tardus ad iram."
                },
                "20": {
                    "verse_nr": "20",
                    "verse": "Ira enim viri justitiam Dei non operatur."
                },
                "21": {
                    "verse_nr": "21",
                    "verse": "Propter quod abjicientes omnem immunditiam, et abundantiam malitiae, in mansuetudine suscipite insitum verbum, quod potest salvare animas vestras."
                },
                "22": {
                    "verse_nr": "22",
                    "verse": "Estote autem factores verbi, et non auditores tantum: fallentes vosmetipsos."
                },
                "23": {
                    "verse_nr": "23",
                    "verse": "Quia si quis auditor est verbi, et non factor, hic comparabitur viro consideranti vultum nativitatis suae in speculo:"
                },
                "24": {
                    "verse_nr": "24",
                    "verse": "consideravit enim se, et abiit, et statim oblitus est qualis fuerit."
                },
                "25": {
                    "verse_nr": "25",
                    "verse": "Qui autem perspexerit in legem perfectam libertatis, et permanserit in ea, non auditor obliviosus factus, sed factor operis: hic beatus in facto suo erit."
                },
                "26": {
                    "verse_nr": "26",
                    "verse": "Si quis autem putat se religiosum esse, non refrenans linguam suam, sed seducens cor suum, hujus vana est religio."
                },
                "27": {
                    "verse_nr": "27",
                    "verse": "Religio munda et immaculata apud Deum et Patrem, haec est: visitare pupillos et viduas in tribulatione eorum, et immaculatum se custodire ab hoc saeculo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Fratres mei, nolite in personarum acceptione habere fidem Domini nostri Jesu Christi gloriae."
                },
                "2": {
                    "verse_nr": "2",
                    "verse": "Etenim si introierit in conventum vestrum vir aureum annulum habens in veste candida, introierit autem et pauper in sordido habitu,"
                },
                "3": {
                    "verse_nr": "3",
                    "verse": "et intendatis in eum qui indutus est veste praeclara, et dixeritis ei: Tu sede hic bene: pauperi autem dicatis: Tu sta illic; aut sede sub scabello pedum meorum:"
                },
                "4": {
                    "verse_nr": "4",
                    "verse": "nonne judicatis apud vosmetipsos, et facti estis judices cogitationum iniquarum?"
                },
                "5": {
                    "verse_nr": "5",
                    "verse": "Audite, fratres mei dilectissimi: nonne Deus elegit pauperes in hoc mundo, divites in fide, et haeredes regni, quod repromisit Deus diligentibus se?"
                },
                "6": {
                    "verse_nr": "6",
                    "verse": "vos autem exhonorastis pauperem. Nonne divites per potentiam opprimunt vos, et ipsi trahunt vos ad judicia?"
                },
                "7": {
                    "verse_nr": "7",
                    "verse": "nonne ipsi blasphemant bonum nomen, quod invocatum est super vos?"
                },
                "8": {
                    "verse_nr": "8",
                    "verse": "Si tamen legem perficitis regalem secundum Scripturas: Diliges proximum tuum sicut teipsum: bene facitis:"
                },
                "9": {
                    "verse_nr": "9",
                    "verse": "si autem personas accipitis, peccatum operamini, redarguti a lege quasi transgressores."
                },
                "10": {
                    "verse_nr": "10",
                    "verse": "Quicumque autem totam legem servaverit, offendat autem in uno, factus est omnium reus."
                },
                "11": {
                    "verse_nr": "11",
                    "verse": "Qui enim dixit: Non moechaberis, dixit et: Non occides. Quod si non moechaberis, occides autem, factus es transgressor legis."
                },
                "12": {
                    "verse_nr": "12",
                    "verse": "Sic loquimini, et sic facite sicut per legem libertatis incipientes judicari."
                },
                "13": {
                    "verse_nr": "13",
                    "verse": "Judicium enim sine misericordia illi qui non fecit misericordiam: superexaltat autem misericordia judicium."
                },
                "14": {
                    "verse_nr": "14",
                    "verse": "Quid proderit, fratres mei, si fidem quis dicat se habere, opera autem non habeat? numquid poterit fides salvare eum?"
                },
                "15": {
                    "verse_nr": "15",
                    "verse": "Si autem frater et soror nudi sint, et indigeant victu quotidiano,"
                },
                "16": {
                    "verse_nr": "16",
                    "verse": "dicat autem aliquis ex vobis illis: Ite in pace, calefacimini et saturamini: non dederitis autem eis quae necessaria sunt corpori, quid proderit?"
                },
                "17": {
                    "verse_nr": "17",
                    "verse": "Sic et fides, si non habeat opera, mortua est in semetipsa."
                },
                "18": {
                    "verse_nr": "18",
                    "verse": "Sed dicet quis: Tu fidem habes, et ego opera habeo: ostende mihi fidem tuam sine operibus: et ego ostendam tibi ex operibus fidem meam."
                },
                "19": {
                    "verse_nr": "19",
                    "verse": "Tu credis quoniam unus est Deus: bene facis: et daemones credunt, et contremiscunt."
                },
                "20": {
                    "verse_nr": "20",
                    "verse": "Vis autem scire, o homo inanis, quoniam fides sine operibus mortua est?"
                },
                "21": {
                    "verse_nr": "21",
                    "verse": "Abraham pater noster nonne ex operibus justificatus est, offerens Isaac filium suum super altare?"
                },
                "22": {
                    "verse_nr": "22",
                    "verse": "Vides quoniam fides cooperabatur operibus illius: et ex operibus fides consummata est?"
                },
                "23": {
                    "verse_nr": "23",
                    "verse": "Et suppleta est Scriptura, dicens: Credidit Abraham Deo, et reputatum est illi ad justitiam, et amicus Dei appellatus est."
                },
                "24": {
                    "verse_nr": "24",
                    "verse": "Videtis quoniam ex operibus justificatur homo, et non ex fide tantum?"
                },
                "25": {
                    "verse_nr": "25",
                    "verse": "Similiter et Rahab meretrix, nonne ex operibus justificata est, suscipiens nuntios, et alia via ejiciens?"
                },
                "26": {
                    "verse_nr": "26",
                    "verse": "Sicut enim corpus sine spiritu mortuum est, ita et fides sine operibus mortua est."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nolite plures magistri fieri fratres mei, scientes quoniam majus judicium sumitis."
                },
                "2": {
                    "verse_nr": "2",
                    "verse": "In multis enim offendimus omnes. Si quis in verbo non offendit, hic perfectus est vir: potest etiam freno circumducere totum corpus."
                },
                "3": {
                    "verse_nr": "3",
                    "verse": "Si autem equis frena in ora mittimus ad consentiendum nobis, et omne corpus illorum circumferimus."
                },
                "4": {
                    "verse_nr": "4",
                    "verse": "Ecce et naves, cum magnae sint, et a ventis validis minentur, circumferuntur a modico gubernaculo ubi impetus dirigentis voluerit."
                },
                "5": {
                    "verse_nr": "5",
                    "verse": "Ita et lingua modicum quidem membrum est, et magna exaltat. Ecce quantus ignis quam magnam silvam incendit!"
                },
                "6": {
                    "verse_nr": "6",
                    "verse": "Et lingua ignis est, universitas iniquitatis. Lingua constituitur in membris nostris, quae maculat totum corpus, et inflammat rotam nativitatis nostrae inflammata a gehenna."
                },
                "7": {
                    "verse_nr": "7",
                    "verse": "Omnis enim natura bestiarum, et volucrum, et serpentium, et ceterorum domantur, et domita sunt a natura humana:"
                },
                "8": {
                    "verse_nr": "8",
                    "verse": "linguam autem nullus hominum domare potest: inquietum malum, plena veneno mortifero."
                },
                "9": {
                    "verse_nr": "9",
                    "verse": "In ipsa benedicimus Deum et Patrem: et in ipsa maledicimus homines, qui ad similitudinem Dei facti sunt."
                },
                "10": {
                    "verse_nr": "10",
                    "verse": "Ex ipso ore procedit benedictio et maledictio. Non oportet, fratres mei, haec ita fieri."
                },
                "11": {
                    "verse_nr": "11",
                    "verse": "Numquid fons de eodem foramine emanat dulcem et amaram aquam?"
                },
                "12": {
                    "verse_nr": "12",
                    "verse": "Numquid potest, fratres mei, ficus uvas facere, aut vitis ficus? Sic neque salsa dulcem potest facere aquam."
                },
                "13": {
                    "verse_nr": "13",
                    "verse": "Quis sapiens et disciplinatus inter vos? Ostendat ex bona conversatione operationem suam in mansuetudine sapientiae."
                },
                "14": {
                    "verse_nr": "14",
                    "verse": "Quod si zelum amarum habetis, et contentiones sint in cordibus vestris: nolite gloriari, et mendaces esse adversus veritatem:"
                },
                "15": {
                    "verse_nr": "15",
                    "verse": "non est enim ista sapientia desursum descendens: sed terrena, animalis, diabolica."
                },
                "16": {
                    "verse_nr": "16",
                    "verse": "Ubi enim zelus et contentio, ibi inconstantia et omne opus pravum."
                },
                "17": {
                    "verse_nr": "17",
                    "verse": "Quae autem desursum est sapientia, primum quidem pudica est, deinde pacifica, modesta, suadibilis, bonis consentiens, plena misericordia et fructibus bonis, non judicans, sine simulatione."
                },
                "18": {
                    "verse_nr": "18",
                    "verse": "Fructus autem justitiae, in pace seminatur, facientibus pacem."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Unde bella et lites in vobis? nonne hinc: ex concupiscentiis vestris, quae militant in membris vestris?"
                },
                "2": {
                    "verse_nr": "2",
                    "verse": "concupiscitis, et non habetis: occiditis, et zelatis: et non potestis adipisci: litigatis, et belligeratis, et non habetis, propter quod non postulatis."
                },
                "3": {
                    "verse_nr": "3",
                    "verse": "Petitis, et non accipitis: eo quod male petatis: ut in concupiscentiis vestris insumatis."
                },
                "4": {
                    "verse_nr": "4",
                    "verse": "Adulteri, nescitis quia amicitia hujus mundi inimica est Dei? quicumque ergo voluerit amicus esse saeculi hujus, inimicus Dei constituitur."
                },
                "5": {
                    "verse_nr": "5",
                    "verse": "An putatis quia inaniter Scriptura dicat: Ad invidiam concupiscit spiritus qui habitat in vobis?"
                },
                "6": {
                    "verse_nr": "6",
                    "verse": "majorem autem dat gratiam. Propter quod dicit: Deus superbis resistit, humilibus autem dat gratiam."
                },
                "7": {
                    "verse_nr": "7",
                    "verse": "Subditi ergo estote Deo, resistite autem diabolo, et fugiet a vobis."
                },
                "8": {
                    "verse_nr": "8",
                    "verse": "Appropinquate Deo, et appropinquabit vobis. Emundate manus, peccatores: et purificate corda, duplices animo."
                },
                "9": {
                    "verse_nr": "9",
                    "verse": "Miseri estote, et lugete, et plorate: risus vester in luctum convertatur, et gaudium in moerorem."
                },
                "10": {
                    "verse_nr": "10",
                    "verse": "Humiliamini in conspectu Domini, et exaltabit vos."
                },
                "11": {
                    "verse_nr": "11",
                    "verse": "Nolite detrahere alterutrum fratres. Qui detrahit fratri, aut qui judicat fratrem suum, detrahit legi, et judicat legem. Si autem judicas legem, non es factor legis, sed judex."
                },
                "12": {
                    "verse_nr": "12",
                    "verse": "Unus est legislator et judex, qui potest perdere et liberare."
                },
                "13": {
                    "verse_nr": "13",
                    "verse": "Tu autem quis es, qui judicas proximum? Ecce nunc qui dicitis: Hodie, aut crastino ibimus in illam civitatem, et faciemus ibi quidem annum, et mercabimur, et lucrum faciemus:"
                },
                "14": {
                    "verse_nr": "14",
                    "verse": "qui ignoratis quid erit in crastino."
                },
                "15": {
                    "verse_nr": "15",
                    "verse": "Quae est enim vita vestra? vapor est ad modicum parens, et deinceps exterminabitur; pro eo ut dicatis: Si Dominus voluerit. Et: Si vixerimus, faciemus hoc, aut illud."
                },
                "16": {
                    "verse_nr": "16",
                    "verse": "Nunc autem exsultatis in superbiis vestris. Omnis exsultatio talis, maligna est."
                },
                "17": {
                    "verse_nr": "17",
                    "verse": "Scienti igitur bonum facere, et non facienti, peccatum est illi."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Agite nunc divites, plorate ululantes in miseriis vestris, quae advenient vobis."
                },
                "2": {
                    "verse_nr": "2",
                    "verse": "Divitiae vestrae putrefactae sunt, et vestimenta vestra a tineis comesta sunt."
                },
                "3": {
                    "verse_nr": "3",
                    "verse": "Aurum et argentum vestrum aeruginavit: et aerugo eorum in testimonium vobis erit, et manducabit carnes vestras sicut ignis. Thesaurizastis vobis iram in novissimis diebus."
                },
                "4": {
                    "verse_nr": "4",
                    "verse": "Ecce merces operariorum, qui messuerunt regiones vestras, quae fraudata est a vobis, clamat: et clamor eorum in aures Domini sabbaoth introivit."
                },
                "5": {
                    "verse_nr": "5",
                    "verse": "Epulati estis super terram, et in luxuriis enutristis corda vestra in die occisionis."
                },
                "6": {
                    "verse_nr": "6",
                    "verse": "Addixistis, et occidistis justum, et non restitit vobis."
                },
                "7": {
                    "verse_nr": "7",
                    "verse": "Patientes igitur estote, fratres, usque ad adventum Domini. Ecce agricola exspectat pretiosum fructum terrae, patienter ferens donec accipiat temporaneum et serotinum."
                },
                "8": {
                    "verse_nr": "8",
                    "verse": "Patientes igitur estote et vos, et confirmate corda vestra: quoniam adventus Domini appropinquavit."
                },
                "9": {
                    "verse_nr": "9",
                    "verse": "Nolite ingemiscere, fratres, in alterutrum, ut non judicemini. Ecce judex ante januam assistit."
                },
                "10": {
                    "verse_nr": "10",
                    "verse": "Exemplum accipite, fratres, exitus mali, laboris, et patientiae, prophetas qui locuti sunt in nomine Domini."
                },
                "11": {
                    "verse_nr": "11",
                    "verse": "Ecce beatificamus eos qui sustinuerunt. Sufferentiam Job audistis, et finem Domini vidistis, quoniam misericors Dominus est, et miserator."
                },
                "12": {
                    "verse_nr": "12",
                    "verse": "Ante omnia autem, fratres mei, nolite jurare, neque per caelum, neque per terram, neque aliud quodcumque juramentum. Sit autem sermo vester: Est, est: Non, non: ut non sub judicio decidatis."
                },
                "13": {
                    "verse_nr": "13",
                    "verse": "Tristatur aliquis vestrum? oret. AEquo animo est? psallat."
                },
                "14": {
                    "verse_nr": "14",
                    "verse": "Infirmatur quis in vobis? inducat presbyteros ecclesiae, et orent super eum, ungentes eum oleo in nomine Domini:"
                },
                "15": {
                    "verse_nr": "15",
                    "verse": "et oratio fidei salvabit infirmum, et alleviabit eum Dominus: et si in peccatis sit, remittentur ei."
                },
                "16": {
                    "verse_nr": "16",
                    "verse": "Confitemini ergo alterutrum peccata vestra, et orate pro invicem ut salvemini: multum enim valet deprecatio justi assidua."
                },
                "17": {
                    "verse_nr": "17",
                    "verse": "Elias homo erat similis nobis passibilis: et oratione oravit ut non plueret super terram, et non pluit annos tres, et menses sex."
                },
                "18": {
                    "verse_nr": "18",
                    "verse": "Et rursum oravit: et caelum dedit pluviam, et terra dedit fructum suum."
                },
                "19": {
                    "verse_nr": "19",
                    "verse": "Fratres mei, si quis ex vobis erraverit a veritate, et converterit quis eum:"
                },
                "20": {
                    "verse_nr": "20",
                    "verse": "scire debet quoniam qui converti fecerit peccatorem ab errore viae suae, salvabit animam ejus a morte, et operiet multitudinem peccatorum."
                }
            }
        }
    }
}