{
    "version": "VULGATE",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Senior Electae dominae, et natis ejus, quos ego diligo in veritate, et non ego solus, sed et omnes qui cognoverunt veritatem,"
                },
                "2": {
                    "verse_nr": "2",
                    "verse": "propter veritatem, quae permanet in nobis, et nobiscum erit in aeternum."
                },
                "3": {
                    "verse_nr": "3",
                    "verse": "Sit vobiscum gratia, misericordia, pax a Deo Patre, et a Christo Jesu Filio Patris in veritate, et caritate."
                },
                "4": {
                    "verse_nr": "4",
                    "verse": "Gavisus sum valde, quoniam inveni de filiis tuis ambulantes in veritate, sicut mandatum accepimus a Patre."
                },
                "5": {
                    "verse_nr": "5",
                    "verse": "Et nunc rogo te domina, non tamquam mandatum novum scribens tibi, sed quod habuimus ab initio, ut diligamus alterutrum."
                },
                "6": {
                    "verse_nr": "6",
                    "verse": "Et haec est caritas, ut ambulemus secundum mandata ejus. Hoc est enim mandatum, ut quemadmodum audistis ab initio, in eo ambuletis."
                },
                "7": {
                    "verse_nr": "7",
                    "verse": "Quoniam multi seductores exierunt in mundum, qui non confitentur Jesum Christum venisse in carnem: hic est seductor, et antichristus."
                },
                "8": {
                    "verse_nr": "8",
                    "verse": "Videte vosmetipsos, ne perdatis quae operati estis: sed ut mercedem plenam accipiatis."
                },
                "9": {
                    "verse_nr": "9",
                    "verse": "Omnis qui recedit, et non permanet in doctrina Christi, Deum non habet: qui permanet in doctrina, hic et Patrem et Filium habet."
                },
                "10": {
                    "verse_nr": "10",
                    "verse": "Si quis venit ad vos, et hanc doctrinam non affert, nolite recipere eum in domum, nec Ave ei dixeritis."
                },
                "11": {
                    "verse_nr": "11",
                    "verse": "Qui enim dicit illi Ave, communicat operibus ejus malignis."
                },
                "12": {
                    "verse_nr": "12",
                    "verse": "Plura habens vobis scribere, nolui per cartam et atramentum: spero enim me futurum apud vos, et os ad os loqui: ut gaudium vestrum plenum sit."
                },
                "13": {
                    "verse_nr": "13",
                    "verse": "Salutant te filii sororis tuae Electae."
                }
            }
        }
    }
}