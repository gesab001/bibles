{
    "version": "VULGATE",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Verbum Domini, quod factum est ad Joel, filium Phatuel."
                },
                "2": {
                    "verse_nr": "2",
                    "verse": "Audite hoc, senes, et auribus percipite, omnes habitatores terrae: si factum est istud in diebus vestris, aut in diebus patrum vestrorum?"
                },
                "3": {
                    "verse_nr": "3",
                    "verse": "Super hoc filiis vestris narrate, et filii vestri filiis suis, et filii eorum generationi alterae."
                },
                "4": {
                    "verse_nr": "4",
                    "verse": "Residuum erucae comedit locusta, et residuum locustae comedit bruchus, et residuum bruchi comedit rubigo."
                },
                "5": {
                    "verse_nr": "5",
                    "verse": "Expergiscimini, ebrii, et flete et ululate, omnes qui bibitis vinum in dulcedine, quoniam periit ab ore vestro."
                },
                "6": {
                    "verse_nr": "6",
                    "verse": "Gens enim ascendit super terram meam, fortis et innumerabilis: dentes ejus ut dentes leonis, et molares ejus ut catuli leonis."
                },
                "7": {
                    "verse_nr": "7",
                    "verse": "Posuit vineam meam in desertum, et ficum meam decorticavit; nudans spoliavit eam, et projecit: albi facti sunt rami ejus."
                },
                "8": {
                    "verse_nr": "8",
                    "verse": "Plange quasi virgo accincta sacco super virum pubertatis suae."
                },
                "9": {
                    "verse_nr": "9",
                    "verse": "Periit sacrificium et libatio de domo Domini; luxerunt sacerdotes, ministri Domini."
                },
                "10": {
                    "verse_nr": "10",
                    "verse": "Depopulata est regio, luxit humus, quoniam devastatum est triticum, confusum est vinum, elanguit oleum."
                },
                "11": {
                    "verse_nr": "11",
                    "verse": "Confusi sunt agricolae, ululaverunt vinitores super frumento et hordeo, quia periit messis agri."
                },
                "12": {
                    "verse_nr": "12",
                    "verse": "Vinea confusa est, et ficus elanguit; malogranatum, et palma, et malum, et omnia ligna agri aruerunt, quia confusum est gaudium a filiis hominum."
                },
                "13": {
                    "verse_nr": "13",
                    "verse": "Accingite vos, et plangite, sacerdotes: ululate, ministri altaris; ingredimini, cubate in sacco, ministri Dei mei, quoniam interiit de domo Dei vestri sacrificium et libatio."
                },
                "14": {
                    "verse_nr": "14",
                    "verse": "Sanctificate jejunium, vocate coetum, congregate senes, omnes habitatores terrae in domum Dei vestri, et clamate ad Dominum:"
                },
                "15": {
                    "verse_nr": "15",
                    "verse": "A, a, a, diei! quia prope est dies Domini, et quasi vastitas a potente veniet."
                },
                "16": {
                    "verse_nr": "16",
                    "verse": "Numquid non coram oculis vestris alimenta perierunt de domo Dei nostri, laetitia et exsultatio?"
                },
                "17": {
                    "verse_nr": "17",
                    "verse": "Computruerunt jumenta in stercore suo, demolita sunt horrea, dissipatae sunt apothecae, quoniam confusum est triticum."
                },
                "18": {
                    "verse_nr": "18",
                    "verse": "Quid ingemuit animal, mugierunt greges armenti? quia non est pascua eis; sed et greges pecorum disperierunt."
                },
                "19": {
                    "verse_nr": "19",
                    "verse": "Ad te, Domine, clamabo, quia ignis comedit speciosa deserti, et flamma succendit omnia ligna regionis."
                },
                "20": {
                    "verse_nr": "20",
                    "verse": "Sed et bestiae agri, quasi area sitiens imbrem, suspexerunt ad te, quoniam exsiccati sunt fontes aquarum, et ignis devoravit speciosa deserti."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Canite tuba in Sion, ululate in monte sancto meo, conturbentur omnes habitatores terrae: quia venit dies Domini, quia prope est."
                },
                "2": {
                    "verse_nr": "2",
                    "verse": "Dies tenebrarum et caliginis, dies nubis et turbinis; quasi mane expansum super montes populus multus et fortis: similis ei non fuit a principio, et post eum non erit usque in annos generationis et generationis."
                },
                "3": {
                    "verse_nr": "3",
                    "verse": "Ante faciem ejus ignis vorans, et post eum exurens flamma. Quasi hortus voluptatis terra coram eo, et post eum solitudo deserti, neque est qui effugiat eum."
                },
                "4": {
                    "verse_nr": "4",
                    "verse": "Quasi aspectus equorum, aspectus eorum; et quasi equites, sic current."
                },
                "5": {
                    "verse_nr": "5",
                    "verse": "Sicut sonitus quadrigarum super capita montium exilient, sicut sonitus flammae ignis devorantis stipulam, velut populus fortis praeparatus ad praelium."
                },
                "6": {
                    "verse_nr": "6",
                    "verse": "A facie ejus cruciabuntur populi; omnes vultus redigentur in ollam."
                },
                "7": {
                    "verse_nr": "7",
                    "verse": "Sicut fortes current; quasi viri bellatores ascendent murum: viri in viis suis gradientur, et non declinabunt a semitis suis."
                },
                "8": {
                    "verse_nr": "8",
                    "verse": "Unusquisque fratrem suum non coarctabit, singuli in calle suo ambulabunt; sed et per fenestras cadent, et non demolientur."
                },
                "9": {
                    "verse_nr": "9",
                    "verse": "Urbem ingredientur, in muro current, domos conscendent, per fenestras intrabunt quasi fur."
                },
                "10": {
                    "verse_nr": "10",
                    "verse": "A facie ejus contremuit terra, moti sunt caeli, sol et luna obtenebrati sunt, et stellae retraxerunt splendorem suum."
                },
                "11": {
                    "verse_nr": "11",
                    "verse": "Et Dominus dedit vocem suam ante faciem exercitus sui, quia multa sunt nimis castra ejus, quia fortia et facientia verbum ejus: magnus enim dies Domini, et terribilis valde, et quis sustinebit eum?"
                },
                "12": {
                    "verse_nr": "12",
                    "verse": "Nunc ergo, dicit Dominus, convertimini ad me in toto corde vestro, in jejunio, et in fletu, et in planctu."
                },
                "13": {
                    "verse_nr": "13",
                    "verse": "Et scindite corda vestra, et non vestimenta vestra; et convertimini ad Dominum Deum vestrum, quia benignus et misericors est, patiens et multae misericordiae, et praestabilis super malitia."
                },
                "14": {
                    "verse_nr": "14",
                    "verse": "Quis scit si convertatur, et ignoscat, et relinquat post se benedictionem, sacrificium et libamen Domino Deo vestro?"
                },
                "15": {
                    "verse_nr": "15",
                    "verse": "Canite tuba in Sion, sanctificate jejunium, vocate coetum:"
                },
                "16": {
                    "verse_nr": "16",
                    "verse": "congregate populum, sanctificate ecclesiam, coadunate senes, congregate parvulos, et sugentes ubera; egrediatur sponsus de cubili suo, et sponsa de thalamo suo."
                },
                "17": {
                    "verse_nr": "17",
                    "verse": "Inter vestibulum et altare plorabunt sacerdotes, ministri Domini, et dicent: Parce, Domine, parce populo tuo; et ne des haereditatem tuam in opprobrium, ut dominentur eis nationes. Quare dicunt in populis: Ubi est Deus eorum?"
                },
                "18": {
                    "verse_nr": "18",
                    "verse": "Zelatus est Dominus terram suam, et pepercit populo suo."
                },
                "19": {
                    "verse_nr": "19",
                    "verse": "Et respondit Dominus, et dixit populo suo: Ecce ego mittam vobis frumentum, et vinum, et oleum, et replebimini eis; et non dabo vos ultra opprobrium in gentibus."
                },
                "20": {
                    "verse_nr": "20",
                    "verse": "Et eum qui ab aquilone est procul faciam a vobis, et expellam eum in terram inviam et desertam: faciem ejus contra mare orientale, et extremum ejus ad mare novissimum: et ascendet foetor ejus, et ascendet putredo ejus, quia superbe egit."
                },
                "21": {
                    "verse_nr": "21",
                    "verse": "Noli timere, terra: exsulta, et laetare, quoniam magnificavit Dominus ut faceret."
                },
                "22": {
                    "verse_nr": "22",
                    "verse": "Nolite timere, animalia regionis, quia germinaverunt speciosa deserti; quia lignum attulit fructum suum, ficus et vinea dederunt virtutem suam."
                },
                "23": {
                    "verse_nr": "23",
                    "verse": "Et, filii Sion, exsultate, et laetamini in Domino Deo vestro, quia dedit vobis doctorem justitiae, et descendere faciet ad vos imbrem matutinum et serotinum, sicut in principio."
                },
                "24": {
                    "verse_nr": "24",
                    "verse": "Et implebuntur areae frumento, et redundabunt torcularia vino et oleo."
                },
                "25": {
                    "verse_nr": "25",
                    "verse": "Et reddam vobis annos, quos comedit locusta, bruchus, et rubigo, et eruca: fortitudo mea magna quam misi in vos."
                },
                "26": {
                    "verse_nr": "26",
                    "verse": "Et comedetis vescentes, et saturabimini; et laudabitis nomen Domini Dei vestri, qui fecit mirabilia vobiscum; et non confundetur populus meus in sempiternum."
                },
                "27": {
                    "verse_nr": "27",
                    "verse": "Et scietis quia in medio Israel ego sum, et ego Dominus Deus vester, et non est amplius; et non confundetur populus meus in aeternum."
                },
                "28": {
                    "verse_nr": "28",
                    "verse": "Et erit post haec: effundam spiritum meum super omnem carnem, et prophetabunt filii vestri et filiae vestrae: senes vestri somnia somniabunt, et juvenes vestri visiones videbunt."
                },
                "29": {
                    "verse_nr": "29",
                    "verse": "Sed et super servos meos et ancillas in diebus illis effundam spiritum meum."
                },
                "30": {
                    "verse_nr": "30",
                    "verse": "Et dabo prodigia in caelo et in terra, sanguinem, et ignem, et vaporem fumi."
                },
                "31": {
                    "verse_nr": "31",
                    "verse": "Sol convertetur in tenebras, et luna in sanguinem, antequam veniat dies Domini magnus et horribilis."
                },
                "32": {
                    "verse_nr": "32",
                    "verse": "Et erit: omnis qui invocaverit nomen Domini, salvus erit: quia in monte Sion et in Jerusalem erit salvatio, sicut dixit Dominus, et in residuis quos Dominus vocaverit."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Quia ecce in diebus illis, et in tempore illo, cum convertero captivitatem Juda et Jerusalem,"
                },
                "2": {
                    "verse_nr": "2",
                    "verse": "congregabo omnes gentes, et deducam eas in vallem Josaphat; et disceptabo cum eis ibi super populo meo, et haereditate mea Israel, quos disperserunt in nationibus, et terram meam diviserunt."
                },
                "3": {
                    "verse_nr": "3",
                    "verse": "Et super populum meum miserunt sortem; et posuerunt puerum in prostibulo, et puellam vendiderunt pro vino ut biberent."
                },
                "4": {
                    "verse_nr": "4",
                    "verse": "Verum quid mihi et vobis, Tyrus et Sidon, et omnis terminus Palaestinorum? numquid ultionem vos reddetis mihi? et si ulciscimini vos contra me, cito velociter reddam vicissitudinem vobis super caput vestrum."
                },
                "5": {
                    "verse_nr": "5",
                    "verse": "Argentum enim meum et aurum tulistis, et desiderabilia mea et pulcherrima intulistis in delubra vestra."
                },
                "6": {
                    "verse_nr": "6",
                    "verse": "Et filios Juda et filios Jerusalem vendidistis filiis Graecorum, ut longe faceretis eos de finibus suis."
                },
                "7": {
                    "verse_nr": "7",
                    "verse": "Ecce ego suscitabo eos de loco in quo vendidistis eos, et convertam retributionem vestram in caput vestrum."
                },
                "8": {
                    "verse_nr": "8",
                    "verse": "Et vendam filios vestros et filias vestras in manibus filiorum Juda, et venundabunt eos Sabaeis, genti longinquae, quia Dominus locutus est."
                },
                "9": {
                    "verse_nr": "9",
                    "verse": "Clamate hoc in gentibus, sanctificate bellum, suscitate robustos: accedant, ascendant omnes viri bellatores."
                },
                "10": {
                    "verse_nr": "10",
                    "verse": "Concidite aratra vestra in gladios, et ligones vestros in lanceas. Infirmus dicat: Quia fortis ego sum."
                },
                "11": {
                    "verse_nr": "11",
                    "verse": "Erumpite, et venite, omnes gentes de circuitu, et congregamini; ibi occumbere faciet Dominus robustos tuos."
                },
                "12": {
                    "verse_nr": "12",
                    "verse": "Consurgant, et ascendant gentes in vallem Josaphat, quia ibi sedebo ut judicem omnes gentes in circuitu."
                },
                "13": {
                    "verse_nr": "13",
                    "verse": "Mittite falces, quoniam maturavit messis; venite, et descendite, quia plenum est torcular, exuberant torcularia: quia multiplicata est malitia eorum."
                },
                "14": {
                    "verse_nr": "14",
                    "verse": "Populi, populi, in valle concisionis, quia juxta est dies Domini in valle concisionis."
                },
                "15": {
                    "verse_nr": "15",
                    "verse": "Sol et luna obtenebrati sunt, et stellae retraxerunt splendorem suum."
                },
                "16": {
                    "verse_nr": "16",
                    "verse": "Et Dominus de Sion rugiet, et de Jerusalem dabit vocem suam, et movebuntur caeli et terra; et Dominus spes populi sui, et fortitudo filiorum Israel."
                },
                "17": {
                    "verse_nr": "17",
                    "verse": "Et scietis quia ego Dominus Deus vester, habitans in Sion monte sancto meo; et erit Jerusalem sancta, et alieni non transibunt per eam amplius."
                },
                "18": {
                    "verse_nr": "18",
                    "verse": "Et erit in die illa: stillabunt montes dulcedinem, et colles fluent lacte, et per omnes rivos Juda ibunt aquae; et fons de domo Domini egredietur, et irrigabit torrentem spinarum."
                },
                "19": {
                    "verse_nr": "19",
                    "verse": "AEgyptus in desolationem erit, et Idumaea in desertum perditionis, pro eo quod inique egerint in filios Juda, et effuderint sanguinem innocentem in terra sua."
                },
                "20": {
                    "verse_nr": "20",
                    "verse": "Et Judaea in aeternum habitabitur, et Jerusalem in generationem et generationem."
                },
                "21": {
                    "verse_nr": "21",
                    "verse": "Et mundabo sanguinem eorum, quem non mundaveram; et Dominus commorabitur in Sion."
                }
            }
        }
    }
}