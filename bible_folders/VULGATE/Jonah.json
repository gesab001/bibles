{
    "version": "VULGATE",
    "book_name": "Jonah",
    "book_nr": "32",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Et factum est verbum Domini ad Jonam, filium Amathi, dicens:"
                },
                "2": {
                    "verse_nr": "2",
                    "verse": "Surge, et vade in Niniven, civitatem grandem, et praedica in ea, quia ascendit malitia ejus coram me."
                },
                "3": {
                    "verse_nr": "3",
                    "verse": "Et surrexit Jonas, ut fugeret in Tharsis a facie Domini, et descendit in Joppen: et invenit navem euntem in Tharsis, et dedit naulum ejus, et descendit in eam ut iret cum eis in Tharsis a facie Domini."
                },
                "4": {
                    "verse_nr": "4",
                    "verse": "Dominus autem misit ventum magnum in mare: et facta est tempestas magna in mari, et navis periclitabatur conteri."
                },
                "5": {
                    "verse_nr": "5",
                    "verse": "Et timuerunt nautae, et clamaverunt viri ad deum suum, et miserunt vasa quae erant in navi, in mare, ut alleviaretur ab eis; et Jonas descendit ad interiora navis, et dormiebat sopore gravi."
                },
                "6": {
                    "verse_nr": "6",
                    "verse": "Et accessit ad eum gubernator, et dixit ei: Quid tu sopore deprimeris? surge, invoca Deum tuum, si forte recogitet Deus de nobis, et non pereamus."
                },
                "7": {
                    "verse_nr": "7",
                    "verse": "Et dixit vir ad collegam suum: Venite et mittamus sortes, et sciamus quare hoc malum sit nobis. Et miserunt sortes, et cecidit sors super Jonam."
                },
                "8": {
                    "verse_nr": "8",
                    "verse": "Et dixerunt ad eum: Indica nobis cujus causa malum istud sit nobis: quod est opus tuum? quae terra tua, et quo vadis? vel ex quo populo es tu?"
                },
                "9": {
                    "verse_nr": "9",
                    "verse": "Et dixit ad eos: Hebraeus ego sum, et Dominum Deum caeli ego timeo, qui fecit mare et aridam."
                },
                "10": {
                    "verse_nr": "10",
                    "verse": "Et timuerunt viri timore magno, et dixerunt ad eum: Quid hoc fecisti? cognoverunt enim viri quod a facie Domini fugeret, quia indicaverat eis."
                },
                "11": {
                    "verse_nr": "11",
                    "verse": "Et dixerunt ad eum: Quid faciemus tibi, et cessabit mare a nobis? quia mare ibat, et intumescebat."
                },
                "12": {
                    "verse_nr": "12",
                    "verse": "Et dixit ad eos: Tollite me, et mittite in mare, et cessabit mare a vobis: scio enim ego quoniam propter me tempestas haec grandis venit super vos."
                },
                "13": {
                    "verse_nr": "13",
                    "verse": "Et remigabant viri ut reverterentur ad aridam, et non valebant, quia mare ibat, et intumescebat super eos."
                },
                "14": {
                    "verse_nr": "14",
                    "verse": "Et clamaverunt ad Dominum, et dixerunt: Quaesumus, Domine, ne pereamus in anima viri istius, et ne des super nos sanguinem innocentem: quia tu, Domine, sicut voluisti, fecisti."
                },
                "15": {
                    "verse_nr": "15",
                    "verse": "Et tulerunt Jonam, et miserunt in mare: et stetit mare a fervore suo."
                },
                "16": {
                    "verse_nr": "16",
                    "verse": "Et timuerunt viri timore magno Dominum: et immolaverunt hostias Domino, et voverunt vota."
                },
                "17": {
                    "verse_nr": "17",
                    "verse": "verse doesn't exist in this bible version"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Et praeparavit Dominus piscem grandem ut deglutiret Jonam: et erat Jonas in ventre piscis tribus diebus et tribus noctibus."
                },
                "2": {
                    "verse_nr": "2",
                    "verse": "Et oravit Jonas ad Dominum Deum suum de ventre piscis,"
                },
                "3": {
                    "verse_nr": "3",
                    "verse": "et dixit: Clamavi de tribulatione mea ad Dominum, et exaudivit me; de ventre inferi clamavi, et exaudisti vocem meam."
                },
                "4": {
                    "verse_nr": "4",
                    "verse": "Et projecisti me in profundum in corde maris, et flumen circumdedit me: omnes gurgites tui, et fluctus tui super me transierunt."
                },
                "5": {
                    "verse_nr": "5",
                    "verse": "Et ego dixi: Abjectus sum a conspectu oculorum tuorum; verumtamen rursus videbo templum sanctum tuum."
                },
                "6": {
                    "verse_nr": "6",
                    "verse": "Circumdederunt me aquae usque ad animam: abyssus vallavit me, pelagus operuit caput meum."
                },
                "7": {
                    "verse_nr": "7",
                    "verse": "Ad extrema montium descendi; terrae vectes concluserunt me in aeternum: et sublevabis de corruptione vitam meam, Domine Deus meus."
                },
                "8": {
                    "verse_nr": "8",
                    "verse": "Cum angustiaretur in me anima mea, Domini recordatus sum: ut veniat ad te oratio mea, ad templum sanctum tuum."
                },
                "9": {
                    "verse_nr": "9",
                    "verse": "Qui custodiunt vanitates frustra, misericordiam suam derelinquunt."
                },
                "10": {
                    "verse_nr": "10",
                    "verse": "Ego autem in voce laudis immolabo tibi: quaecumque vovi, reddam pro salute Domino."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Et factum est verbum Domini ad Jonam secundo, dicens:"
                },
                "2": {
                    "verse_nr": "2",
                    "verse": "Surge, et vade in Niniven, civitatem magnam, et praedica in ea praedicationem quam ego loquor ad te."
                },
                "3": {
                    "verse_nr": "3",
                    "verse": "Et surrexit Jonas, et abiit in Niniven juxta verbum Domini: et Ninive erat civitas magna, itinere trium dierum."
                },
                "4": {
                    "verse_nr": "4",
                    "verse": "Et coepit Jonas introire in civitatem itinere diei unius: et clamavit, et dixit: Adhuc quadraginta dies, et Ninive subvertetur."
                },
                "5": {
                    "verse_nr": "5",
                    "verse": "Et crediderunt viri Ninivitae in Deum, et praedicaverunt jejunium, et vestiti sunt saccis, a majore usque ad minorem."
                },
                "6": {
                    "verse_nr": "6",
                    "verse": "Et pervenit verbum ad regem Ninive: et surrexit de solio suo, et abjecit vestimentum suum a se, et indutus est sacco, et sedit in cinere."
                },
                "7": {
                    "verse_nr": "7",
                    "verse": "Et clamavit, et dixit in Ninive ex ore regis et principum ejus, dicens: Homines, et jumenta, et boves, et pecora non gustent quidquam: nec pascantur, et aquam non bibant."
                },
                "8": {
                    "verse_nr": "8",
                    "verse": "Et operiantur saccis homines et jumenta, et clament ad Dominum in fortitudine: et convertatur vir a via sua mala, et ab iniquitate quae est in manibus eorum."
                },
                "9": {
                    "verse_nr": "9",
                    "verse": "Quis scit si convertatur et ignoscat Deus, et revertatur a furore irae suae, et non peribimus?"
                },
                "10": {
                    "verse_nr": "10",
                    "verse": "Et vidit Deus opera eorum, quia conversi sunt de via sua mala: et misertus est Deus super malitiam quam locutus fuerat ut faceret eis, et non fecit."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Et afflictus est Jonas afflictione magna, et iratus est:"
                },
                "2": {
                    "verse_nr": "2",
                    "verse": "et oravit ad Dominum, et dixit: Obsecro, Domine, numquid non hoc est verbum meum cum adhuc essem in terra mea? propter hoc praeoccupavi ut fugerem in Tharsis: scio enim quia tu Deus clemens et misericors es, patiens et multae miserationis, et ignoscens super malitia."
                },
                "3": {
                    "verse_nr": "3",
                    "verse": "Et nunc, Domine, tolle, quaeso, animam meam a me, quia melior est mihi mors quam vita."
                },
                "4": {
                    "verse_nr": "4",
                    "verse": "Et dixit Dominus: Putasne bene irasceris tu?"
                },
                "5": {
                    "verse_nr": "5",
                    "verse": "Et egressus est Jonas de civitate, et sedit contra orientem civitatis: et fecit sibimet umbraculum ibi, et sedebat subter illud in umbra, donec videret quid accideret civitati."
                },
                "6": {
                    "verse_nr": "6",
                    "verse": "Et praeparavit Dominus Deus hederam, et ascendit super caput Jonae, ut esset umbra super caput ejus, et protegeret eum (laboraverat enim): et laetatus est Jonas super hedera laetitia magna."
                },
                "7": {
                    "verse_nr": "7",
                    "verse": "Et paravit Deus vermen ascensu diluculi in crastinum: et percussit hederam, et exaruit."
                },
                "8": {
                    "verse_nr": "8",
                    "verse": "Et cum ortus fuisset sol, praecepit Dominus vento calido et urenti: et percussit sol super caput Jonae, et aestuabat: et petivit animae suae ut moreretur, et dixit: Melius est mihi mori quam vivere."
                },
                "9": {
                    "verse_nr": "9",
                    "verse": "Et dixit Dominus ad Jonam: Putasne bene irasceris tu super hedera? Et dixit: Bene irascor ego usque ad mortem."
                },
                "10": {
                    "verse_nr": "10",
                    "verse": "Et dixit Dominus: Tu doles super hederam in qua non laborasti, neque fecisti ut cresceret; quae sub una nocte nata est, et sub una nocte periit:"
                },
                "11": {
                    "verse_nr": "11",
                    "verse": "et ego non parcam Ninive, civitati magnae, in qua sunt plus quam centum viginti millia hominum qui nesciunt quid sit inter dexteram et sinistram suam, et jumenta multa?"
                }
            }
        }
    }
}