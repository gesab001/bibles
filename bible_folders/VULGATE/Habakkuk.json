{
    "version": "VULGATE",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Onus quod vidit Habacuc propheta."
                },
                "2": {
                    "verse_nr": "2",
                    "verse": "Usquequo, Domine, clamabo, et non exaudies? vociferabor ad te, vim patiens, et non salvabis?"
                },
                "3": {
                    "verse_nr": "3",
                    "verse": "Quare ostendisti mihi iniquitatem et laborem, videre praedam et injustitiam contra me? Et factum est judicium, et contradictio potentior."
                },
                "4": {
                    "verse_nr": "4",
                    "verse": "Propter hoc lacerata est lex, et non pervenit usque ad finem judicium; quia impius praevalet adversus justum, propterea egreditur judicium perversum."
                },
                "5": {
                    "verse_nr": "5",
                    "verse": "Aspicite in gentibus, et videte; admiramini, et obstupescite: quia opus factum est in diebus vestris, quod nemo credet cum narrabitur."
                },
                "6": {
                    "verse_nr": "6",
                    "verse": "Quia ecce ego suscitabo Chaldaeos, gentem amaram et velocem, ambulantem super latitudinem terrae, ut possideat tabernacula non sua."
                },
                "7": {
                    "verse_nr": "7",
                    "verse": "Horribilis et terribilis est: ex semetipsa judicium et onus ejus egredietur."
                },
                "8": {
                    "verse_nr": "8",
                    "verse": "Leviores pardis equi ejus, et velociores lupis vespertinis: et diffundentur equites ejus: equites namque ejus de longe venient; volabunt quasi aquila festinans ad comedendum."
                },
                "9": {
                    "verse_nr": "9",
                    "verse": "Omnes ad praedam venient, facies eorum ventus urens; et congregabit quasi arenam captivitatem."
                },
                "10": {
                    "verse_nr": "10",
                    "verse": "Et ipse de regibus triumphabit, et tyranni ridiculi ejus erunt; ipse super omnem munitionem ridebit, et comportabit aggerem, et capiet eam."
                },
                "11": {
                    "verse_nr": "11",
                    "verse": "Tunc mutabitur spiritus, et pertransibit, et corruet: haec est fortitudo ejus dei sui."
                },
                "12": {
                    "verse_nr": "12",
                    "verse": "Numquid non tu a principio, Domine, Deus meus, sancte meus, et non moriemur? Domine, in judicium posuisti eum, et fortem, ut corriperes, fundasti eum."
                },
                "13": {
                    "verse_nr": "13",
                    "verse": "Mundi sunt oculi tui, ne videas malum, et respicere ad iniquitatem non poteris. Quare respicis super iniqua agentes, et taces devorante impio justiorem se?"
                },
                "14": {
                    "verse_nr": "14",
                    "verse": "Et facies homines quasi pisces maris, et quasi reptile non habens principem."
                },
                "15": {
                    "verse_nr": "15",
                    "verse": "Totum in hamo sublevavit, traxit illud in sagena sua, et congregavit in rete suum. Super hoc laetabitur, et exsultabit."
                },
                "16": {
                    "verse_nr": "16",
                    "verse": "Propterea immolabit sagenae suae, et sacrificabit reti suo, quia in ipsis incrassata est pars ejus, et cibus ejus electus."
                },
                "17": {
                    "verse_nr": "17",
                    "verse": "Propter hoc ergo expandit sagenam suam, et semper interficere gentes non parcet."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Super custodiam meam stabo, et figam gradum super munitionem: et contemplabor ut videam quid dicatur mihi, et quid respondeam ad arguentem me."
                },
                "2": {
                    "verse_nr": "2",
                    "verse": "Et respondit mihi Dominus, et dixit: Scribe visum, et explana eum super tabulas, ut percurrat qui legerit eum."
                },
                "3": {
                    "verse_nr": "3",
                    "verse": "Quia adhuc visus procul; et apparebit in finem, et non mentietur: si moram fecerit, exspecta illum, quia veniens veniet, et non tardabit."
                },
                "4": {
                    "verse_nr": "4",
                    "verse": "Ecce qui incredulus est, non erit recta anima ejus in semetipso; justus autem in fide sua vivet."
                },
                "5": {
                    "verse_nr": "5",
                    "verse": "Et quomodo vinum potantem decipit, sic erit vir superbus, et non decorabitur: qui dilatavit quasi infernus animam suam, et ipse quasi mors, et non adimpletur: et congregabit ad se omnes gentes, et coacervabit ad se omnes populos."
                },
                "6": {
                    "verse_nr": "6",
                    "verse": "Numquid non omnes isti super eum parabolam sument, et loquelam aenigmatum ejus, et dicetur: Vae ei qui multiplicat non sua? usquequo et aggravat contra se densum lutum?"
                },
                "7": {
                    "verse_nr": "7",
                    "verse": "Numquid non repente consurgent qui mordeant te, et suscitabuntur lacerantes te, et eris in rapinam eis?"
                },
                "8": {
                    "verse_nr": "8",
                    "verse": "Quia tu spoliasti gentes multas, spoliabunt te omnes qui reliqui fuerint de populis, propter sanguinem hominis, et iniquitatem terrae, civitatis, et omnium habitantium in ea."
                },
                "9": {
                    "verse_nr": "9",
                    "verse": "Vae qui congregat avaritiam malam domui suae, ut sit in excelso nidus ejus, et liberari se putat de manu mali!"
                },
                "10": {
                    "verse_nr": "10",
                    "verse": "Cogitasti confusionem domui tuae; concidisti populos multos, et peccavit anima tua."
                },
                "11": {
                    "verse_nr": "11",
                    "verse": "Quia lapis de pariete clamabit, et lignum, quod inter juncturas aedificiorum est, respondebit."
                },
                "12": {
                    "verse_nr": "12",
                    "verse": "Vae qui aedificat civitatem in sanguinibus, et praeparat urbem in iniquitate!"
                },
                "13": {
                    "verse_nr": "13",
                    "verse": "Numquid non haec sunt a Domino exercituum? laborabunt enim populi in multo igne, et gentes in vacuum, et deficient."
                },
                "14": {
                    "verse_nr": "14",
                    "verse": "Quia replebitur terra, ut cognoscant gloriam Domini, quasi aquae operientes mare."
                },
                "15": {
                    "verse_nr": "15",
                    "verse": "Vae qui potum dat amico suo mittens fel suum, et inebrians ut aspiciat nuditatem ejus!"
                },
                "16": {
                    "verse_nr": "16",
                    "verse": "Repletus es ignominia pro gloria; bibe tu quoque, et consopire. Circumdabit te calix dexterae Domini, et vomitus ignominiae super gloriam tuam."
                },
                "17": {
                    "verse_nr": "17",
                    "verse": "Quia iniquitas Libani operiet te, et vastitas animalium deterrebit eos de sanguinibus hominum, et iniquitate terrae, et civitatis, et omnium habitantium in ea."
                },
                "18": {
                    "verse_nr": "18",
                    "verse": "Quid prodest sculptile, quia sculpsit illud fictor suus, conflatile, et imaginem falsam? quia speravit in figmento fictor ejus, ut faceret simulacra muta."
                },
                "19": {
                    "verse_nr": "19",
                    "verse": "Vae qui dicit ligno: Expergiscere; Surge, lapidi tacenti! Numquid ipse docere poterit? ecce iste coopertus est auro et argento, et omnis spiritus non est in visceribus ejus."
                },
                "20": {
                    "verse_nr": "20",
                    "verse": "Dominus autem in templo sancto suo: sileat a facie ejus omnis terra!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Oratio Habacuc prophetae, pro ignorantiis."
                },
                "2": {
                    "verse_nr": "2",
                    "verse": "Domine, audivi auditionem tuam, et timui. Domine, opus tuum, in medio annorum vivifica illud; in medio annorum notum facies: cum iratus fueris, misericordiae recordaberis."
                },
                "3": {
                    "verse_nr": "3",
                    "verse": "Deus ab austro veniet, et Sanctus de monte Pharan: operuit caelos gloria ejus, et laudis ejus plena est terra."
                },
                "4": {
                    "verse_nr": "4",
                    "verse": "Splendor ejus ut lux erit, cornua in manibus ejus: ibi abscondita est fortitudo ejus."
                },
                "5": {
                    "verse_nr": "5",
                    "verse": "Ante faciem ejus ibit mors, et egredietur diabolus ante pedes ejus."
                },
                "6": {
                    "verse_nr": "6",
                    "verse": "Stetit, et mensus est terram; aspexit, et dissolvit gentes, et contriti sunt montes saeculi: incurvati sunt colles mundi ab itineribus aeternitatis ejus."
                },
                "7": {
                    "verse_nr": "7",
                    "verse": "Pro iniquitate vidi tentoria AEthiopiae; turbabuntur pelles terrae Madian."
                },
                "8": {
                    "verse_nr": "8",
                    "verse": "Numquid in fluminibus iratus es, Domine? aut in fluminibus furor tuus? vel in mari indignatio tua? Qui ascendes super equos tuos, et quadrigae tuae salvatio."
                },
                "9": {
                    "verse_nr": "9",
                    "verse": "Suscitans suscitabis arcum tuum, juramenta tribubus quae locutus es; fluvios scindes terrae."
                },
                "10": {
                    "verse_nr": "10",
                    "verse": "Viderunt te, et doluerunt montes; gurges aquarum transiit: dedit abyssus vocem suam; altitudo manus suas levavit."
                },
                "11": {
                    "verse_nr": "11",
                    "verse": "Sol et luna steterunt in habitaculo suo: in luce sagittarum tuarum ibunt, in splendore fulgurantis hastae tuae."
                },
                "12": {
                    "verse_nr": "12",
                    "verse": "In fremitu conculcabis terram; in furore obstupefacies gentes."
                },
                "13": {
                    "verse_nr": "13",
                    "verse": "Egressus es in salutem populi tui, in salutem cum christo tuo: percussisti caput de domo impii, denudasti fundamentum ejus usque ad collum."
                },
                "14": {
                    "verse_nr": "14",
                    "verse": "Maledixisti sceptris ejus, capiti bellatorum ejus, venientibus ut turbo ad dispergendum me: exsultatio eorum, sicut ejus qui devorat pauperem in abscondito."
                },
                "15": {
                    "verse_nr": "15",
                    "verse": "Viam fecisti in mari equis tuis, in luto aquarum multarum."
                },
                "16": {
                    "verse_nr": "16",
                    "verse": "Audivi, et conturbatus est venter meus; a voce contremuerunt labia mea. Ingrediatur putredo in ossibus meis, et subter me scateat: ut requiescam in die tribulationis, ut ascendam ad populum accinctum nostrum."
                },
                "17": {
                    "verse_nr": "17",
                    "verse": "Ficus enim non florebit, et non erit germen in vineis; mentietur opus olivae, et arva non afferent cibum: abscindetur de ovili pecus, et non erit armentum in praesepibus."
                },
                "18": {
                    "verse_nr": "18",
                    "verse": "Ego autem in Domino gaudebo; et exsultabo in Deo Jesu meo."
                },
                "19": {
                    "verse_nr": "19",
                    "verse": "Deus Dominus fortitudo mea, et ponet pedes meos quasi cervorum: et super excelsa mea deducet me victor in psalmis canentem."
                }
            }
        }
    }
}