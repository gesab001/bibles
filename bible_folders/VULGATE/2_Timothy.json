{
    "version": "VULGATE",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus Apostolus Jesu Christi per voluntatem Dei, secundum promissionem vitae, quae est in Christo Jesu,"
                },
                "2": {
                    "verse_nr": "2",
                    "verse": "Timotheo carissimo filio: gratia, misericordia, pax a Deo Patre, et Christo Jesu Domino nostro."
                },
                "3": {
                    "verse_nr": "3",
                    "verse": "Gratias ago Deo, cui servio a progenitoribus in conscientia pura, quod sine intermissione habeam tui memoriam in orationibus meis, nocte ac die"
                },
                "4": {
                    "verse_nr": "4",
                    "verse": "desiderans te videre, memor lacrimarum tuarum, ut gaudio implear,"
                },
                "5": {
                    "verse_nr": "5",
                    "verse": "recordationem accipiens ejus fidei, quae est in te non ficta, quae et habitavit primum in avia tua Loide, et matre tua Eunice, certus sum autem quod et in te."
                },
                "6": {
                    "verse_nr": "6",
                    "verse": "Propter quam causam admoneo te ut resuscites gratiam Dei, quae est in te per impositionem manuum mearum."
                },
                "7": {
                    "verse_nr": "7",
                    "verse": "Non enim dedit nobis Deus spiritum timoris: sed virtutis, et dilectionis, et sobrietatis."
                },
                "8": {
                    "verse_nr": "8",
                    "verse": "Noli itaque erubescere testimonium Domini nostri, neque me vinctum ejus: sed collabora Evangelio secundum virtutem Dei:"
                },
                "9": {
                    "verse_nr": "9",
                    "verse": "qui nos liberavit, et vocavit vocatione sua sancta, non secundum opera nostra, sed secundum propositum suum, et gratiam, quae data est nobis in Christo Jesu ante tempora saecularia."
                },
                "10": {
                    "verse_nr": "10",
                    "verse": "Manifestata est autem nunc per illuminationem Salvatoris nostri Jesu Christi, qui destruxit quidem mortem, illuminavit autem vitam, et incorruptionem per Evangelium:"
                },
                "11": {
                    "verse_nr": "11",
                    "verse": "in quo positus sum ego praedicator, et Apostolus, et magister gentium."
                },
                "12": {
                    "verse_nr": "12",
                    "verse": "Ob quam causam etiam haec patior, sed non confundor. Scio enim cui credidi, et certus sum quia potens est depositum meum servare in illum diem."
                },
                "13": {
                    "verse_nr": "13",
                    "verse": "Formam habe sanorum verborum, quae a me audisti in fide, et in dilectione in Christo Jesu."
                },
                "14": {
                    "verse_nr": "14",
                    "verse": "Bonum depositum custodi per Spiritum Sanctum, qui habitat in nobis."
                },
                "15": {
                    "verse_nr": "15",
                    "verse": "Scis hoc, quod aversi sunt a me omnes, qui in Asia sunt, ex quibus est Phigellus, et Hermogenes."
                },
                "16": {
                    "verse_nr": "16",
                    "verse": "Det misericordiam Dominus Onesiphori domui: quia saepe me refrigeravit, et catenam meam non erubuit:"
                },
                "17": {
                    "verse_nr": "17",
                    "verse": "sed cum Romam venisset, sollicite me quaesivit, et invenit."
                },
                "18": {
                    "verse_nr": "18",
                    "verse": "Det illi Dominus invenire misericordiam a Domino in illa die. Et quanta Ephesi ministravit mihi, tu melius nosti."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tu ergo fili mi, confortare in gratia, quae est in Christo Jesu:"
                },
                "2": {
                    "verse_nr": "2",
                    "verse": "et quae audisti a me per multos testes, haec commenda fidelibus hominibus, qui idonei erant et alios docere."
                },
                "3": {
                    "verse_nr": "3",
                    "verse": "Labora sicut bonus miles Christi Jesu."
                },
                "4": {
                    "verse_nr": "4",
                    "verse": "Nemo militans Deo implicat se negotiis saecularibus: ut ei placeat, cui se probavit."
                },
                "5": {
                    "verse_nr": "5",
                    "verse": "Nam et qui certat in agone, non coronatur nisi legitime certaverit."
                },
                "6": {
                    "verse_nr": "6",
                    "verse": "Laborantem agricolam oportet primum de fructibus percipere."
                },
                "7": {
                    "verse_nr": "7",
                    "verse": "Intellige quae dico: dabit enim tibi Dominus in omnibus intellectum."
                },
                "8": {
                    "verse_nr": "8",
                    "verse": "Memor esto Dominum Jesum Christum resurrexisse a mortuis ex semine David, secundum Evangelium meum,"
                },
                "9": {
                    "verse_nr": "9",
                    "verse": "in quo laboro usque ad vincula, quasi male operans: sed verbum Dei non est alligatum."
                },
                "10": {
                    "verse_nr": "10",
                    "verse": "Ideo omnia sustineo propter electos, ut et ipsi salutem consequantur, quae est in Christo Jesu, cum gloria caelesti."
                },
                "11": {
                    "verse_nr": "11",
                    "verse": "Fidelis sermo: nam si commortui sumus, et convivemus:"
                },
                "12": {
                    "verse_nr": "12",
                    "verse": "si sustinebimus, et conregnabimus: si negaverimus, et ille negabit nos:"
                },
                "13": {
                    "verse_nr": "13",
                    "verse": "si non credimus, ille fidelis permanet, negare seipsum non potest."
                },
                "14": {
                    "verse_nr": "14",
                    "verse": "Haec commone, testificans coram Domino. Noli contendere verbis: ad nihil enim utile est, nisi ad subversionem audientium."
                },
                "15": {
                    "verse_nr": "15",
                    "verse": "Sollicite cura teipsum probabilem exhibere Deo, operarium inconfusibilem, recte tractantem verbum veritatis."
                },
                "16": {
                    "verse_nr": "16",
                    "verse": "Profana autem et vaniloquia devita: multum enim proficiunt ad impietatem:"
                },
                "17": {
                    "verse_nr": "17",
                    "verse": "et sermo eorum ut cancer serpit: ex quibus est Hymenaeus et Philetus,"
                },
                "18": {
                    "verse_nr": "18",
                    "verse": "qui a veritate exciderunt, dicentes resurrectionem esse jam factam, et subverterunt quorumdam fidem."
                },
                "19": {
                    "verse_nr": "19",
                    "verse": "Sed firmum fundamentum Dei stat, habens signaculum hoc: cognovit Dominus qui sunt ejus, et discedat ab iniquitate omnis qui nominat nomen Domini."
                },
                "20": {
                    "verse_nr": "20",
                    "verse": "In magna autem domo non solum sunt vasa aurea, et argentea, sed et lignea, et fictilia: et quaedam quidem in honorem, quaedam autem in contumeliam."
                },
                "21": {
                    "verse_nr": "21",
                    "verse": "Si quis ergo emundaverit se ab istis, erit vas in honorem sanctificatum, et utile Domino ad omne opus bonum paratum."
                },
                "22": {
                    "verse_nr": "22",
                    "verse": "Juvenilia autem desideria fuge, sectare vero justitiam, fidem, spem, caritatem, et pacem cum iis qui invocant Dominum de corde puro."
                },
                "23": {
                    "verse_nr": "23",
                    "verse": "Stultas autem et sine disciplina quaestiones devita: sciens quia generant lites."
                },
                "24": {
                    "verse_nr": "24",
                    "verse": "Servum autem Domini non oportet litigare: sed mansuetum esse ad omnes, docibilem, patientem,"
                },
                "25": {
                    "verse_nr": "25",
                    "verse": "cum modestia corripientem eos qui resistunt veritati, nequando Deus det illis poenitentiam ad cognoscendam veritatem,"
                },
                "26": {
                    "verse_nr": "26",
                    "verse": "et resipiscant a diaboli laqueis, a quo captivi tenentur ad ipsius voluntatem."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Hoc autem scito, quod in novissimis diebus instabunt tempora periculosa:"
                },
                "2": {
                    "verse_nr": "2",
                    "verse": "erunt homines seipsos amantes, cupidi, elati, superbi, blasphemi, parentibus non obedientes, ingrati, scelesti,"
                },
                "3": {
                    "verse_nr": "3",
                    "verse": "sine affectione, sine pace, criminatores, incontinentes, immites, sine benignitate,"
                },
                "4": {
                    "verse_nr": "4",
                    "verse": "proditores, protervi, tumidi, et voluptatum amatores magis quam Dei:"
                },
                "5": {
                    "verse_nr": "5",
                    "verse": "habentes speciem quidem pietatis, virtutem autem ejus abnegantes. Et hos devita:"
                },
                "6": {
                    "verse_nr": "6",
                    "verse": "ex his enim sunt qui penetrant domos, et captivas ducunt mulierculas oneratas peccatis, quae ducuntur variis desideriis:"
                },
                "7": {
                    "verse_nr": "7",
                    "verse": "semper discentes, et numquam ad scientiam veritatis pervenientes."
                },
                "8": {
                    "verse_nr": "8",
                    "verse": "Quemadmodum autem Jannes et Mambres restiterunt Moysi: ita et hi resistunt veritati, homines corrupti mente, reprobi circa fidem;"
                },
                "9": {
                    "verse_nr": "9",
                    "verse": "sed ultra non proficient: insipientia enim eorum manifesta erit omnibus, sicut et illorum fuit."
                },
                "10": {
                    "verse_nr": "10",
                    "verse": "Tu autem assecutus es meam doctrinam, institutionem, propositum, fidem, longanimitatem, dilectionem, patientiam,"
                },
                "11": {
                    "verse_nr": "11",
                    "verse": "persecutiones, passiones: qualia mihi facta sunt Antiochiae, Iconii, et Lystris: quales persecutiones sustinui, et ex omnibus eripuit me Dominus."
                },
                "12": {
                    "verse_nr": "12",
                    "verse": "Et omnes, qui pie volunt vivere in Christo Jesu, persecutionem patientur."
                },
                "13": {
                    "verse_nr": "13",
                    "verse": "Mali autem homines et seductores proficient in pejus, errantes, et in errorem mittentes."
                },
                "14": {
                    "verse_nr": "14",
                    "verse": "Tu vero permane in iis quae didicisti, et credita sunt tibi: sciens a quo didiceris:"
                },
                "15": {
                    "verse_nr": "15",
                    "verse": "et quia ab infantia sacras litteras nosti, quae te possunt instruere ad salutem, per fidem quae est in Christo Jesu."
                },
                "16": {
                    "verse_nr": "16",
                    "verse": "Omnis Scriptura divinitus inspirata utilis est ad docendum, ad arguendum, ad corripiendum, ad erudiendum in justitia:"
                },
                "17": {
                    "verse_nr": "17",
                    "verse": "ut perfectus sit homo Dei, ad omne opus bonum instructus."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Testificor coram Deo, et Jesu Christo, qui judicaturus est vivos et mortuos, per adventum ipsius, et regnum ejus:"
                },
                "2": {
                    "verse_nr": "2",
                    "verse": "praedica verbum, insta opportune, importune: argue, obsecra, increpa in omni patientia, et doctrina."
                },
                "3": {
                    "verse_nr": "3",
                    "verse": "Erit enim tempus, cum sanam doctrinam non sustinebunt, sed ad sua desideria coacervabunt sibi magistros, prurientes auribus,"
                },
                "4": {
                    "verse_nr": "4",
                    "verse": "et a veritate quidem auditum avertent, ad fabulas autem convertentur."
                },
                "5": {
                    "verse_nr": "5",
                    "verse": "Tu vero vigila, in omnibus labora, opus fac evangelistae, ministerium tuum imple. Sobrius esto."
                },
                "6": {
                    "verse_nr": "6",
                    "verse": "Ego enim jam delibor, et tempus resolutionis meae instat."
                },
                "7": {
                    "verse_nr": "7",
                    "verse": "Bonum certamen certavi, cursum consummavi, fidem servavi."
                },
                "8": {
                    "verse_nr": "8",
                    "verse": "In reliquo reposita est mihi corona justitiae, quam reddet mihi Dominus in illa die, justus judex: non solum autem mihi, sed et iis, qui diligunt adventum ejus. Festina ad me venire cito."
                },
                "9": {
                    "verse_nr": "9",
                    "verse": "Demas enim me reliquit, diligens hoc saeculum, et abiit Thessalonicam:"
                },
                "10": {
                    "verse_nr": "10",
                    "verse": "Crescens in Galatiam, Titus in Dalmatiam."
                },
                "11": {
                    "verse_nr": "11",
                    "verse": "Lucas est mecum solus. Marcum assume, et adduc tecum: est enim mihi utilis in ministerium."
                },
                "12": {
                    "verse_nr": "12",
                    "verse": "Tychicum autem misi Ephesum."
                },
                "13": {
                    "verse_nr": "13",
                    "verse": "Penulam, quam reliqui Troade apud Carpum, veniens affer tecum, et libros, maxime autem membranas."
                },
                "14": {
                    "verse_nr": "14",
                    "verse": "Alexander aerarius multa mala mihi ostendit: reddet illi Dominus secundum opera ejus:"
                },
                "15": {
                    "verse_nr": "15",
                    "verse": "quem et tu devita: valde enim restitit verbis nostris."
                },
                "16": {
                    "verse_nr": "16",
                    "verse": "In prima mea defensione nemo mihi affuit, sed omnes me dereliquerunt: non illis imputetur."
                },
                "17": {
                    "verse_nr": "17",
                    "verse": "Dominus autem mihi astitit, et confortavit me, ut per me praedicatio impleatur, et audiant omnes gentes: et liberatus sum de ore leonis."
                },
                "18": {
                    "verse_nr": "18",
                    "verse": "Liberavit me Dominus ab omni opere malo: et salvum faciet in regnum suum caeleste, cui gloria in saecula saeculorum. Amen."
                },
                "19": {
                    "verse_nr": "19",
                    "verse": "Saluta Priscam, et Aquilam, et Onesiphori domum."
                },
                "20": {
                    "verse_nr": "20",
                    "verse": "Erastus remansit Corinthi. Trophimum autem reliqui infirmum Mileti."
                },
                "21": {
                    "verse_nr": "21",
                    "verse": "Festina ante hiemem venire. Salutant te Eubulus, et Pudens, et Linus, et Claudia, et fratres omnes."
                },
                "22": {
                    "verse_nr": "22",
                    "verse": "Dominus Jesus Christus cum spiritu tuo. Gratia vobiscum. Amen."
                }
            }
        }
    }
}