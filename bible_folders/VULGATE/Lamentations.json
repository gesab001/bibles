{
    "version": "VULGATE",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "[Prologus.] Et factum est, postquam in captivitatem redactus est Israel, et Jerusalem deserta est, sedit Jeremias propheta flens, et planxit lamentatione hac in Jerusalem: et amaro animo suspirans et ejulans, dixit: [Aleph.] Quomodo sedet sola civitas plena populo! Facta est quasi vidua domina gentium; princeps provinciarum facta est sub tributo."
                },
                "2": {
                    "verse_nr": "2",
                    "verse": "[Beth.] Plorans ploravit in nocte, et lacrimae ejus in maxillis ejus: non est qui consoletur eam ex omnibus caris ejus; omnes amici ejus spreverunt eam, et facti sunt ei inimici."
                },
                "3": {
                    "verse_nr": "3",
                    "verse": "[Ghimel.] Migravit Judas propter afflictionem, et multitudinem servitutis; habitavit inter gentes, nec invenit requiem: omnes persecutores ejus apprehenderunt eam inter angustias."
                },
                "4": {
                    "verse_nr": "4",
                    "verse": "[Daleth.] Viae Sion lugent, eo quod non sint qui veniant ad solemnitatem: omnes portae ejus destructae, sacerdotes ejus gementes; virgines ejus squalidae, et ipsa oppressa amaritudine."
                },
                "5": {
                    "verse_nr": "5",
                    "verse": "[He.] Facti sunt hostes ejus in capite; inimici ejus locupletati sunt: quia Dominus locutus est super eam propter multitudinem iniquitatum ejus. Parvuli ejus ducti sunt in captivitatem ante faciem tribulantis."
                },
                "6": {
                    "verse_nr": "6",
                    "verse": "[Vau.] Et egressus est a filia Sion omnis decor ejus; facti sunt principes ejus velut arietes non invenientes pascua, et abierunt absque fortitudine ante faciem subsequentis."
                },
                "7": {
                    "verse_nr": "7",
                    "verse": "[Zain.] Recordata est Jerusalem dierum afflictionis suae, et praevaricationis, omnium desiderabilium suorum, quae habuerat a diebus antiquis, cum caderet populus ejus in manu hostili, et non esset auxiliator: viderunt eam hostes, et deriserunt sabbata ejus."
                },
                "8": {
                    "verse_nr": "8",
                    "verse": "[Heth.] Peccatum peccavit Jerusalem, propterea instabilis facta est; omnes qui glorificabant eam spreverunt illam, quia viderunt ignominiam ejus: ipsa autem gemens conversa est retrorsum."
                },
                "9": {
                    "verse_nr": "9",
                    "verse": "[Teth.] Sordes ejus in pedibus ejus, nec recordata est finis sui; deposita est vehementer, non habens consolatorem. Vide, Domine, afflictionem meam, quoniam erectus est inimicus."
                },
                "10": {
                    "verse_nr": "10",
                    "verse": "[Jod.] Manum suam misit hostis ad omnia desiderabilia ejus, quia vidit gentes ingressas sanctuarium suum, de quibus praeceperas ne intrarent in ecclesiam tuam."
                },
                "11": {
                    "verse_nr": "11",
                    "verse": "[Caph.] Omnis populus ejus gemens, et quaerens panem; dederunt pretiosa quaeque pro cibo ad refocillandam animam. Vide, Domine, et considera quoniam facta sum vilis!"
                },
                "12": {
                    "verse_nr": "12",
                    "verse": "[Lamed.] O vos omnes qui transitis per viam, attendite, et videte si est dolor sicut dolor meus! quoniam vindemiavit me, ut locutus est Dominus, in die irae furoris sui."
                },
                "13": {
                    "verse_nr": "13",
                    "verse": "[Mem.] De excelso misit ignem in ossibus meis, et erudivit me: expandit rete pedibus meis, convertit me retrorsum; posuit me desolatam, tota die moerore confectam."
                },
                "14": {
                    "verse_nr": "14",
                    "verse": "[Nun.] Vigilavit jugum iniquitatum mearum; in manu ejus convolutae sunt, et impositae collo meo. Infirmata est virtus mea: dedit me Dominus in manu de qua non potero surgere."
                },
                "15": {
                    "verse_nr": "15",
                    "verse": "[Samech.] Abstulit omnes magnificos meos Dominus de medio mei; vocavit adversum me tempus ut contereret electos meos. Torcular calcavit Dominus virgini filiae Juda."
                },
                "16": {
                    "verse_nr": "16",
                    "verse": "[Ain.] Idcirco ego plorans, et oculus meus deducens aquas, quia longe factus est a me consolator, convertens animam meam. Facti sunt filii mei perditi, quoniam invaluit inimicus."
                },
                "17": {
                    "verse_nr": "17",
                    "verse": "[Phe.] Expandit Sion manus suas; non est qui consoletur eam. Mandavit Dominus adversum Jacob in circuitu ejus hostes ejus; facta est Jerusalem quasi polluta menstruis inter eos."
                },
                "18": {
                    "verse_nr": "18",
                    "verse": "[Sade.] Justus est Dominus, quia os ejus ad iracundiam provocavi. Audite, obsecro, universi populi, et videte dolorem meum: virgines meae et juvenes mei abierunt in captivitatem."
                },
                "19": {
                    "verse_nr": "19",
                    "verse": "[Coph.] Vocavi amicos meos, et ipsi deceperunt me; sacerdotes mei et senes mei in urbe consumpti sunt, quia quaesierunt cibum sibi ut refocillarent animam suam."
                },
                "20": {
                    "verse_nr": "20",
                    "verse": "[Res.] Vide, Domine, quoniam tribulor: conturbatus est venter meus, subversum est cor meum in memetipsa, quoniam amaritudine plena sum. Foris interfecit gladius, et domi mors similis est."
                },
                "21": {
                    "verse_nr": "21",
                    "verse": "[Sin.] Audierunt quia ingemisco ego, et non est qui consoletur me; omnes inimici mei audierunt malum meum, laetati sunt quoniam tu fecisti: adduxisti diem consolationis, et fient similes mei."
                },
                "22": {
                    "verse_nr": "22",
                    "verse": "[Thau.] Ingrediatur omne malum eorum coram te: et vindemia eos, sicut vindemiasti me propter omnes iniquitates meas: multi enim gemitus mei, et cor meum moerens."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "[Aleph.] Quomodo obtexit caligine in furore suo Dominus filiam Sion; projecit de caelo in terram inclytam Israel, et non est recordatus scabelli pedum suorum in die furoris sui!"
                },
                "2": {
                    "verse_nr": "2",
                    "verse": "[Beth.] Praecipitavit Dominus, nec pepercit omnia speciosa Jacob: destruxit in furore suo munitiones virginis Juda, et dejecit in terram; polluit regnum et principes ejus."
                },
                "3": {
                    "verse_nr": "3",
                    "verse": "[Ghimel.] Confregit in ira furoris sui omne cornu Israel; avertit retrorsum dexteram suam a facie inimici, et succendit in Jacob quasi ignem flammae devorantis in gyro."
                },
                "4": {
                    "verse_nr": "4",
                    "verse": "[Daleth.] Tetendit arcum suum quasi inimicus, firmavit dexteram suam quasi hostis, et occidit omne quod pulchrum erat visu in tabernaculo filiae Sion; effudit quasi ignem indignationem suam."
                },
                "5": {
                    "verse_nr": "5",
                    "verse": "[He.] Factus est Dominus velut inimicus, praecipitavit Israel: praecipitavit omnia moenia ejus, dissipavit munitiones ejus, et replevit in filia Juda humiliatum et humiliatam."
                },
                "6": {
                    "verse_nr": "6",
                    "verse": "[Vau.] Et dissipavit quasi hortum tentorium suum; demolitus est tabernaculum suum. Oblivioni tradidit Dominus in Sion festivitatem et sabbatum; et in opprobrium, et in indignationem furoris sui, regem et sacerdotem."
                },
                "7": {
                    "verse_nr": "7",
                    "verse": "[Zain.] Repulit Dominus altare suum; maledixit sanctificationi suae: tradidit in manu inimici muros turrium ejus. Vocem dederunt in domo Domini sicut in die solemni."
                },
                "8": {
                    "verse_nr": "8",
                    "verse": "[Heth.] Cogitavit Dominus dissipare murum filiae Sion; tetendit funiculum suum, et non avertit manum suam a perditione: luxitque antemurale, et murus pariter dissipatus est."
                },
                "9": {
                    "verse_nr": "9",
                    "verse": "[Teth.] Defixae sunt in terra portae ejus, perdidit et contrivit vectes ejus; regem ejus et principes ejus in gentibus: non est lex, et prophetae ejus non invenerunt visionem a Domino."
                },
                "10": {
                    "verse_nr": "10",
                    "verse": "[Jod.] Sederunt in terra, conticuerunt senes filiae Sion; consperserunt cinere capita sua, accincti sunt ciliciis: abjecerunt in terram capita sua virgines Jerusalem."
                },
                "11": {
                    "verse_nr": "11",
                    "verse": "[Caph.] Defecerunt prae lacrimis oculi mei, conturbata sunt viscera mea; effusum est in terra jecur meum super contritione filiae populi mei, cum deficeret parvulus et lactens in plateis oppidi."
                },
                "12": {
                    "verse_nr": "12",
                    "verse": "[Lamed.] Matribus suis dixerunt: Ubi est triticum et vinum? cum deficerent quasi vulnerati in plateis civitatis, cum exhalarent animas suas in sinu matrum suarum."
                },
                "13": {
                    "verse_nr": "13",
                    "verse": "[Mem.] Cui comparabo te, vel cui assimilabo te, filia Jerusalem? cui exaequabo te, et consolabor te, virgo, filia Sion? magna est enim velut mare contritio tua: quis medebitur tui?"
                },
                "14": {
                    "verse_nr": "14",
                    "verse": "[Nun.] Prophetae tui viderunt tibi falsa et stulta; nec aperiebant iniquitatem tuam, ut te ad poenitentiam provocarent; viderunt autem tibi assumptiones falsas, et ejectiones."
                },
                "15": {
                    "verse_nr": "15",
                    "verse": "[Samech.] Plauserunt super te manibus omnes transeuntes per viam; sibilaverunt et moverunt caput suum super filiam Jerusalem: Haeccine est urbs, dicentes, perfecti decoris, gaudium universae terrae?"
                },
                "16": {
                    "verse_nr": "16",
                    "verse": "[Phe.] Aperuerunt super te os suum omnes inimici tui: sibilaverunt, et fremuerunt dentibus, et dixerunt: Devorabimus: en ista est dies quam exspectabamus; invenimus, vidimus."
                },
                "17": {
                    "verse_nr": "17",
                    "verse": "[Ain.] Fecit Dominus quae cogitavit; complevit sermonem suum, quem praeceperat a diebus antiquis: destruxit, et non pepercit, et laetificavit super te inimicum, et exaltavit cornu hostium tuorum."
                },
                "18": {
                    "verse_nr": "18",
                    "verse": "[Sade.] Clamavit cor eorum ad Dominum super muros filiae Sion: Deduc quasi torrentem lacrimas per diem et noctem; non des requiem tibi, neque taceat pupilla oculi tui."
                },
                "19": {
                    "verse_nr": "19",
                    "verse": "[Coph.] Consurge, lauda in nocte, in principio vigiliarum; effunde sicut aquam cor tuum ante conspectum Domini: leva ad eum manus tuas pro anima parvulorum tuorum, qui defecerunt in fame in capite omnium compitorum."
                },
                "20": {
                    "verse_nr": "20",
                    "verse": "[Res.] Vide, Domine, et considera quem vindemiaveris ita. Ergone comedent mulieres fructum suum, parvulos ad mensuram palmae? si occiditur in sanctuario Domini sacerdos et propheta?"
                },
                "21": {
                    "verse_nr": "21",
                    "verse": "[Sin.] Jacuerunt in terra foris puer et senex; virgines meae et juvenes mei ceciderunt in gladio: interfecisti in die furoris tui, percussisti, nec misertus es."
                },
                "22": {
                    "verse_nr": "22",
                    "verse": "[Thau.] Vocasti quasi ad diem solemnem, qui terrerent me de circuitu; et non fuit in die furoris Domini qui effugeret, et relinqueretur: quos educavi et enutrivi, inimicus meus consumpsit eos."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "[Aleph.] Ego vir videns paupertatem meam in virga indignationis ejus."
                },
                "2": {
                    "verse_nr": "2",
                    "verse": "[Aleph.] Me minavit, et adduxit in tenebras, et non in lucem."
                },
                "3": {
                    "verse_nr": "3",
                    "verse": "[Aleph.] Tantum in me vertit et convertit manum suam tota die."
                },
                "4": {
                    "verse_nr": "4",
                    "verse": "[Beth.] Vetustam fecit pellem meam et carnem meam; contrivit ossa mea."
                },
                "5": {
                    "verse_nr": "5",
                    "verse": "[Beth.] AEdificavit in gyro meo, et circumdedit me felle et labore."
                },
                "6": {
                    "verse_nr": "6",
                    "verse": "[Beth.] In tenebrosis collocavit me, quasi mortuos sempiternos."
                },
                "7": {
                    "verse_nr": "7",
                    "verse": "[Ghimel.] Circumaedificavit adversum me, ut non egrediar; aggravavit compedem meum."
                },
                "8": {
                    "verse_nr": "8",
                    "verse": "[Ghimel.] Sed et cum clamavero, et rogavero, exclusit orationem meam."
                },
                "9": {
                    "verse_nr": "9",
                    "verse": "[Ghimel.] Conclusit vias meas lapidibus quadris; semitas meas subvertit."
                },
                "10": {
                    "verse_nr": "10",
                    "verse": "[Daleth.] Ursus insidians factus est mihi, leo in absconditis."
                },
                "11": {
                    "verse_nr": "11",
                    "verse": "[Daleth.] Semitas meas subvertit, et confregit me; posuit me desolatam."
                },
                "12": {
                    "verse_nr": "12",
                    "verse": "[Daleth.] Tetendit arcum suum, et posuit me quasi signum ad sagittam."
                },
                "13": {
                    "verse_nr": "13",
                    "verse": "[He.] Misit in renibus meis filias pharetrae suae."
                },
                "14": {
                    "verse_nr": "14",
                    "verse": "[He.] Factus sum in derisum omni populo meo, canticum eorum tota die."
                },
                "15": {
                    "verse_nr": "15",
                    "verse": "[He.] Replevit me amaritudinibus; inebriavit me absinthio."
                },
                "16": {
                    "verse_nr": "16",
                    "verse": "[Vau.] Et fregit ad numerum dentes meos; cibavit me cinere."
                },
                "17": {
                    "verse_nr": "17",
                    "verse": "[Vau.] Et repulsa est a pace anima mea; oblitus sum bonorum."
                },
                "18": {
                    "verse_nr": "18",
                    "verse": "[Vau.] Et dixi: Periit finis meus, et spes mea a Domino."
                },
                "19": {
                    "verse_nr": "19",
                    "verse": "[Zain.] Recordare paupertatis, et transgressionis meae, absinthii et fellis."
                },
                "20": {
                    "verse_nr": "20",
                    "verse": "[Zain.] Memoria memor ero, et tabescet in me anima mea."
                },
                "21": {
                    "verse_nr": "21",
                    "verse": "[Zain.] Haec recolens in corde meo, ideo sperabo."
                },
                "22": {
                    "verse_nr": "22",
                    "verse": "[Heth.] Misericordiae Domini, quia non sumus consumpti; quia non defecerunt miserationes ejus."
                },
                "23": {
                    "verse_nr": "23",
                    "verse": "[Heth.] Novi diluculo, multa est fides tua."
                },
                "24": {
                    "verse_nr": "24",
                    "verse": "[Heth.] Pars mea Dominus, dixit anima mea; propterea exspectabo eum."
                },
                "25": {
                    "verse_nr": "25",
                    "verse": "[Teth.] Bonus est Dominus sperantibus in eum, animae quaerenti illum."
                },
                "26": {
                    "verse_nr": "26",
                    "verse": "[Teth.] Bonum est praestolari cum silentio salutare Dei."
                },
                "27": {
                    "verse_nr": "27",
                    "verse": "[Teth.] Bonum est viro cum portaverit jugum ab adolescentia sua."
                },
                "28": {
                    "verse_nr": "28",
                    "verse": "[Jod.] Sedebit solitarius, et tacebit, quia levavit super se."
                },
                "29": {
                    "verse_nr": "29",
                    "verse": "[Jod.] Ponet in pulvere os suum, si forte sit spes."
                },
                "30": {
                    "verse_nr": "30",
                    "verse": "[Jod.] Dabit percutienti se maxillam: saturabitur opprobriis."
                },
                "31": {
                    "verse_nr": "31",
                    "verse": "[Caph.] Quia non repellet in sempiternum Dominus."
                },
                "32": {
                    "verse_nr": "32",
                    "verse": "[Caph.] Quia si abjecit, et miserebitur, secundum multitudinem misericordiarum suarum."
                },
                "33": {
                    "verse_nr": "33",
                    "verse": "[Caph.] Non enim humiliavit ex corde suo et abjecit filios hominum."
                },
                "34": {
                    "verse_nr": "34",
                    "verse": "[Lamed.] Ut conteret sub pedibus suis omnes vinctos terrae."
                },
                "35": {
                    "verse_nr": "35",
                    "verse": "[Lamed.] Ut declinaret judicium viri in conspectu vultus Altissimi."
                },
                "36": {
                    "verse_nr": "36",
                    "verse": "[Lamed.] Ut perverteret hominem in judicio suo; Dominus ignoravit."
                },
                "37": {
                    "verse_nr": "37",
                    "verse": "[Mem.] Quis est iste qui dixit ut fieret, Domino non jubente?"
                },
                "38": {
                    "verse_nr": "38",
                    "verse": "[Mem.] Ex ore Altissimi non egredientur nec mala nec bona?"
                },
                "39": {
                    "verse_nr": "39",
                    "verse": "[Mem.] Quid murmuravit homo vivens, vir pro peccatis suis?"
                },
                "40": {
                    "verse_nr": "40",
                    "verse": "[Nun.] Scrutemur vias nostras, et quaeramus, et revertamur ad Dominum."
                },
                "41": {
                    "verse_nr": "41",
                    "verse": "[Nun.] Levemus corda nostra cum manibus ad Dominum in caelos."
                },
                "42": {
                    "verse_nr": "42",
                    "verse": "[Nun.] Nos inique egimus, et ad iracundiam provocavimus; idcirco tu inexorabilis es."
                },
                "43": {
                    "verse_nr": "43",
                    "verse": "[Samech.] Operuisti in furore, et percussisti nos; occidisti, nec pepercisti."
                },
                "44": {
                    "verse_nr": "44",
                    "verse": "[Samech.] Opposuisti nubem tibi, ne transeat oratio."
                },
                "45": {
                    "verse_nr": "45",
                    "verse": "[Samech.] Eradicationem et abjectionem posuisti me in medio populorum."
                },
                "46": {
                    "verse_nr": "46",
                    "verse": "[Phe.] Aperuerunt super nos os suum omnes inimici."
                },
                "47": {
                    "verse_nr": "47",
                    "verse": "[Phe.] Formido et laqueus facta est nobis vaticinatio, et contritio."
                },
                "48": {
                    "verse_nr": "48",
                    "verse": "[Phe.] Divisiones aquarum deduxit oculus meus, in contritione filiae populi mei."
                },
                "49": {
                    "verse_nr": "49",
                    "verse": "[Ain.] Oculus meus afflictus est, nec tacuit, eo quod non esset requies."
                },
                "50": {
                    "verse_nr": "50",
                    "verse": "[Ain.] Donec respiceret et videret Dominus de caelis."
                },
                "51": {
                    "verse_nr": "51",
                    "verse": "[Ain.] Oculus meus depraedatus est animam meam in cunctis filiabus urbis meae."
                },
                "52": {
                    "verse_nr": "52",
                    "verse": "[Sade.] Venatione ceperunt me quasi avem inimici mei gratis."
                },
                "53": {
                    "verse_nr": "53",
                    "verse": "[Sade.] Lapsa est in lacum vita mea, et posuerunt lapidem super me."
                },
                "54": {
                    "verse_nr": "54",
                    "verse": "[Sade.] Inundaverunt aquae super caput meum; dixi: Perii."
                },
                "55": {
                    "verse_nr": "55",
                    "verse": "[Coph.] Invocavi nomen tuum, Domine, de lacu novissimo."
                },
                "56": {
                    "verse_nr": "56",
                    "verse": "[Coph.] Vocem meam audisti; ne avertas aurem tuam a singultu meo et clamoribus."
                },
                "57": {
                    "verse_nr": "57",
                    "verse": "[Coph.] Appropinquasti in die quando invocavi te; dixisti: Ne timeas."
                },
                "58": {
                    "verse_nr": "58",
                    "verse": "[Res.] Judicasti, Domine, causam animae meae, redemptor vitae meae."
                },
                "59": {
                    "verse_nr": "59",
                    "verse": "[Res.] Vidisti, Domine, iniquitatem illorum adversum me: judica judicium meum."
                },
                "60": {
                    "verse_nr": "60",
                    "verse": "[Res.] Vidisti omnem furorem, universas cogitationes eorum adversum me."
                },
                "61": {
                    "verse_nr": "61",
                    "verse": "[Sin.] Audisti opprobrium eorum, Domine, omnes cogitationes eorum adversum me."
                },
                "62": {
                    "verse_nr": "62",
                    "verse": "[Sin.] Labia insurgentium mihi, et meditationes eorum adversum me tota die."
                },
                "63": {
                    "verse_nr": "63",
                    "verse": "[Sin.] Sessionem eorum et resurrectionem eorum vide; ego sum psalmus eorum."
                },
                "64": {
                    "verse_nr": "64",
                    "verse": "[Thau.] Redes eis vicem, Domine, juxta opera manuum suarum."
                },
                "65": {
                    "verse_nr": "65",
                    "verse": "[Thau.] Dabis eis scutum cordis, laborem tuum."
                },
                "66": {
                    "verse_nr": "66",
                    "verse": "[Thau.] Persequeris in furore, et conteres eos sub caelis, Domine."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "[Aleph.] Quomodo obscuratum est aurum, mutatus est color optimus! dispersi sunt lapides sanctuarii in capite omnium platearum!"
                },
                "2": {
                    "verse_nr": "2",
                    "verse": "[Beth.] Filii Sion inclyti, et amicti auro primo: quomodo reputati sunt in vasa testea, opus manuum figuli!"
                },
                "3": {
                    "verse_nr": "3",
                    "verse": "[Ghimel.] Sed et lamiae nudaverunt mammam, lactaverunt catulos suos: filia populi mei crudelis quasi struthio in deserto."
                },
                "4": {
                    "verse_nr": "4",
                    "verse": "[Daleth.] Adhaesit lingua lactentis ad palatum ejus in siti; parvuli petierunt panem, et non erat qui frangeret eis."
                },
                "5": {
                    "verse_nr": "5",
                    "verse": "[He.] Qui vescebantur voluptuose, interierunt in viis; qui nutriebantur in croceis, amplexati sunt stercora."
                },
                "6": {
                    "verse_nr": "6",
                    "verse": "[Vau.] Et major effecta est iniquitas filiae populi mei peccato Sodomorum, quae subversa est in momento, et non ceperunt in ea manus."
                },
                "7": {
                    "verse_nr": "7",
                    "verse": "[Zain.] Candidiores Nazaraei ejus nive, nitidiores lacte, rubicundiores ebore antiquo, sapphiro pulchriores."
                },
                "8": {
                    "verse_nr": "8",
                    "verse": "[Heth.] Denigrata est super carbones facies eorum et non sunt cogniti in plateis; adhaesit cutis eorum ossibus: aruit, et facta est quasi lignum."
                },
                "9": {
                    "verse_nr": "9",
                    "verse": "[Teth.] Melius fuit occisis gladio quam interfectis fame, quoniam isti extabuerunt consumpti a sterilitate terrae."
                },
                "10": {
                    "verse_nr": "10",
                    "verse": "[Jod.] Manus mulierum misericordium coxerunt filios suos; facti sunt cibus earum in contritione filiae populi mei."
                },
                "11": {
                    "verse_nr": "11",
                    "verse": "[Caph.] Complevit Dominus furorem suum, effudit iram indignationis suae: et succendit ignem in Sion, et devoravit fundamenta ejus."
                },
                "12": {
                    "verse_nr": "12",
                    "verse": "[Lamed.] Non crediderunt reges terrae, et universi habitatores orbis, quoniam ingrederetur hostis et inimicus per portas Jerusalem."
                },
                "13": {
                    "verse_nr": "13",
                    "verse": "[Mem.] Propter peccata prophetarum ejus, et iniquitates sacerdotum ejus, qui effuderunt in medio ejus sanguinem justorum."
                },
                "14": {
                    "verse_nr": "14",
                    "verse": "[Nun.] Erraverunt caeci in plateis, polluti sunt in sanguine; cumque non possent, tenuerunt lacinias suas."
                },
                "15": {
                    "verse_nr": "15",
                    "verse": "[Samech.] Recedite polluti, clamaverunt eis; recedite, abite, nolite tangere: jurgati quippe sunt, et commoti dixerunt inter gentes: Non addet ultra ut habitet in eis."
                },
                "16": {
                    "verse_nr": "16",
                    "verse": "[Phe.] Facies Domini divisit eos, non addet ut respiciat eos; facies sacerdotum non erubuerunt, neque senum miserti sunt."
                },
                "17": {
                    "verse_nr": "17",
                    "verse": "[Ain.] Cum adhuc subsisteremus, defecerunt oculi nostri ad auxilium nostrum vanum; cum respiceremus attenti ad gentem quae salvare non poterat."
                },
                "18": {
                    "verse_nr": "18",
                    "verse": "[Sade.] Lubricaverunt vestigia nostra in itinere platearum nostrarum; appropinquavit finis noster, completi sunt dies nostri, quia venit finis noster."
                },
                "19": {
                    "verse_nr": "19",
                    "verse": "[Coph.] Velociores fuerunt persecutores nostri aquilis caeli; super montes persecuti sunt nos, in deserto insidiati sunt nobis."
                },
                "20": {
                    "verse_nr": "20",
                    "verse": "[Res.] Spiritus oris nostri, christus Dominus, captus est in peccatis nostris, cui diximus: In umbra tua vivemus in gentibus."
                },
                "21": {
                    "verse_nr": "21",
                    "verse": "[Sin.] Gaude et laetare, filia Edom, quae habitas in terra Hus! ad te quoque perveniet calix: inebriaberis, atque nudaberis."
                },
                "22": {
                    "verse_nr": "22",
                    "verse": "[Thau.] Completa est iniquitas tua, filia Sion: non addet ultra ut transmigret te. Visitavit iniquitatem tuam, filia Edom; discooperuit peccata tua."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Recordare, Domine, quid acciderit nobis; intuere et respice opprobrium nostrum."
                },
                "2": {
                    "verse_nr": "2",
                    "verse": "Haereditas nostra versa est ad alienos, domus nostrae ad extraneos."
                },
                "3": {
                    "verse_nr": "3",
                    "verse": "Pupilli facti sumus absque patre, matres nostrae quasi viduae."
                },
                "4": {
                    "verse_nr": "4",
                    "verse": "Aquam nostram pecunia bibimus; ligna nostra pretio comparavimus."
                },
                "5": {
                    "verse_nr": "5",
                    "verse": "Cervicibus nostris minabamur, lassis non dabatur requies."
                },
                "6": {
                    "verse_nr": "6",
                    "verse": "AEgypto dedimus manum et Assyriis, ut saturaremur pane."
                },
                "7": {
                    "verse_nr": "7",
                    "verse": "Patres nostri peccaverunt, et non sunt: et nos iniquitates eorum portavimus."
                },
                "8": {
                    "verse_nr": "8",
                    "verse": "Servi dominati sunt nostri: non fuit qui redimeret de manu eorum."
                },
                "9": {
                    "verse_nr": "9",
                    "verse": "In animabus nostris afferebamus panem nobis, a facie gladii in deserto."
                },
                "10": {
                    "verse_nr": "10",
                    "verse": "Pellis nostra quasi clibanus exusta est, a facie tempestatum famis."
                },
                "11": {
                    "verse_nr": "11",
                    "verse": "Mulieres in Sion humiliaverunt, et virgines in civitatibus Juda."
                },
                "12": {
                    "verse_nr": "12",
                    "verse": "Principes manu suspensi sunt; facies senum non erubuerunt."
                },
                "13": {
                    "verse_nr": "13",
                    "verse": "Adolescentibus impudice abusi sunt, et pueri in ligno corruerunt."
                },
                "14": {
                    "verse_nr": "14",
                    "verse": "Senes defecerunt de portis, juvenes de choro psallentium."
                },
                "15": {
                    "verse_nr": "15",
                    "verse": "Defecit gaudium cordis nostri; versus est in luctum chorus noster."
                },
                "16": {
                    "verse_nr": "16",
                    "verse": "Cecidit corona capitis nostri: vae nobis, quia peccavimus!"
                },
                "17": {
                    "verse_nr": "17",
                    "verse": "Propterea moestum factum est cor nostrum; ideo contenebrati sunt oculi nostri,"
                },
                "18": {
                    "verse_nr": "18",
                    "verse": "propter montem Sion quia disperiit; vulpes ambulaverunt in eo."
                },
                "19": {
                    "verse_nr": "19",
                    "verse": "Tu autem, Domine, in aeternum permanebis, solium tuum in generationem et generationem."
                },
                "20": {
                    "verse_nr": "20",
                    "verse": "Quare in perpetuum oblivisceris nostri, derelinques nos in longitudine dierum?"
                },
                "21": {
                    "verse_nr": "21",
                    "verse": "Converte nos, Domine, ad te, et convertemur; innova dies nostros, sicut a principio."
                },
                "22": {
                    "verse_nr": "22",
                    "verse": "Sed projiciens repulisti nos: iratus es contra nos vehementer."
                }
            }
        }
    }
}