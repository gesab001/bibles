{
    "version": "VULGATE",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Petrus Apostolus Jesu Christi, electis advenis dispersionis Ponti, Galatiae, Cappadociae, Asiae, et Bithyniae,"
                },
                "2": {
                    "verse_nr": "2",
                    "verse": "secundum praescientiam Dei Patris, in sanctificationem Spiritus, in obedientiam, et aspersionem sanguinis Jesu Christi. Gratia vobis, et pax multiplicetur."
                },
                "3": {
                    "verse_nr": "3",
                    "verse": "Benedictus Deus et Pater Domini nostri Jesu Christi, qui secundum misericordiam suam magnam regeneravit nos in spem vivam, per resurrectionem Jesu Christi ex mortuis,"
                },
                "4": {
                    "verse_nr": "4",
                    "verse": "in haereditatem incorruptibilem, et incontaminatam, et immarcescibilem, conservatam in caelis in vobis,"
                },
                "5": {
                    "verse_nr": "5",
                    "verse": "qui in virtute Dei custodimini per fidem in salutem, paratam revelari in tempore novissimo."
                },
                "6": {
                    "verse_nr": "6",
                    "verse": "In quo exsultabis, modicum nunc si oportet contristari in variis tentationibus:"
                },
                "7": {
                    "verse_nr": "7",
                    "verse": "ut probatio vestrae fidei multo pretiosior auro (quod per ignem probatur) inveniatur in laudem, et gloriam, et honorem in revelatione Jesu Christi:"
                },
                "8": {
                    "verse_nr": "8",
                    "verse": "quem cum non videritis, diligitis: in quem nunc quoque non videntes creditis: credentes autem exsultabitis laetitia inenarrabili, et glorificata:"
                },
                "9": {
                    "verse_nr": "9",
                    "verse": "reportantes finem fidei vestrae, salutem animarum."
                },
                "10": {
                    "verse_nr": "10",
                    "verse": "De qua salute exquisierunt, atque scrutati sunt prophetae, qui de futura in vobis gratia prophetaverunt:"
                },
                "11": {
                    "verse_nr": "11",
                    "verse": "scrutantes in quod vel quale tempus significaret in eis Spiritus Christi: praenuntians eas quae in Christo sunt passiones, et posteriores glorias:"
                },
                "12": {
                    "verse_nr": "12",
                    "verse": "quibus revelatum est quia non sibimetipsis, vobis autem ministrabant ea quae nunc nuntiata sunt vobis per eos qui evangelizaverunt vobis, Spiritu Sancto misso de caelo, in quem desiderant angeli prospicere."
                },
                "13": {
                    "verse_nr": "13",
                    "verse": "Propter quod succincti lumbos mentis vestrae, sobrii, perfecte sperate in eam, quae offertur vobis, gratiam, in revelationem Jesu Christi:"
                },
                "14": {
                    "verse_nr": "14",
                    "verse": "quasi filii obedientiae, non configurati prioribus ignorantiae vestrae desideriis:"
                },
                "15": {
                    "verse_nr": "15",
                    "verse": "sed secundum eum qui vocavit vos, Sanctum: et ipsi in omni conversatione sancti sitis:"
                },
                "16": {
                    "verse_nr": "16",
                    "verse": "quoniam scriptum est: Sancti eritis, quoniam ego sanctus sum."
                },
                "17": {
                    "verse_nr": "17",
                    "verse": "Et si patrem invocatis eum, qui sine acceptione personarum judicat secundum uniuscujusque opus, in timore incolatus vestri tempore conversamini."
                },
                "18": {
                    "verse_nr": "18",
                    "verse": "Scientes quod non corruptibilibus, auro vel argento, redempti estis de vana vestra conversatione paternae traditionis:"
                },
                "19": {
                    "verse_nr": "19",
                    "verse": "sed pretioso sanguine quasi agni immaculati Christi, et incontaminati:"
                },
                "20": {
                    "verse_nr": "20",
                    "verse": "praecogniti quidem ante mundi constitutionem, manifestati autem novissimis temporibus propter vos,"
                },
                "21": {
                    "verse_nr": "21",
                    "verse": "qui per ipsum fideles estis in Deo, qui suscitavit eum a mortuis, et dedit ei gloriam, ut fides vestra et spes esset in Deo:"
                },
                "22": {
                    "verse_nr": "22",
                    "verse": "animas vestras castificantes in obedientia caritatis, in fraternitatis amore, simplici ex corde invicem diligite attentius:"
                },
                "23": {
                    "verse_nr": "23",
                    "verse": "renati non ex semine corruptibili, sed incorruptibili per verbum Dei vivi, et permanentis in aeternum:"
                },
                "24": {
                    "verse_nr": "24",
                    "verse": "quia omnis caro ut foenum: et omnis gloria ejus tamquam flos foeni: exaruit foenum, et flos ejus decidit."
                },
                "25": {
                    "verse_nr": "25",
                    "verse": "Verbum autem Domini manet in aeternum: hoc est autem verbum, quod evangelizatum est in vos."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Deponentes igitur omnem malitiam, et omnem dolum, et simulationes, et invidias, et omnes detractiones,"
                },
                "2": {
                    "verse_nr": "2",
                    "verse": "sicut modo geniti infantes, rationabile, sine dolo lac concupiscite: ut in eo crescatis in salutem:"
                },
                "3": {
                    "verse_nr": "3",
                    "verse": "si tamen gustastis quoniam dulcis est Dominus."
                },
                "4": {
                    "verse_nr": "4",
                    "verse": "Ad quem accedentes lapidem vivum, ab hominibus quidem reprobatum, a Deo autem electum, et honorificatum:"
                },
                "5": {
                    "verse_nr": "5",
                    "verse": "et ipsi tamquam lapides vivi superaedificamini, domus spiritualis, sacerdotium sanctum, offerre spirituales hostias, acceptabiles Deo per Jesum Christum."
                },
                "6": {
                    "verse_nr": "6",
                    "verse": "Propter quod continet Scriptura: Ecce pono in Sion lapidem summum angularem, electum, pretiosum: et qui crediderit in eum, non confundetur."
                },
                "7": {
                    "verse_nr": "7",
                    "verse": "Vobis igitur honor credentibus: non credentibus autem lapis, quem reprobaverunt aedificantes: hic factus est in caput anguli,"
                },
                "8": {
                    "verse_nr": "8",
                    "verse": "et lapis offensionis, et petra scandali, his qui offendunt verbo, nec credunt in quo et positi sunt."
                },
                "9": {
                    "verse_nr": "9",
                    "verse": "Vos autem genus electum, regale sacerdotium, gens sancta, populus acquisitionis: ut virtutes annuntietis ejus qui de tenebris vos vocavit in admirabile lumen suum."
                },
                "10": {
                    "verse_nr": "10",
                    "verse": "Qui aliquando non populus, nunc autem populus Dei: qui non consecuti misericordiam, nunc autem misericordiam consecuti."
                },
                "11": {
                    "verse_nr": "11",
                    "verse": "Carissimi, obsecro vos tamquam advenas et peregrinos abstinere vos a carnalibus desideriis, quae militant adversus animam,"
                },
                "12": {
                    "verse_nr": "12",
                    "verse": "conversationem vestram inter gentes habentes bonam: ut in eo quod detrectant de vobis tamquam de malefactoribus, ex bonis operibus vos considerantes, glorificent Deum in die visitationis."
                },
                "13": {
                    "verse_nr": "13",
                    "verse": "Subjecti igitur estote omni humanae creaturae propter Deum: sive regi quasi praecellenti:"
                },
                "14": {
                    "verse_nr": "14",
                    "verse": "sive ducibus tamquam ab eo missis ad vindictam malefactorum, laudem vero bonorum:"
                },
                "15": {
                    "verse_nr": "15",
                    "verse": "quia sic est voluntas Dei, ut benefacientes obmutescere faciatis imprudentium hominum ignorantiam:"
                },
                "16": {
                    "verse_nr": "16",
                    "verse": "quasi liberi, et non quasi velamen habentes malitiae libertatem, sed sicut servi Dei."
                },
                "17": {
                    "verse_nr": "17",
                    "verse": "Omnes honorate: fraternitatem diligite: Deum timete: regem honorificate."
                },
                "18": {
                    "verse_nr": "18",
                    "verse": "Servi, subditi estote in omni timore dominis, non tantum bonis et modestis, sed etiam dyscolis."
                },
                "19": {
                    "verse_nr": "19",
                    "verse": "Haec est enim gratia, si propter Dei conscientiam sustinet quis tristitias, patiens injuste."
                },
                "20": {
                    "verse_nr": "20",
                    "verse": "Quae enim est gloria, si peccantes, et colaphizati suffertis? sed si bene facientes patienter sustinetis, haec est gratia apud Deum."
                },
                "21": {
                    "verse_nr": "21",
                    "verse": "In hoc enim vocati estis: quia et Christus passus est pro nobis, vobis relinquens exemplum ut sequamini vestigia ejus:"
                },
                "22": {
                    "verse_nr": "22",
                    "verse": "qui peccatum non fecit, nec inventus est dolus in ore ejus:"
                },
                "23": {
                    "verse_nr": "23",
                    "verse": "qui cum malediceretur, non maledicebat: cum pateretur, non comminabatur: tradebat autem judicanti se injuste:"
                },
                "24": {
                    "verse_nr": "24",
                    "verse": "qui peccata nostra ipse pertulit in corpore suo super lignum; ut peccatis mortui, justitiae vivamus: cujus livore sanati estis."
                },
                "25": {
                    "verse_nr": "25",
                    "verse": "Eratis enim sicut oves errantes, sed conversi estis nunc ad pastorem, et episcopum animarum vestrarum."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Similiter et mulieres subditae sint viris suis: ut etsi qui non credunt verbo, per mulierem conversationem sine verbo lucrifiant:"
                },
                "2": {
                    "verse_nr": "2",
                    "verse": "considerantes in timore castam conversationem vestram."
                },
                "3": {
                    "verse_nr": "3",
                    "verse": "Quarum non sit extrinsecus capillatura, aut circumdatio auri, aut indumenti vestimentorum cultus:"
                },
                "4": {
                    "verse_nr": "4",
                    "verse": "sed qui absconditus est cordis homo, in incorruptibilitate quieti, et modesti spiritus, qui est in conspectu Dei locuples."
                },
                "5": {
                    "verse_nr": "5",
                    "verse": "Sic enim aliquando et sanctae mulieres, sperantes in Deo, ornabant se, subjectae propriis viris."
                },
                "6": {
                    "verse_nr": "6",
                    "verse": "Sicut Sara obediebat Abrahae, dominum eum vocans: cujus estis filiae benefacientes, et non pertimentes ullam perturbationem."
                },
                "7": {
                    "verse_nr": "7",
                    "verse": "Viri similiter cohabitantes secundum scientiam, quasi infirmiori vasculo muliebri impartientes honorem, tamquam et cohaeredibus gratiae vitae: ut non impediantur orationes vestrae."
                },
                "8": {
                    "verse_nr": "8",
                    "verse": "In fine autem omnes unanimes, compatientes fraternitatis amatores, misericordes, modesti, humiles:"
                },
                "9": {
                    "verse_nr": "9",
                    "verse": "non reddentes malum pro malo, nec maledictum pro maledicto, sed e contrario benedicentes: quia in hoc vocati estis, ut benedictionem haereditate possideatis."
                },
                "10": {
                    "verse_nr": "10",
                    "verse": "Qui enim vult vitam diligere, et dies videre bonos, coerceat linguam suam a malo, et labia ejus ne loquantur dolum."
                },
                "11": {
                    "verse_nr": "11",
                    "verse": "Declinet a malo, et faciat bonum: inquirat pacem, et sequatur eam:"
                },
                "12": {
                    "verse_nr": "12",
                    "verse": "quia oculi Domini super justos, et aures ejus in preces eorum: vultus autem Domini super facientes mala."
                },
                "13": {
                    "verse_nr": "13",
                    "verse": "Et quis est qui vobis noceat, si boni aemulatores fueritis?"
                },
                "14": {
                    "verse_nr": "14",
                    "verse": "Sed et si quid patimini propter justitiam, beati. Timorem autem eorum ne timueritis, et non conturbemini."
                },
                "15": {
                    "verse_nr": "15",
                    "verse": "Dominum autem Christum sanctificate in cordibus vestris, parati semper ad satisfactionem omni poscenti vos rationem de ea, quae in vobis est, spe."
                },
                "16": {
                    "verse_nr": "16",
                    "verse": "Sed cum modestia, et timore, conscientiam habentes bonam: ut in eo, quod detrahunt vobis, confundantur, qui calumniantur vestram bonam in Christo conversationem."
                },
                "17": {
                    "verse_nr": "17",
                    "verse": "Melius est enim benefacientes (si voluntas Dei velit) pati, quam malefacientes."
                },
                "18": {
                    "verse_nr": "18",
                    "verse": "Quia et Christus semel pro peccatis nostris mortuus est, justus pro injustis, ut nos offerret Deo, mortificatus quidem carne, vivificatus autem spiritu."
                },
                "19": {
                    "verse_nr": "19",
                    "verse": "In quo et his, qui in carcere erant, spiritibus veniens praedicavit:"
                },
                "20": {
                    "verse_nr": "20",
                    "verse": "qui increduli fuerant aliquando, quando exspectabant Dei patientiam in diebus Noe, cum fabricaretur arca: in qua pauci, id est octo animae, salvae factae sunt per aquam."
                },
                "21": {
                    "verse_nr": "21",
                    "verse": "Quod et vos nunc similis formae salvos fecit baptisma: non carnis depositio sordium, sed conscientiae bonae interrogatio in Deum per resurrectionem Jesu Christi."
                },
                "22": {
                    "verse_nr": "22",
                    "verse": "Qui est in dextera Dei, deglutiens mortem ut vitae aeternae haeredes efficeremur: profectus in caelum subjectis sibi angelis, et potestatibus, et virtutibus."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Christo igitur passo in carne, et vos eadem cogitatione armamini: quia qui passus est in carne, desiit a peccatis:"
                },
                "2": {
                    "verse_nr": "2",
                    "verse": "ut jam non desideriis hominum, sed voluntati Dei, quod reliquum est in carne vivat temporis."
                },
                "3": {
                    "verse_nr": "3",
                    "verse": "Sufficit enim praeteritum tempus ad voluntatem gentium consummandam his qui ambulaverunt in luxuriis, desideriis, vinolentiis, comessationibus, potationibus, et illicitis idolorum cultibus."
                },
                "4": {
                    "verse_nr": "4",
                    "verse": "In quo admirantur non concurrentibus vobis in eamdem luxuriae confusionem, blasphemantes."
                },
                "5": {
                    "verse_nr": "5",
                    "verse": "Qui reddent rationem ei qui paratus est judicare vivos et mortuos."
                },
                "6": {
                    "verse_nr": "6",
                    "verse": "Propter hoc enim et mortuis evangelizatum est: ut judicentur quidem secundum homines in carne, vivant autem secundum Deum in spiritu."
                },
                "7": {
                    "verse_nr": "7",
                    "verse": "Omnium autem finis appropinquavit. Estote itaque prudentes, et vigilate in orationibus."
                },
                "8": {
                    "verse_nr": "8",
                    "verse": "Ante omnia autem, mutuam in vobismetipsis caritatem continuam habentes: quia caritas operit multitudinem peccatorum."
                },
                "9": {
                    "verse_nr": "9",
                    "verse": "Hospitales invicem sine murmuratione."
                },
                "10": {
                    "verse_nr": "10",
                    "verse": "Unusquisque, sicut accepit gratiam, in alterutrum illam administrantes, sicut boni dispensatores multiformis gratiae Dei."
                },
                "11": {
                    "verse_nr": "11",
                    "verse": "Si quis loquitur, quasi sermones Dei: si quis ministrat, tamquam ex virtute, quam administrat Deus: ut in omnibus honorificetur Deus per Jesum Christum: cui est gloria et imperium in saecula saeculorum. Amen."
                },
                "12": {
                    "verse_nr": "12",
                    "verse": "Carissimi, nolite peregrinari in fervore, qui ad tentationem vobis fit, quasi novi aliquid vobis contingat:"
                },
                "13": {
                    "verse_nr": "13",
                    "verse": "sed communicantes Christi passionibus gaudete, ut et in revelatione gloriae ejus gaudeatis exsultantes."
                },
                "14": {
                    "verse_nr": "14",
                    "verse": "Si exprobramini in nomine Christi, beati eritis: quoniam quod est honoris, gloriae, et virtutis Dei, et qui est ejus Spiritus, super vos requiescit."
                },
                "15": {
                    "verse_nr": "15",
                    "verse": "Nemo autem vestrum patiatur ut homicida, aut fur, aut maledicus, aut alienorum appetitor."
                },
                "16": {
                    "verse_nr": "16",
                    "verse": "Si autem ut christianus, non erubescat: glorificet autem Deum in isto nomine:"
                },
                "17": {
                    "verse_nr": "17",
                    "verse": "quoniam tempus est ut incipiat judicium a domo Dei. Si autem primum a nobis, quis finis eorum, qui non credunt Dei Evangelio?"
                },
                "18": {
                    "verse_nr": "18",
                    "verse": "et si justus vix salvabitur, impius et peccator ubi parebunt?"
                },
                "19": {
                    "verse_nr": "19",
                    "verse": "Itaque et hi, qui patiuntur secundum voluntatem Dei, fideli Creatori commendent animas suas in benefactis."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Seniores ergo, qui in vobis sunt, obsecro, consenior et testis Christi passionum: qui et ejus, quae in futuro revelanda est, gloriae communicator:"
                },
                "2": {
                    "verse_nr": "2",
                    "verse": "pascite qui in vobis est gregem Dei, providentes non coacte, sed spontanee secundum Deum: neque turpis lucri gratia, sed voluntarie:"
                },
                "3": {
                    "verse_nr": "3",
                    "verse": "neque ut dominantes in cleris, sed forma facti gregis ex animo."
                },
                "4": {
                    "verse_nr": "4",
                    "verse": "Et cum apparuerit princeps pastorum, percipietis immarcescibilem gloriae coronam."
                },
                "5": {
                    "verse_nr": "5",
                    "verse": "Similiter adolescentes subditi estote senioribus. Omnes autem invicem humilitatem insinuate, quia Deus superbis resistit, humilibus autem dat gratiam."
                },
                "6": {
                    "verse_nr": "6",
                    "verse": "Humiliamini igitur sub potenti manu Dei, ut vos exaltet in tempore visitationis:"
                },
                "7": {
                    "verse_nr": "7",
                    "verse": "omnem sollicitudinem vestram projicientes in eum, quoniam ipsi cura est de vobis."
                },
                "8": {
                    "verse_nr": "8",
                    "verse": "Sobrii estote, et vigilate: quia adversarius vester diabolus tamquam leo rugiens circuit, quaerens quem devoret:"
                },
                "9": {
                    "verse_nr": "9",
                    "verse": "cui resistite fortes in fide: scientes eamdem passionem ei quae in mundo est vestrae fraternitati fieri."
                },
                "10": {
                    "verse_nr": "10",
                    "verse": "Deus autem omnis gratiae, qui vocavit nos in aeternam suam gloriam in Christo Jesu, modicum passos ipse perficiet, confirmabit, solidabitque."
                },
                "11": {
                    "verse_nr": "11",
                    "verse": "Ipsi gloria, et imperium in saecula saeculorum. Amen."
                },
                "12": {
                    "verse_nr": "12",
                    "verse": "Per Silvanum fidelem fratrem vobis, ut arbitror, breviter scripsi: obsecrans et contestans, hanc esse veram gratiam Dei, in qua statis."
                },
                "13": {
                    "verse_nr": "13",
                    "verse": "Salutat vos ecclesia quae est in Babylone coelecta, et Marcus filius meus."
                },
                "14": {
                    "verse_nr": "14",
                    "verse": "Salutate invicem in osculo sancto. Gratia vobis omnibus qui estis in Christo Jesu. Amen."
                }
            }
        }
    }
}