{
    "version": "VULGATE",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Judas Jesu Christi servus, frater autem Jacobi, his qui sunt in Deo Patre dilectis, et Christo Jesu conservatis, et vocatis."
                },
                "2": {
                    "verse_nr": "2",
                    "verse": "Misericordia vobis, et pax, et caritas adimpleatur."
                },
                "3": {
                    "verse_nr": "3",
                    "verse": "Carissimi, omnem sollicitudinem faciens scribendi vobis de communi vestra salute, necesse habui scribere vobis: deprecans supercertari semel traditae sanctis fidei."
                },
                "4": {
                    "verse_nr": "4",
                    "verse": "Subintroierunt enim quidam homines (qui olim praescripti sunt in hoc judicium) impii, Dei nostri gratiam transferentes in luxuriam, et solum Dominatorem, et Dominum nostrum Jesum Christum negantes."
                },
                "5": {
                    "verse_nr": "5",
                    "verse": "Commonere autem vos volo, scientes semel omnia, quoniam Jesus populum de terra AEgypti salvans, secundo eos, qui non crediderunt, perdidit:"
                },
                "6": {
                    "verse_nr": "6",
                    "verse": "angelos vero, qui non servaverunt suum principatum, sed dereliquerunt suum domicilium, in judicium magni diei, vinculis aeternis sub caligine reservavit."
                },
                "7": {
                    "verse_nr": "7",
                    "verse": "Sicut Sodoma, et Gomorrha, et finitimae civitates simili modo exfornicatae, et abeuntes post carnem alteram, factae sunt exemplum, ignis aeterni poenam sustinentes."
                },
                "8": {
                    "verse_nr": "8",
                    "verse": "Similiter et hi carnem quidem maculant, dominationem autem spernunt, majestatem autem blasphemant."
                },
                "9": {
                    "verse_nr": "9",
                    "verse": "Cum Michael Archangelus cum diabolo disputans altercaretur de Moysi corpore, non est ausus judicium inferre blasphemiae: sed dixit: Imperet tibi Dominus."
                },
                "10": {
                    "verse_nr": "10",
                    "verse": "Hi autem quaecumque quidem ignorant, blasphemant: quaecumque autem naturaliter, tamquam muta animalia, norunt, in his corrumpuntur."
                },
                "11": {
                    "verse_nr": "11",
                    "verse": "Vae illis, quia in via Cain abierunt, et errore Balaam mercede effusi sunt, et in contradictione Core perierunt!"
                },
                "12": {
                    "verse_nr": "12",
                    "verse": "Hi sunt in epulis suis maculae, convivantes sine timore, semetipsos pascentes, nubes sine aqua, quae a ventis circumferentur, arbores autumnales, infructuosae, bis mortuae, eradicatae,"
                },
                "13": {
                    "verse_nr": "13",
                    "verse": "fluctus feri maris, despumantes suas confusiones, sidera errantia: quibus procella tenebrarum servata est in aeternum."
                },
                "14": {
                    "verse_nr": "14",
                    "verse": "Prophetavit autem et de his septimus ab Adam Enoch, dicens: Ecce venit Dominus in sanctis millibus suis"
                },
                "15": {
                    "verse_nr": "15",
                    "verse": "facere judicium contra omnes, et arguere omnes impios de omnibus operibus impietatis eorum, quibus impie egerunt, et de omnibus duris, quae locuti sunt contra Deum peccatores impii."
                },
                "16": {
                    "verse_nr": "16",
                    "verse": "Hi sunt murmuratores querulosi, secundum desideria sua ambulantes, et os eorum loquitur superba, mirantes personas quaestus causa."
                },
                "17": {
                    "verse_nr": "17",
                    "verse": "Vos autem carissimi, memores estote verborum, quae praedicta sunt ab apostolis Domini nostri Jesu Christi,"
                },
                "18": {
                    "verse_nr": "18",
                    "verse": "qui dicebant vobis, quoniam in novissimo tempore venient illusores, secundum desideria sua ambulantes in impietatibus."
                },
                "19": {
                    "verse_nr": "19",
                    "verse": "Hi sunt, qui segregant semetipsos, animales, Spiritum non habentes."
                },
                "20": {
                    "verse_nr": "20",
                    "verse": "Vos autem carissimi superaedificantes vosmetipsos sanctissimae vestrae fidei, in Spiritu Sancto orantes,"
                },
                "21": {
                    "verse_nr": "21",
                    "verse": "vosmetipsos in dilectione Dei servate, exspectantes misericordiam Domini nostri Jesu Christi in vitam aeternam."
                },
                "22": {
                    "verse_nr": "22",
                    "verse": "Et hos quidem arguite judicatos:"
                },
                "23": {
                    "verse_nr": "23",
                    "verse": "illos vero salvate, de igne rapientes. Aliis autem miseremini in timore: odientes et eam, quae carnalis est, maculatam tunicam."
                },
                "24": {
                    "verse_nr": "24",
                    "verse": "Ei autem qui potens est vos conservare sine peccato et constituere ante conspectum gloriae suae immaculatos in exsultatione in adventu Domini nostri Jesu Christi,"
                },
                "25": {
                    "verse_nr": "25",
                    "verse": "soli Deo Salvatori nostro, per Jesum Christum Dominum nostrum, gloria et magnificentia, imperium et potestas ante omne saeculum, et nunc, et in omnia saecula saeculorum. Amen."
                }
            }
        }
    }
}