{
    "version": "VULGATE",
    "book_name": "Micah",
    "book_nr": "33",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Verbum Domini, quod factum est ad Michaeam Morasthiten, in diebus Joathan, Achaz, et Ezechiae, regum Juda, quod vidit super Samariam et Jerusalem."
                },
                "2": {
                    "verse_nr": "2",
                    "verse": "Audite, populi omnes, et attendat terra, et plenitudo ejus: et sit Dominus Deus vobis in testem, Dominus de templo sancto suo."
                },
                "3": {
                    "verse_nr": "3",
                    "verse": "Quia ecce Dominus egredietur de loco suo, et descendet, et calcabit super excelsa terrae."
                },
                "4": {
                    "verse_nr": "4",
                    "verse": "Et consumentur montes subtus eum, et valles scindentur sicut cera a facie ignis, et sicut aquae quae decurrunt in praeceps."
                },
                "5": {
                    "verse_nr": "5",
                    "verse": "In scelere Jacob omne istud, et in peccatis domus Israel. Quod scelus Jacob? nonne Samaria? et quae excelsa Judae? nonne Jerusalem?"
                },
                "6": {
                    "verse_nr": "6",
                    "verse": "Et ponam Samariam quasi acervum lapidum in agro, cum plantatur vinea; et detraham in vallem lapides ejus, et fundamenta ejus revelabo."
                },
                "7": {
                    "verse_nr": "7",
                    "verse": "Et omnia sculptilia ejus concidentur, et omnes mercedes ejus comburentur igne, et omnia idola ejus ponam in perditionem, quia de mercedibus meretricis congregata sunt, et usque ad mercedem meretricis revertentur."
                },
                "8": {
                    "verse_nr": "8",
                    "verse": "Super hoc plangam, et ululabo; vadam spoliatus, et nudus; faciam planctum velut draconum, et luctum quasi struthionum:"
                },
                "9": {
                    "verse_nr": "9",
                    "verse": "quia desperata est plaga ejus, quia venit usque ad Judam; tetigit portam populi mei usque ad Jerusalem."
                },
                "10": {
                    "verse_nr": "10",
                    "verse": "In Geth nolite annuntiare; lacrimis ne ploretis; in domo pulveris pulvere vos conspergite."
                },
                "11": {
                    "verse_nr": "11",
                    "verse": "Et transite vobis, habitatio pulchra, confusa ignominia: non est egressa quae habitat in exitu: planctum domus vicina accipiet ex vobis, quae stetit sibimet."
                },
                "12": {
                    "verse_nr": "12",
                    "verse": "Quia infirmata est in bonum, quae habitat in amaritudinibus; quia descendit malum a Domino in portam Jerusalem."
                },
                "13": {
                    "verse_nr": "13",
                    "verse": "Tumultus quadrigae stuporis habitanti Lachis: principium peccati est filiae Sion, quia in te inventa sunt scelera Israel."
                },
                "14": {
                    "verse_nr": "14",
                    "verse": "Propterea dabit emissarios super haereditatem Geth, domus mendacii in deceptionem regibus Israel."
                },
                "15": {
                    "verse_nr": "15",
                    "verse": "Adhuc haeredem adducam tibi quae habitas in Maresa; usque ad Odollam veniet gloria Israel."
                },
                "16": {
                    "verse_nr": "16",
                    "verse": "Decalvare, et tondere super filios deliciarum tuarum; dilata calvitium tuum sicut aquila, quoniam captivi ducti sunt ex te."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Vae qui cogitatis inutile, et operamini malum in cubilibus vestris! In luce matutina faciunt illud, quoniam contra Deum est manus eorum."
                },
                "2": {
                    "verse_nr": "2",
                    "verse": "Et concupierunt agros, et violenter tulerunt: et rapuerunt domos, et calumniabantur virum, et domum ejus: virum, et haereditatem ejus."
                },
                "3": {
                    "verse_nr": "3",
                    "verse": "Idcirco haec dicit Dominus: Ecce ego cogito super familiam istam malum, unde non auferetis colla vestra, et non ambulabitis superbi: quoniam tempus pessimum est."
                },
                "4": {
                    "verse_nr": "4",
                    "verse": "In die illa sumetur super vos parabola, et cantabitur canticum cum suavitate, dicentium: Depopulatione vastati sumus; pars populi mei commutata est: quomodo recedet a me, cum revertatur, qui regiones nostras dividat?"
                },
                "5": {
                    "verse_nr": "5",
                    "verse": "Propter hoc non erit tibi mittens funiculum sortis in coetu Domini."
                },
                "6": {
                    "verse_nr": "6",
                    "verse": "Ne loquamini loquentes; non stillabit super istos, non comprehendet confusio."
                },
                "7": {
                    "verse_nr": "7",
                    "verse": "Dicit domus Jacob: Numquid abbreviatus est spiritus Domini, aut tales sunt cogitationes ejus? nonne verba mea bona sunt cum eo qui recte graditur?"
                },
                "8": {
                    "verse_nr": "8",
                    "verse": "et e contrario populus meus in adversarium consurrexit. Desuper tunica pallium sustulistis: et eos qui transibant simpliciter convertistis in bellum."
                },
                "9": {
                    "verse_nr": "9",
                    "verse": "Mulieres populi mei ejecistis de domo deliciarum suarum; a parvulis earum tulistis laudem meam in perpetuum."
                },
                "10": {
                    "verse_nr": "10",
                    "verse": "Surgite, et ite, quia non habetis hic requiem: propter immunditiam ejus corrumpetur putredine pessima."
                },
                "11": {
                    "verse_nr": "11",
                    "verse": "Utinam non essem vir habens spiritum, et mendacium potius loquerer! Stillabo tibi in vinum et in ebrietatem; et erit super quem stillatur populus iste."
                },
                "12": {
                    "verse_nr": "12",
                    "verse": "Congregatione congregabo, Jacob, totum te; in unum conducam reliquias Israel: pariter ponam illum quasi gregem in ovili, quasi pecus in medio caularum: tumultuabuntur a multitudine hominum."
                },
                "13": {
                    "verse_nr": "13",
                    "verse": "Ascendet enim pandens iter ante eos: divident, et transibunt portam, et ingredientur per eam: et transibit rex eorum coram eis, et Dominus in capite eorum."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Et dixi: Audite, princeps Jacob, et duces domus Israel: numquid non vestrum est scire judicium,"
                },
                "2": {
                    "verse_nr": "2",
                    "verse": "qui odio habetis bonum, et diligitis malum; qui violenter tollitis pelles eorum desuper eis, et carnem eorum desuper ossibus eorum;"
                },
                "3": {
                    "verse_nr": "3",
                    "verse": "qui comederunt carnem populi mei, et pellem eorum desuper excoriaverunt, et ossa eorum confregerunt, et conciderunt sicut in lebete, et quasi carnem in medio ollae?"
                },
                "4": {
                    "verse_nr": "4",
                    "verse": "Tunc clamabunt ad Dominum, et non exaudiet eos, et abscondet faciem suam ab eis in tempore illo, sicut nequiter egerunt in adinventionibus suis."
                },
                "5": {
                    "verse_nr": "5",
                    "verse": "Haec dicit Dominus super prophetas, qui seducunt populum meum: qui mordent dentibus suis, et praedicant pacem; et si quis non dederit in ore eorum quippiam, sanctificant super eum praelium."
                },
                "6": {
                    "verse_nr": "6",
                    "verse": "Propterea nox vobis pro visione erit, et tenebrae vobis pro divinatione; et occumbet sol super prophetas, et obtenebrabitur super eos dies."
                },
                "7": {
                    "verse_nr": "7",
                    "verse": "Et confundentur qui vident visiones, et confundentur divini; et operient omnes vultos suos, quia non est responsum Dei."
                },
                "8": {
                    "verse_nr": "8",
                    "verse": "Verumtamen ego repletus sum fortitudine spiritus Domini, judicio, et virtute, ut annuntiem Jacob scelus suum, et Israel peccatum suum."
                },
                "9": {
                    "verse_nr": "9",
                    "verse": "Audite hoc, principes domus Jacob, et judices domus Israel, qui abominamini judicium, et omnia recta pervertitis:"
                },
                "10": {
                    "verse_nr": "10",
                    "verse": "qui aedificatis Sion in sanguinibus, et Jerusalem in iniquitate."
                },
                "11": {
                    "verse_nr": "11",
                    "verse": "Principes ejus in muneribus judicabant, et sacerdotes ejus in mercede docebant, et prophetae ejus in pecunia divinabant: et super Dominum requiescebant, dicentes: Numquid non Dominus in medio nostrum? non venient super nos mala."
                },
                "12": {
                    "verse_nr": "12",
                    "verse": "Propter hoc, causa vestri, Sion quasi ager arabitur, et Jerusalem quasi acervus lapidum erit, et mons templi in excelsa silvarum."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Et erit: in novissimo dierum erit mons domus Domini praeparatus in vertice montium, et sublimis super colles: et fluent ad eum populi,"
                },
                "2": {
                    "verse_nr": "2",
                    "verse": "et properabunt gentes multae, et dicent: Venite, ascendamus ad montem Domini, et ad domum Dei Jacob: et docebit nos de viis suis, et ibimus in semitis ejus, quia de Sion egredietur lex, et verbum Domini de Jerusalem."
                },
                "3": {
                    "verse_nr": "3",
                    "verse": "Et judicabit inter populos multos, et corripiet gentes fortes usque in longinquum: et concident gladios suos in vomeres, et hastas suas in ligones: non sumet gens adversus gentem gladium, et non discent ultra belligerare."
                },
                "4": {
                    "verse_nr": "4",
                    "verse": "Et sedebit vir subtus vitem suam et subtus ficum suam, et non erit qui deterreat, quia os Domini exercituum locutum est."
                },
                "5": {
                    "verse_nr": "5",
                    "verse": "Quia omnes populi ambulabunt unusquisque in nomine dei sui; nos autem ambulabimus in nomine Domini Dei nostri, in aeternum et ultra."
                },
                "6": {
                    "verse_nr": "6",
                    "verse": "In die illa, dicit Dominus, congregabo claudicantem, et eam quam ejeceram colligam, et quam afflixeram:"
                },
                "7": {
                    "verse_nr": "7",
                    "verse": "et ponam claudicantem in reliquias, et eam quae laboraverat, in gentem robustam: et regnabit Dominus super eos in monte Sion, ex hoc nunc et usque in aeternum."
                },
                "8": {
                    "verse_nr": "8",
                    "verse": "Et tu, turris gregis nebulosa filiae Sion, usque ad te veniet, et veniet potestas prima, regnum filiae Jerusalem."
                },
                "9": {
                    "verse_nr": "9",
                    "verse": "Nunc quare moerore contraheris? numquid rex non est tibi, aut consiliarius tuus periit, quia comprehendit te dolor sicut parturientem?"
                },
                "10": {
                    "verse_nr": "10",
                    "verse": "Dole et satage, filia Sion, quasi parturiens, quia nunc egredieris de civitate, et habitabis in regione, et venies usque ad Babylonem: ibi liberaberis, ibi redimet te Dominus de manu inimicorum tuorum."
                },
                "11": {
                    "verse_nr": "11",
                    "verse": "Et nunc congregatae sunt super te gentes multae, quae dicunt: Lapidetur, et aspiciat in Sion oculus noster."
                },
                "12": {
                    "verse_nr": "12",
                    "verse": "Ipsi autem non cognoverunt cogitationes Domini, et non intellexerunt consilium ejus, quia congregavit eos quasi foenum areae."
                },
                "13": {
                    "verse_nr": "13",
                    "verse": "Surge, et tritura, filia Sion, quia cornu tuum ponam ferreum, et ungulas tuas ponam aereas; et comminues populos multos, et interficies Domino rapinas eorum, et fortitudinem eorum Domino universae terrae."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Nunc vastaberis, filia latronis. Obsidionem posuerunt super nos: in virga percutient maxillam judicis Israel."
                },
                "2": {
                    "verse_nr": "2",
                    "verse": "Et tu, Bethlehem Ephrata, parvulus es in millibus Juda; ex te mihi egredietur qui sit dominator in Israel, et egressus ejus ab initio, a diebus aeternitatis."
                },
                "3": {
                    "verse_nr": "3",
                    "verse": "Propter hoc dabit eos usque ad tempus in quo parturiens pariet, et reliquiae fratrum ejus convertentur ad filios Israel."
                },
                "4": {
                    "verse_nr": "4",
                    "verse": "Et stabit, et pascet in fortitudine Domini, in sublimitate nominis Domini Dei sui: et convertentur, quia nunc magnificabitur usque ad terminos terrae."
                },
                "5": {
                    "verse_nr": "5",
                    "verse": "Et erit iste pax: cum venerit Assyrius in terram nostram, et quando calcaverit domibus nostris, et suscitabimus super eum septem pastores et octo primates homines;"
                },
                "6": {
                    "verse_nr": "6",
                    "verse": "et pascent terram Assur in gladio, et terram Nemrod in lanceis ejus, et liberabit ab Assur cum venerit in terram nostram, et cum calcaverit in finibus nostris."
                },
                "7": {
                    "verse_nr": "7",
                    "verse": "Et erunt reliquiae Jacob in medio populorum multorum quasi ros a Domino, et quasi stillae super herbam, quae non exspectat virum, et non praestolatur filios hominum."
                },
                "8": {
                    "verse_nr": "8",
                    "verse": "Et erunt reliquiae Jacob in gentibus, in medio populorum multorum, quasi leo in jumentis silvarum, et quasi catulus leonis in gregibus pecorum, qui cum transierit, et conculcaverit, et ceperit, non est qui eruat."
                },
                "9": {
                    "verse_nr": "9",
                    "verse": "Exaltabitur manus tua super hostes tuos, et omnes inimici tui interibunt."
                },
                "10": {
                    "verse_nr": "10",
                    "verse": "Et erit in die illa, dicit Dominus: auferam equos tuos de medio tui, et disperdam quadrigas tuas."
                },
                "11": {
                    "verse_nr": "11",
                    "verse": "Et perdam civitates terrae tuae, et destruam omnes munitiones tuas: et auferam maleficia de manu tua, et divinationes non erunt in te:"
                },
                "12": {
                    "verse_nr": "12",
                    "verse": "et perire faciam sculptilia tua et statuas tuas de medio tui, et non adorabis ultra opera manuum tuarum:"
                },
                "13": {
                    "verse_nr": "13",
                    "verse": "et evellam lucos tuos de medio tui, et conteram civitates tuas."
                },
                "14": {
                    "verse_nr": "14",
                    "verse": "Et faciam, in furore et in indignatione, ultionem in omnibus gentibus quae non audierunt."
                },
                "15": {
                    "verse_nr": "15",
                    "verse": "verse doesn't exist in this bible version"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Audite quae Dominus loquitur: Surge, contende judicio adversum montes, et audiant colles vocem tuam."
                },
                "2": {
                    "verse_nr": "2",
                    "verse": "Audiant montes judicium Domini, et fortia fundamenta terrae; quia judicium Domini cum populo suo, et cum Israel dijudicabitur."
                },
                "3": {
                    "verse_nr": "3",
                    "verse": "Popule meus, quid feci tibi? aut quid molestus fui tibi? Responde mihi."
                },
                "4": {
                    "verse_nr": "4",
                    "verse": "Quia eduxi te de terra AEgypti, et de domo servientium liberavi te, et misi ante faciem tuam Moysen, et Aaron, et Mariam."
                },
                "5": {
                    "verse_nr": "5",
                    "verse": "Popule meus, memento, quaeso, quid cogitaverit Balach, rex Moab, et quid responderit ei Balaam, filius Beor, de Setim usque ad Galgalam, ut cognosceres justitias Domini."
                },
                "6": {
                    "verse_nr": "6",
                    "verse": "Quid dignum offeram Domino? curvabo genu Deo excelso? Numquid offeram ei holocautomata et vitulos anniculos?"
                },
                "7": {
                    "verse_nr": "7",
                    "verse": "numquid placari potest Dominus in millibus arietum, aut in multis millibus hircorum pinguium? numquid dabo primogenitum meum pro scelere meo, fructum ventris mei pro peccato animae meae?"
                },
                "8": {
                    "verse_nr": "8",
                    "verse": "Indicabo tibi, o homo, quid sit bonum, et quid Dominus requirat a te: utique facere judicium, et diligere misericordiam, et sollicitum ambulare cum Deo tuo."
                },
                "9": {
                    "verse_nr": "9",
                    "verse": "Vox Domini ad civitatem clamat, et salus erit timentibus nomen tuum: audite, tribus, et quis approbabit illud?"
                },
                "10": {
                    "verse_nr": "10",
                    "verse": "Adhuc ignis in domo impii thesauri iniquitatis, et mensura minor irae plena."
                },
                "11": {
                    "verse_nr": "11",
                    "verse": "Numquid justificabo stateram impiam, et saccelli pondera dolosa?"
                },
                "12": {
                    "verse_nr": "12",
                    "verse": "In quibus divites ejus repleti sunt iniquitate, et habitantes in ea loquebantur mendacium, et lingua eorum fraudulenta in ore eorum."
                },
                "13": {
                    "verse_nr": "13",
                    "verse": "Et ego ergo coepi percutere te perditione super peccatis tuis."
                },
                "14": {
                    "verse_nr": "14",
                    "verse": "Tu comedes, et non saturaberis, et humiliatio tua in medio tui: et apprehendes, et non salvabis, et quos salvaveris, in gladium dabo."
                },
                "15": {
                    "verse_nr": "15",
                    "verse": "Tu seminabis, et non metes: tu calcabis olivam, et non ungeris oleo; et mustum, et non bibes vinum."
                },
                "16": {
                    "verse_nr": "16",
                    "verse": "Et custodisti praecepta Amri, et omne opus domus Achab, et ambulasti in voluntatibus eorum: ut darem te in perditionem, et habitantes in ea in sibilum, et opprobrium populi mei portabitis."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Vae mihi, quia factus sum sicut qui colligit in autumno racemos vindemiae! non est botrus ad comedendum, praecoquas ficus desideravit anima mea."
                },
                "2": {
                    "verse_nr": "2",
                    "verse": "Periit sanctus de terra, et rectus in hominibus non est: omnes in sanguine insidiantur; vir fratrem suum ad mortem venatur."
                },
                "3": {
                    "verse_nr": "3",
                    "verse": "Malum manuum suarum dicunt bonum: princeps postulat, et judex in reddendo est; et magnus locutus est desiderium animae suae, et conturbaverunt eam."
                },
                "4": {
                    "verse_nr": "4",
                    "verse": "Qui optimus in eis est, quasi paliurus, et qui rectus, quasi spina de sepe. Dies speculationis tuae, visitatio tua venit: nunc erit vastitas eorum."
                },
                "5": {
                    "verse_nr": "5",
                    "verse": "Nolite credere amico, et nolite confidere in duce: ab ea quae dormit in sinu tuo custodi claustra oris tui."
                },
                "6": {
                    "verse_nr": "6",
                    "verse": "Quia filius contumeliam facit patri, et filia consurgit adversus matrem suam: nurus adversus socrum suam, et inimici hominis domestici ejus."
                },
                "7": {
                    "verse_nr": "7",
                    "verse": "Ego autem ad Dominum aspiciam; exspectabo Deum, salvatorem meum: audiet me Deus meus."
                },
                "8": {
                    "verse_nr": "8",
                    "verse": "Ne laeteris, inimica mea, super me, quia cecidi: consurgam cum sedero in tenebris: Dominus lux mea est."
                },
                "9": {
                    "verse_nr": "9",
                    "verse": "Iram Domini portabo, quoniam peccavi ei, donec causam meam judicet, et faciat judicium meum. Educet me in lucem: videbo justitiam ejus."
                },
                "10": {
                    "verse_nr": "10",
                    "verse": "Et aspiciet inimica mea, et operietur confusione, quae dicit ad me: Ubi est Dominus Deus tuus? Oculi mei videbunt in eam: nunc erit in conculcationem ut lutum platearum."
                },
                "11": {
                    "verse_nr": "11",
                    "verse": "Dies, ut aedificentur maceriae tuae; in die illa longe fiet lex."
                },
                "12": {
                    "verse_nr": "12",
                    "verse": "In die illa et usque ad te veniet de Assur, et usque ad civitates munitas, et a civitatibus munitis usque ad flumen, et ad mare de mari, et ad montem de monte."
                },
                "13": {
                    "verse_nr": "13",
                    "verse": "Et terra erit in desolationem propter habitatores suos, et propter fructum cogitationum eorum."
                },
                "14": {
                    "verse_nr": "14",
                    "verse": "Pasce populum tuum in virga tua, gregem haereditatis tuae, habitantes solos, in saltu, in medio Carmeli. Pascentur Basan et Galaad juxta dies antiquos."
                },
                "15": {
                    "verse_nr": "15",
                    "verse": "Secundum dies egressionis tuae de terra AEgypti, ostendam ei mirabilia."
                },
                "16": {
                    "verse_nr": "16",
                    "verse": "Videbunt gentes, et confundentur super omni fortitudine sua. Ponent manum super os, aures eorum surdae erunt."
                },
                "17": {
                    "verse_nr": "17",
                    "verse": "Lingent pulverem sicut serpentes; velut reptilia terrae perturbabuntur in aedibus suis. Dominum Deum nostrum formidabunt, et timebunt te."
                },
                "18": {
                    "verse_nr": "18",
                    "verse": "Quis, Deus, similis tui, qui aufers iniquitatem, et transis peccatum reliquiarum haereditatis tuae? Non immittet ultra furorem suum, quoniam volens misericordiam est."
                },
                "19": {
                    "verse_nr": "19",
                    "verse": "Revertetur, et miserebitur nostri; deponet iniquitates nostras, et projiciet in profundum maris omnia peccata nostra."
                },
                "20": {
                    "verse_nr": "20",
                    "verse": "Dabis veritatem Jacob, misericordiam Abraham, quae jurasti patribus nostris a diebus antiquis."
                }
            }
        }
    }
}