{
    "version": "xhosa",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UPawulos noSilvano noTimoti babhalela ibandla labaseTesalonika, elikuThixo uBawo wethu, neNkosi yethu uYesu Kristu;\n"
                },
                "2": {
                    "verse_nr": 2,
                    "verse": "bathi, Makube lubabalo kuni, noxolo oluvela kuThixo uBawo,  neNkosi yethu uYesu Kristu.\n"
                },
                "3": {
                    "verse_nr": 3,
                    "verse": "Simelwe kukuhlala sibulela kuThixo ngenxa yenu, bazalwana,  njengokuba kufanelekile, ngokuba lukhula ngokugqithiseleyo ukholo lwenu, lusanda uthandano lwenu nonke ngabanye;\n"
                },
                "4": {
                    "verse_nr": 4,
                    "verse": "ngokokude thina ngokwethu siqhayise ngani emabandleni kaThixo, ngenxa yonyamezelo lwenu, nokholo lwenu,  ezintshutshisweni zenu zonke, nasezimbandezelweni enizinyamezelayo;\n"
                },
                "5": {
                    "verse_nr": 5,
                    "verse": "umbonakaliso ke lowo womgwebo onobulungisa kaThixo, ukuze nibalelwe ekuthini nibufanele ubukumkani bukaThixo, enithi ngenxa yabo nive nokuva ubunzima;\n"
                },
                "6": {
                    "verse_nr": 6,
                    "verse": "ukuba kanti yinto ebubulungisa kuThixo ukubabuyekeza ngembandezelo abanibandezelayo;\n"
                },
                "7": {
                    "verse_nr": 7,
                    "verse": "athi, nina babandezelwayo, anibuyekeze ngokuniphumza kunye nathi, ekutyhilekeni kweNkosi uYesu, ivela emazulwini inezithunywa zamandla ayo;\n"
                },
                "8": {
                    "verse_nr": 8,
                    "verse": "inomlilo odangazelayo, ibaphindezela abangamaziyo uThixo,  nabangazilulameliyo iindaba ezilungileyo zeNkosi yethu uYesu Kristu;\n"
                },
                "9": {
                    "verse_nr": 9,
                    "verse": "bona abo baya kuva ukubethwa, intshabalalo engunaphakade ke leyo, bemke ebusweni beNkosi, nasebuqaqawulini bokomelela kwayo;\n"
                },
                "10": {
                    "verse_nr": 10,
                    "verse": "xa ithe yeza kuzukiswa kubangcwele bayo, imangaliseke kubo bonke abakholwayo (ngokuba nakholwa bubungqina bethu kuni),  ngaloo mini.\n"
                },
                "11": {
                    "verse_nr": 11,
                    "verse": "Ngoko ke sihlala sithandaza nokuthandaza ngenxa yenu, ukuba uThixo wethu anibalele ekuthini nilufanele ubizo lwenu, azalise ngokunamandla konke ukukholiswa kukulunga, nomsebenzi wokholo;\n"
                },
                "12": {
                    "verse_nr": 12,
                    "verse": "ukuze lizukiswe igama leNkosi yethu uYesu Kristu kuni, nani nizukiswe kuye, ngokobabalo lukaThixo wethu, neNkosi yethu uYesu Kristu.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ke kaloku siyanicela, bazalwana, ngenxa yokufika kweNkosi yethu uYesu Kristu, nokuhlanganiselwa kwethu kuyo,\n"
                },
                "2": {
                    "verse_nr": 2,
                    "verse": "ukuba ningazanyazanyiswa kwakamsinya, nahlukane nengqiqo;  ukuba ningabi navuso ngamoya, ngalizwi, ngancwadi ingathi,  ivela kuthi, ngokungathi iselingene imini leyo kaKristu.\n"
                },
                "3": {
                    "verse_nr": 3,
                    "verse": "Makungabikho bani unilukuhlayo nangalunye uhlobo; ngokuba ayinakufika yona, lungakhanga lufike ulahlo kuqala, atyhileke umntu wesono, unyana wotshabalalo;\n"
                },
                "4": {
                    "verse_nr": 4,
                    "verse": "lowo uchasayo, uziphakamisayo ngaphezu kwento yonke ekuthiwa nguThixo, nehlonelwayo, ngokokude azihlalise etempileni kaThixo, ezenza uThixo, ezibonisa ukuba unguThixo.\n"
                },
                "5": {
                    "verse_nr": 5,
                    "verse": "Anikhumbuli na, ukuba oko bendisekuni ndanixelela ezi zinto?\n"
                },
                "6": {
                    "verse_nr": 6,
                    "verse": "Nangoku niyakwazi okubambezelayo, ukuze atyhileke ngelakhe ixesha.\n"
                },
                "7": {
                    "verse_nr": 7,
                    "verse": "Kuba imfihlelo yokuchasana nomthetho iselisebenza; kodwa kulindwe ukuba ade lowo ubambezelayo ngoku asuswe kanye.\n"
                },
                "8": {
                    "verse_nr": 8,
                    "verse": "Andule ukutyhileka ongenamthetho; lowo iya kumtshisa iNkosi ngomoya womlomo wayo, imbangise ngokubonakala kokufika kwayo:\n"
                },
                "9": {
                    "verse_nr": 9,
                    "verse": "kwalowo, ukufika kungokokusebenza kukaSathana, ngayo imisebenzi yonke yamandla, nemiqondiso, nezimanga zobuxoki,\n"
                },
                "10": {
                    "verse_nr": 10,
                    "verse": "nangako ukulukuhla konke kokungalungisi kwabo batshabalalayo; ngenxa enokuba bengakwamkelanga ukuyithanda inyaniso, ukuze basindiswe.\n"
                },
                "11": {
                    "verse_nr": 11,
                    "verse": "Nangenxa yoko, uThixo uya kubathumela ulahlekiso olusebenza ngamandla, ukuze bakholwe bubuxoki;\n"
                },
                "12": {
                    "verse_nr": 12,
                    "verse": "ukuze bagwetywe bonke abangakholwanga yiyo inyaniso, basuka bakholiswa kuko ukungalungisi.\n"
                },
                "13": {
                    "verse_nr": 13,
                    "verse": "Ke thina simelwe kukuhlala sibulela kuye uThixo ngenxa yenu, bazalwana bathandiweyo yiNkosi, ukuba uThixo kwasekuqalekeni waninyulela ukusindiswa, ngokungcwalisa koMoya nokukholwa yinyaniso;\n"
                },
                "14": {
                    "verse_nr": 14,
                    "verse": "awanibizela kuko oko ngazo iindaba ezilungileyo zethu,  ukuba nizuze uzuko lweNkosi yethu uYesu Kristu.\n"
                },
                "15": {
                    "verse_nr": 15,
                    "verse": "Ngoko ke, bazalwana, yimani, nizibambe izithethe enazifundiswayo, nokuba kungelizwi, nokuba kungencwadi yethu.\n"
                },
                "16": {
                    "verse_nr": 16,
                    "verse": "Ke kaloku, iNkosi yethu uYesu Kristu ngokwayo, noThixo uBawo wethu owasithandayo, wasinika intuthuzelo engunaphakade,  nethemba elilungileyo ngobabalo,\n"
                },
                "17": {
                    "verse_nr": 17,
                    "verse": "wanga angazithuthuzela iintliziyo zenu, anizimase kuwo onke amazwi nemisebenzi elungileyo.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Elokugqiba, sithandazeleni, bazalwana, ukuba ilizwi leNkosi likhawuleze, lizukiswe, njengoko lenjenjalo nakuni;\n"
                },
                "2": {
                    "verse_nr": 2,
                    "verse": "nokuba sihlangulwe ebantwini abangendawo, abakhohlakeleyo;  kuba ukholo alubantwini bonke.\n"
                },
                "3": {
                    "verse_nr": 3,
                    "verse": "Ithembekile ke yona iNkosi, eya kunizimasa, inigcine kuyo inkohlakalo.\n"
                },
                "4": {
                    "verse_nr": 4,
                    "verse": "Sikholose ngani ke ngokwaseNkosini, ukuba izinto esinithethela zona niyazenza, nabe nisaya kuzenza.\n"
                },
                "5": {
                    "verse_nr": 5,
                    "verse": "Yanga ke iNkosi ingathi iintliziyo zenu izikhokelele eluthandweni lukaThixo, naselunyamezelweni lukaKristu.\n"
                },
                "6": {
                    "verse_nr": 6,
                    "verse": "Ke kaloku siyanithethela, bazalwana, egameni leNkosi yethu uYesu Kristu, ukuba nikhwebuke kubo bonke abazalwana abahamba ngokunxaxha, bengahambi ngokwesithethe abasamkelayo kuthi.\n"
                },
                "7": {
                    "verse_nr": 7,
                    "verse": "Kuba niyazi ngokwenu, ukuba nimelwe kukuthini na ukusilinganisa; ngokuba asinxaxhanga phakathi kwenu.\n"
                },
                "8": {
                    "verse_nr": 8,
                    "verse": "Asidlanga sonka samntu ngesisa; sidle ngokubulaleka nangemigu, sisebenza ubusuku nemini, ukuze singabi bunzima nakubani kuni;\n"
                },
                "9": {
                    "verse_nr": 9,
                    "verse": "kungengakuba sasingenagunya; senzela ukuze sizinikele sibe ngumfuziselo kuni, nize nina nixelise thina.\n"
                },
                "10": {
                    "verse_nr": 10,
                    "verse": "Kuba naxenikweni besikuni, sanithethela ngelithi, Ukuba umntu akathandi kusebenza, makangadli nokudla.\n"
                },
                "11": {
                    "verse_nr": 11,
                    "verse": "Kuba siyeva ukuba inxenye phakathi kwenu ihamba ngokunxaxha, ingasebenzi nento, izifaka kwizinto zabanye.\n"
                },
                "12": {
                    "verse_nr": 12,
                    "verse": "Abanjalo ke siyabathethela, sibavuselela ngayo iNkosi yethu uYesu Kristu, ukuba bathi, besebenza ngokuzola, badle esisesabo isonka.\n"
                },
                "13": {
                    "verse_nr": 13,
                    "verse": "Ke nina, bazalwana, musani ukutha amandla ekwenzeni okulungileyo.\n"
                },
                "14": {
                    "verse_nr": 14,
                    "verse": "Ukuba ke kukho bani ungalilulameliyo ilizwi lethu ngencwadi le, mqondeni lowo, ningazidibanisi naye, ukuze adane.\n"
                },
                "15": {
                    "verse_nr": 15,
                    "verse": "Noko ke ze ningambaleli ekuthini ulutshaba; manimluleke njengomzalwana.\n"
                },
                "16": {
                    "verse_nr": 16,
                    "verse": "Yanga ke iNkosi yoxolo ngokwayo inganinika uxolo ngamaxa onke, ngeendlela zonke. INkosi mayibe nani nonke.\n"
                },
                "17": {
                    "verse_nr": 17,
                    "verse": "Umbuliso ngesam isandla, mna Pawulos. Nguwo lowo umqondiso kuzo zonke iincwadi; ndenjenjalo ukubhala.\n"
                },
                "18": {
                    "verse_nr": 18,
                    "verse": "Ubabalo lweNkosi yethu uYesu Kristu malube nani nonke.  Amen.\n"
                }
            }
        }
    }
}