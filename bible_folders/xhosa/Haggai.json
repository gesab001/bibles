{
    "version": "xhosa",
    "book_name": "Haggai",
    "book_nr": "37",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Ngomnyaka wesibini kaDariyo ukumkani, ngenyanga yesithandathu, ngosuku lokuqala enyangeni leyo, kwafika ilizwi likaYehova ngoHagayi umprofeti, kuZerubhabheli unyana kaShalatiyeli, ibamba lakwaYuda, nakuYoshuwa unyana kaYotsadaki, umbingeleli omkhulu, lisithi,\n"
                },
                "2": {
                    "verse_nr": 2,
                    "verse": "Utsho uYehova wemikhosi ukuthi, Aba bantu bathi, Asikabi lixesha lokuba kuziwe, asikabi lixesha lokuba yakhiwe indlu kaYehova.\n"
                },
                "3": {
                    "verse_nr": 3,
                    "verse": "Kwafika ke ilizwi likaYehova ngoHagayi umprofeti, lisithi,\n"
                },
                "4": {
                    "verse_nr": 4,
                    "verse": "Lixesha na kuni nina, lokuba nihlale ezindlwini zenu zalekiwe, ibe le ndlu yam yona ilinxuwa?\n"
                },
                "5": {
                    "verse_nr": 5,
                    "verse": "Kaloku ke, utsho uYehova wemikhosi ukuthi, Zigqaleni iindlela zenu.\n"
                },
                "6": {
                    "verse_nr": 6,
                    "verse": "Nahlwayela kakhulu, ningenise kancinane; niyadla,  ningahluthi; nisela, ninganeli kukusela; nambatha, ningevi ntsitho; noziqeshisayo uziqeshisela ukuba agalele engxoweni enezikroba.\n"
                },
                "7": {
                    "verse_nr": 7,
                    "verse": "Utsho uYehova wemikhosi ukuthi, Iindlela zenu zigqaleni.\n"
                },
                "8": {
                    "verse_nr": 8,
                    "verse": "Nyukani niye kweleentaba, nize nemithi, niyakhe indlu le;  ndokholiswa ke yiyo, ndizizukise; utsho uYehova.\n"
                },
                "9": {
                    "verse_nr": 9,
                    "verse": "Nalindela into eninzi, nantso isuke yaba yinto encinane;  nithe nakuza nayo ekhaya, ndayiphephetha. Ngani ke? utsho uYehova wemikhosi; ngenxa yendlu yam, yona le ilinxuwa, nibe nina elowo ebalekela endlwini yakhe.\n"
                },
                "10": {
                    "verse_nr": 10,
                    "verse": "Ngenxa yoko, ngenxa yenu, izulu liyala nombethe, nomhlaba wala neendyebo zawo.\n"
                },
                "11": {
                    "verse_nr": 11,
                    "verse": "Ndabiza ukoma phezu kwelizwe, naphezu kweentaba, naphezu kwengqolowa, naphezu kwewayini entsha, naphezu kweoli, naphezu kwezinto zonke eziphuma emhlabeni, naphezu kwabantu, naphezu kweenkomo, naphezu kokuxelenga konke kwezandla.\n"
                },
                "12": {
                    "verse_nr": 12,
                    "verse": "Baliphulaphula ke ooZerubhabheli unyana kaShalatiyeli,  noYoshuwa unyana kaYotsadaki, umbingeleli omkhulu, namasalela onke abantu, ilizwi likaYehova uThixo wabo, ngokwamazwi kaHagayi umprofeti, njengoko wayemthumile uYehova uThixo wabo;  boyika abantu ebusweni bukaYehova.\n"
                },
                "13": {
                    "verse_nr": 13,
                    "verse": "Wakuthetha uHagayi umthunywa kaYehova ukuthunywa kwakhe nguYehova ebantwini, wathi, Ndinani, utsho uYehova.\n"
                },
                "14": {
                    "verse_nr": 14,
                    "verse": "UYehova wawuvuselela umoya kaZerubhabheli unyana kaShalatiyeli, ibamba lakwaYuda, nomoya kaYoshuwa unyana kaYotsadaki, umbingeleli omkhulu, nomoya wamasalela onke abantu. Beza ke, bawenza umsebenzi endlwini kaYehova wemikhosi,  uThixo wabo,\n"
                },
                "15": {
                    "verse_nr": 15,
                    "verse": "ngosuku lwamashumi omabini anesine lwenyanga yesithandathu,  ngomnyaka wesibini kakumkani uDariyo.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ngenyanga yesixhenxe, ngosuku lwamashumi amabini analunye enyangeni leyo, kwafika ilizwi likaYehova ngoHagayi umprofeti,  lisithi,\n"
                },
                "2": {
                    "verse_nr": 2,
                    "verse": "Khawuthethe kuZerubhabheli unyana kaShalatiyeli, ibamba lakwaYuda, nakuYoshuwa unyana kaYotsadaki, umbingeleli omkhulu,  nakumasalela abantu, uthi,\n"
                },
                "3": {
                    "verse_nr": 3,
                    "verse": "Ngubani na kuni apha oseleyo, owayibonayo le ndlu isesebuqaqawulini bayo bokuqala? Niyibona iyintoni na ke ngoku?  Ayinjengento engento na emehlweni enu?\n"
                },
                "4": {
                    "verse_nr": 4,
                    "verse": "Noko ke ngoku yomelela, Zerubhabheli, utsho uYehova;  womelele, Yoshuwa nyana kaYotsadaki, mbingeleli mkhulu;  nomelele, nonke bantu belizwe, utsho uYehova, nisebenze;  ngokuba ndinani, utsho uYehova wemikhosi.\n"
                },
                "5": {
                    "verse_nr": 5,
                    "verse": "Ilizwi elo, ndanqophisana nani ngalo ekuphumeni kwenu eYiputa, ndisaligcinile, noMoya wam umi phakathi kwenu; musani ukoyika.\n"
                },
                "6": {
                    "verse_nr": 6,
                    "verse": "Ngokuba uYehova wemikhosi utsho ukuthi, Kusaya kuba kanye,  umzuzwana ke, ndinyikimise izulu, nehlabathi, nolwandle,  nomhlaba owomileyo;\n"
                },
                "7": {
                    "verse_nr": 7,
                    "verse": "ndizinyikimise zonke iintlanga, zifike izinto ezinqwenelekayo zeentlanga zonke, ndiyizalise le ndlu ngobuqaqawuli; utsho uYehova wemikhosi.\n"
                },
                "8": {
                    "verse_nr": 8,
                    "verse": "Isilivere yeyam, igolide yeyam; utsho uYehova wemikhosi.\n"
                },
                "9": {
                    "verse_nr": 9,
                    "verse": "Buya kuba bukhulu ubuqaqawuli bamva bale ndlu, ngaphezu kobokuqala, utsho uYehova wemikhosi; kuyo ke le ndawo ndiya kunika uxolo; utsho uYehova wemikhosi.\n"
                },
                "10": {
                    "verse_nr": 10,
                    "verse": "Ngosuku lwamashumi omabini anesine lwenyanga yesithoba,  ngomnyaka wesibini kaDariyo, kwafika ilizwi likaYehova ngoHagayi umprofeti, lisithi,\n"
                },
                "11": {
                    "verse_nr": 11,
                    "verse": "Utsho uYehova wemikhosi ukuthi, Khawubuze umyalelo kubabingeleli, uthi,\n"
                },
                "12": {
                    "verse_nr": 12,
                    "verse": "Yabonani, umntu ephethe inyama engcwele ngesondo lengubo yakhe, afike ngesondo lakhe esonkeni, nasentweni ephekiweyo,  nasewayinini, naseolini, nasentweni nokuba yiyiphi edliwayo,  yongcwaliseka na? Baphendula ababingeleli bathi, Hayi.\n"
                },
                "13": {
                    "verse_nr": 13,
                    "verse": "Wathi ke uHagayi, Ukuba uthe wafika oyinqambi ngenxa yomfi,  kwezo zinto zonke, zoba ziinqambi na? Baphendula ababingeleli bathi, Zoba ziinqambi.\n"
                },
                "14": {
                    "verse_nr": 14,
                    "verse": "Waphendula uHagayi wathi, Banjalo ke aba bantu, lunjalo ke olu hlanga ebusweni bam; utsho uYehova; unjalo ke wonke umsebenzi wezandla zabo, nento abayisondezayo khona apho iyinqambi.\n"
                },
                "15": {
                    "verse_nr": 15,
                    "verse": "Kaloku ke khanigqale, nithabathele kule mini, nibhekise emva, kungekabekwa litye lityeni etempileni kaYehova;\n"
                },
                "16": {
                    "verse_nr": 16,
                    "verse": "nithabathele kwelo xesha, xa umntu ebefike esitheni esimilinganiso imashumi mabini, asuke afumane libe linye ishumi; xa ebefika emkhumbini wokukhongozela iwayini, eza kukha imilinganiso emashumi mahlanu, asuke afumane amashumi amabini.\n"
                },
                "17": {
                    "verse_nr": 17,
                    "verse": "Ndanibetha ngembabala, nangexoshomba, nangesichotho, kuyo yonke imisebenzi yezandla zenu; noko ke akubangakho namnye kuni ubuyela kum; utsho uYehova.\n"
                },
                "18": {
                    "verse_nr": 18,
                    "verse": "Khanigqale, nithabathele kule mini, nibhekise emva,  nithabathele kusuku lwamashumi omabini anesine lwenyanga yesithoba kususela kuloo mini yokusekwa kwetempile kaYehova;  gqalani ke.\n"
                },
                "19": {
                    "verse_nr": 19,
                    "verse": "Isekho yinina imbewu eqongeni? Hayi, akuxakathanga nto,  kude kwesa kumdiliya, nomkhiwane, nomrharnate, nomnquma.  Ndithabathele kule mini, ndiya kusikelela.\n"
                },
                "20": {
                    "verse_nr": 20,
                    "verse": "Kwafika ilizwi likaYehova ngokwesibini kuHagayi, ngosuku lwamashumi omabini anesine enyangeni leyo, lisithi,\n"
                },
                "21": {
                    "verse_nr": 21,
                    "verse": "Thetha kuZerubhabheli ibamba lakwaYuda, uthi, Ndiya kulinyikimisa izulu nehlabathi,\n"
                },
                "22": {
                    "verse_nr": 22,
                    "verse": "ndiyibhukuqe itrone yezikumkani, ndikutshabalalise ukomelela kwezikumkani zeentlanga; ndizibhukuqe iinqwelo zokulwa nabakhweli bazo, kuwe amahashe nabakhweli bawo; elowo awiswe likrele lowabo.\n"
                },
                "23": {
                    "verse_nr": 23,
                    "verse": "Ngaloo mini, utsho uYehova wemikhosi, ndiya kukuthabatha,  Zerubhabheli nyana kaShalatiyeli, mkhonzi wam, utsho uYehova,  ndikumise ngokomsesane wokutywina; kuba ndikunyule; utsho uYehova wemikhosi.\n"
                }
            }
        }
    }
}