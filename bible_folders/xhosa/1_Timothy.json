{
    "version": "xhosa",
    "book_name": "1 Timothy",
    "book_nr": "54",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UPawulos, umpostile kaYesu Kristu, ngokommiselo kaThixo uMsindisi wethu, neNkosi yethu uYesu Kristu, iThemba lethu,\n"
                },
                "2": {
                    "verse_nr": 2,
                    "verse": "ubhalela uTimoti, umntwana wakhe kanye ngokwaselukholweni;  uthi, Makube lubabalo, inceba, uxolo, oluvela kuThixo uBawo,  noKristu Yesu iNkosi yethu.\n"
                },
                "3": {
                    "verse_nr": 3,
                    "verse": "Njengoko ndakuyalayo ukuba uhlale e-Efese, ndakuba mna ndisiya kwelaseMakedoni, ndenjenjalo ukukuyala nangoku, ukuze ubathethele abanye, bangafundisi mfundiso yimbi;\n"
                },
                "4": {
                    "verse_nr": 4,
                    "verse": "kananjalo banganyamekeli zintsomi namilibo yakuzalwa engaphele ndawo, izinto ezo ezibanga iimbuzwano, zingahambisi lona ulwakho lukaThixo olungokholo.\n"
                },
                "5": {
                    "verse_nr": 5,
                    "verse": "Ke intsingiselo yoyalo iluthando oluphuma entliziyweni ehlambulukileyo, nasesazeleni esilungileyo, naselukholweni olungahanahanisiyo;\n"
                },
                "6": {
                    "verse_nr": 6,
                    "verse": "abathe abathile, beziphosile ezo nto, baphambukela ekuthetheni okungento yanto;\n"
                },
                "7": {
                    "verse_nr": 7,
                    "verse": "bethanda ukuba ngabafundisi bomthetho, phofu bengaziqiqi izinto abazithethayo, kwanezo bazingqinayo.\n"
                },
                "8": {
                    "verse_nr": 8,
                    "verse": "Siyazi ke ukuba umthetho mhle, ukuba umntu uthi awuphathe ngokomthetho;\n"
                },
                "9": {
                    "verse_nr": 9,
                    "verse": "ngokwazi oku, ukuba umthetho lo awuwiselwe lungisa, uwiselwe ke abachasene nomthetho, nabangenakululama, abangahloneli Thixo, nabangaboni, abangengcwele, nabahlambeli, ababethiyise nababethi-nina, izigwinta,\n"
                },
                "10": {
                    "verse_nr": 10,
                    "verse": "abenzi bombulo, amadoda alalanayo, amasela abantu, amaxoki,  amafunga-buxoki, nokuba kukho nto yimbi ichasene nemfundiso ephilileyo;\n"
                },
                "11": {
                    "verse_nr": 11,
                    "verse": "ngokweendaba ezilungileyo zozuko lukaThixo osikelelekileyo,  endaphathiswa zona mna.\n"
                },
                "12": {
                    "verse_nr": 12,
                    "verse": "Kananjalo ndinombulelo kowandomelezayo, uKristu Yesu iNkosi yethu, kuba wandibalela ekuthini ndithembekile, endimisela ebulungiselelini;\n"
                },
                "13": {
                    "verse_nr": 13,
                    "verse": "nakuba ngaphambili ndandingumnyelisi, nomtshutshisi,  nomphathi kakubi; ndesuka ndenzelwa inceba, ngokuba ndakwenza oko ndingazi, ndisekungakholweni;\n"
                },
                "14": {
                    "verse_nr": 14,
                    "verse": "ke lwanda ngokuncamisileyo ubabalo lweNkosi yethu,  lunokholo nothando olukuKristu Yesu.\n"
                },
                "15": {
                    "verse_nr": 15,
                    "verse": "Lithembekile ilizwi eli, lifanelwe kukwamkelwa konke, eli lokuba uKristu Yesu weza ehlabathini ukuba asindise aboni;  endingomkhulu kubo mna;\n"
                },
                "16": {
                    "verse_nr": 16,
                    "verse": "noko ke ndesuka ndenzelwa inceba ngenxa yoku, ukuze uYesu Kristu akubonakalalisele kum, mna ungomkhulu, konke ukuzeka kade umsindo, ndibe ngumzekelo kwabo baza kukholwa kuye, base ebomini obungunaphakade.\n"
                },
                "17": {
                    "verse_nr": 17,
                    "verse": "Ke kaloku, kuye uKumkani wawo amaphakade, ongenakonakala,  ongenakubonakala, kuThixo olumkileyo yedwa, makubekho imbeko nozuko, kuse emaphakadeni asemaphakadeni. Amen.\n"
                },
                "18": {
                    "verse_nr": 18,
                    "verse": "Olu yalo ndilubeka phambi kwakho, mntwana wam Timoti,  ngokweziprofeto ezandulelayo ngawe, ukuze ulwe ngazo ukulwa okuhle,\n"
                },
                "19": {
                    "verse_nr": 19,
                    "verse": "unokholo nesazela esilungileyo, ethe inxenye, isigibile,  yaphukelwa ngumkhombe mayelana nokholo;\n"
                },
                "20": {
                    "verse_nr": 20,
                    "verse": "inoHimenayo noAlesandire, endabanikelayo kuSathana, ukuze baqeqeshwe ukuba banganyelisi.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ndiyavuselela ngoko kuqala kwiinto zonke, ukuba kwenziwe izikhungo, imithandazo, izibongozo, imibulelo, ngenxa yabantu bonke;\n"
                },
                "2": {
                    "verse_nr": 2,
                    "verse": "ngenxa yookumkani nabo bonke abasekongameni, ukuze sihlale ngokonwaba nangokuzola, sinokuhlonela uThixo, nokundileka konke.\n"
                },
                "3": {
                    "verse_nr": 3,
                    "verse": "Kuba oku kuhle, kwamkelekile emehlweni oMsindisi wethu uThixo;\n"
                },
                "4": {
                    "verse_nr": 4,
                    "verse": "onga yena bangasindiswa bonke abantu, bafikelele ekuyazini inyaniso.\n"
                },
                "5": {
                    "verse_nr": 5,
                    "verse": "Kuba mnye uThixo; mnye nomlamli phakathi koThixo nabantu,  umntu uKristu Yesu,\n"
                },
                "6": {
                    "verse_nr": 6,
                    "verse": "lowo wazinikelayo ukuba abe yintlawulelo yokukhulula abantu bonke; ubungqina ke obo bokungqinwa ngamaxesha angawabo;\n"
                },
                "7": {
                    "verse_nr": 7,
                    "verse": "endithe ndamiselwa bona mna, ukuba ndibe ngumshumayeli nompostile (ndithetha inyaniso ndikuKristu, andixoki),  umfundisi weentlanga elukholweni nasenyanisweni.\n"
                },
                "8": {
                    "verse_nr": 8,
                    "verse": "Ngoko ndinga angathandaza amadoda kuzo zonke iindawo,  ephakamisa izandla ezingcwele, engenangqumbo, engenantandabuzo.\n"
                },
                "9": {
                    "verse_nr": 9,
                    "verse": "Kwangokunjalo mabathi nabafazi banxibe iingubo ezifanelekileyo, beneentloni, benesidima, ingabi kukuphotha iinwele, nokunxitywa kwegolide neeperile, nesambatho esixabiso likhulu;\n"
                },
                "10": {
                    "verse_nr": 10,
                    "verse": "mabathi (ngokufanele abafazi abathi bahlonela uThixo),  bavathe imisebenzi elungileyo.\n"
                },
                "11": {
                    "verse_nr": 11,
                    "verse": "Umfazi, ezolile, makafunde ethobele konke.\n"
                },
                "12": {
                    "verse_nr": 12,
                    "verse": "Umfazi ke andimvumeli ukuba afundise, nokuba ayilawule indoda; makazole.\n"
                },
                "13": {
                    "verse_nr": 13,
                    "verse": "Kuba kwabunjwa uAdam kuqala, kwandula ke ukubunjwa uEva.\n"
                },
                "14": {
                    "verse_nr": 14,
                    "verse": "Kanjalo akulukuhlwanga Adam; kulukuhlwe umfazi, waba sekugqitheni.\n"
                },
                "15": {
                    "verse_nr": 15,
                    "verse": "Noko ke wosindiswa ngokuzala, ukuba bathe bema elukholweni,  naseluthandweni, nasebungcwaliseni, benesidima.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Lithembekile ilizwi eli lithi, Ukuba ubani ungxamele ubuveleli, unqwenela umsebenzi omhle.\n"
                },
                "2": {
                    "verse_nr": 2,
                    "verse": "Umveleli ngoko umelwe kukuthi abe ngongenakukhalazelwa,  eyindoda yamfazi mnye, eyingcathu, enesidima, ezibekile, ebuka iindwendwe, enokufundisa;\n"
                },
                "3": {
                    "verse_nr": 3,
                    "verse": "engageziswa yiwayini, engembethi, engemngxameli wanzuzo imbi. Makabe ngothantamisayo, engalwi, engemthandi wamali;\n"
                },
                "4": {
                    "verse_nr": 4,
                    "verse": "eyongamele kakuhle eyakhe indlu, abantwana bakhe bemthobele,  benokundileka konke\n"
                },
                "5": {
                    "verse_nr": 5,
                    "verse": "(kuba ukuba umntu akakwazi ukuyongamela eyakhe indlu,  angathini na ukuphatha ibandla likaThixo?);\n"
                },
                "6": {
                    "verse_nr": 6,
                    "verse": "angabi ngosandula ukungeniswa, ukuze angathiwa lwale likratshi, eyele ekugwetyweni koMtyholi.\n"
                },
                "7": {
                    "verse_nr": 7,
                    "verse": "Kanjalo ke umelwe kukuthi abe nobungqina obuhle obuvela kwabangaphandle, ukuze angeyeli engcikivweni nasesibatheni soMtyholi.\n"
                },
                "8": {
                    "verse_nr": 8,
                    "verse": "Kwangokunjalo abalungiseleli bamelwe kukuba nokundileka,  bangabi ntlolela yombini, bangazinikeli kwiwayini eninzi,  bangangxameli nzuzo imbi;\n"
                },
                "9": {
                    "verse_nr": 9,
                    "verse": "mababe nemfihlo yokholo esazeleni esihlambulukileyo.\n"
                },
                "10": {
                    "verse_nr": 10,
                    "verse": "Nabo aba ke mabacikidwe ukuqala; bandule ke ukulungiselela,  bengabangenakumangaleleka.\n"
                },
                "11": {
                    "verse_nr": 11,
                    "verse": "Kwangokunjalo abafazi bamelwe kukuba nokundileka, bangabi ngabahlebi; mababe ziingcathu, bathembeke ezintweni zonke.\n"
                },
                "12": {
                    "verse_nr": 12,
                    "verse": "Abalungiseleli mababe ngamadoda abafazi ngabanye,  besongamela kakuhle abantwana nezindlu ezizezabo.\n"
                },
                "13": {
                    "verse_nr": 13,
                    "verse": "Kuba abo balungiselele kakuhle, bazizuzela isimo esihle,  nokungafihlisi okukhulu ekukholweni, okukuKristu Yesu.\n"
                },
                "14": {
                    "verse_nr": 14,
                    "verse": "Ezi zinto ndizibhala kuwe, ndithembe ukuba ndiya kuza kuwe kamsinya.\n"
                },
                "15": {
                    "verse_nr": 15,
                    "verse": "Ukuba ke ndithe ndalibala, ndikubhalela ukuze wazi, ukuba kumelwe kukuthiwani na ukuhanjwa endlwini kaThixo, yona ilibandla likaThixo ophilileyo, intsika nesiseko sayo inyaniso.\n"
                },
                "16": {
                    "verse_nr": 16,
                    "verse": "Kananjalo, ngokuvunyiweyo, inkulu imfihlelo yona leyo yokuhlonela uThixo: lowo wabonakalaliswa esenyameni,  wagwetyelwa esemoyeni, wabonakala kwizithunywa zezulu,  wavakaliswa phakathi kweentlanga, kwakholwa kuye ehlabathini,  wenyuswa waba sebuqaqawulini.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Ke kaloku uMoya uthi ngokucacileyo inxenye iya kumka elukholweni, ngamaxesha asemva, inyamekele oomoya abalahlekisayo, neemfundiso zeedemon;\n"
                },
                "2": {
                    "verse_nr": 2,
                    "verse": "imka nohanahaniso lwabathetha ubuxoki, betshiswe isazela sabo ngentsimbi;\n"
                },
                "3": {
                    "verse_nr": 3,
                    "verse": "bengavumi ukuba kuzekwe, nokuba kudliwe izinto ezadalwa nguThixo, ukuze zamkelwe ngombulelo ngabo bakholwayo, bayaziyo inyaniso.\n"
                },
                "4": {
                    "verse_nr": 4,
                    "verse": "Ngokuba sonke isidalwa sikaThixo sihle; asiyonto yakulahlwa,  ukuba samkelwe ngombulelo;\n"
                },
                "5": {
                    "verse_nr": 5,
                    "verse": "kuba singcwaliswa ngalo ilizwi likaThixo nangezibongozo.\n"
                },
                "6": {
                    "verse_nr": 6,
                    "verse": "Ukuba uthe ezi zinto wazibeka phambi kwabazalwana, woba ngumlungiseleli omhle kaYesu Kristu, wondliwe ngamazwi okholo,  nawemfundiso entle oyilandelayo.\n"
                },
                "7": {
                    "verse_nr": 7,
                    "verse": "Ke zona iintsomi ezihlambelayo zamaxhegokazi zimangale.  Ziqhelise ukuhlonela uThixo.\n"
                },
                "8": {
                    "verse_nr": 8,
                    "verse": "Kuba eyeyomzimba ingqeqesho inceda kancinane; ke kona ukuhlonela uThixo kunceda ngako konke, kunedinga lobomi bakalokunje, nobobo buza kubakho.\n"
                },
                "9": {
                    "verse_nr": 9,
                    "verse": "Lithembekile ilizwi elo, lifanelwe kukwamkelwa konke.\n"
                },
                "10": {
                    "verse_nr": 10,
                    "verse": "Kuba sibulalekela, singcikivelwe oko; ngokuba sithembele kuThixo ophilileyo, onguMsindisi wabantu bonke, ngokukodwa owabakholwayo.\n"
                },
                "11": {
                    "verse_nr": 11,
                    "verse": "Bathethele ezi zinto, ufundise zona.\n"
                },
                "12": {
                    "verse_nr": 12,
                    "verse": "Makungabikho namnye ubudelayo ubuncinane bakho; suka ube ngumzekelo wabakholwayo ngentetho, ngehambo, ngothando,  ngokholo, ngobunyulu.\n"
                },
                "13": {
                    "verse_nr": 13,
                    "verse": "Nyamekela imfundo, uvuselelo, imfundiso, ndide ndifike.\n"
                },
                "14": {
                    "verse_nr": 14,
                    "verse": "Ungasihilizeli isipho esingokubabalwa, esikuwe;  owasinikwayo ngesiprofeto, kunye nokubekwa izandla yintlanganiso yamadoda amakhulu.\n"
                },
                "15": {
                    "verse_nr": 15,
                    "verse": "Zinyamekele ezo zinto, hlala kwezo zinto, ukuze ukuhambela kwakho phambili kubonakale kwinto yonke.\n"
                },
                "16": {
                    "verse_nr": 16,
                    "verse": "Zilumkele wena nemfundiso yakho; hlala uhleli kwezo zinto;  kuba ngokwenza oko, wozisindisa wena, ubasindise nabo bakuvayo.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Indoda enkulu musa ukuyithethisa kabukhali, yiyale njengoyihlo; amancinane, njengabazalwana;\n"
                },
                "2": {
                    "verse_nr": 2,
                    "verse": "abafazi abakhulu, njengoonyoko; abancinane, njengoodade,  unobunyulu bonke.\n"
                },
                "3": {
                    "verse_nr": 3,
                    "verse": "Babeke abahlolokazi abangabahlolokazi ngenene.\n"
                },
                "4": {
                    "verse_nr": 4,
                    "verse": "Ke ukuba kukho mhlolokazi uthile unabantwana, nokuba ngabazukulwana, ukuqala mabafunde ukuhlonela elabo ikhaya,  bababuyekezele umbuyekezo ooninakhulu; kuba oko kuhle,  kwamkelekile emehlweni kaThixo.\n"
                },
                "5": {
                    "verse_nr": 5,
                    "verse": "Ke yena ongumhlolokazi ngenene, eshiywe yedwa, uthembela kuThixo; uhlala ehleli ekukhungeni nasemithandazweni ubusuku nemini.\n"
                },
                "6": {
                    "verse_nr": 6,
                    "verse": "Kodwa yena oxhamla iziyolo ufile, nakuba ngathi udla ubomi.\n"
                },
                "7": {
                    "verse_nr": 7,
                    "verse": "Bathethele ezi zinto, ukuze bangabi nakukhalazeleka.\n"
                },
                "8": {
                    "verse_nr": 8,
                    "verse": "Ukuba ke umntu akabakhathalele abakhe, ngokukodwa abendlu yakhe, ulukhanyele ukholo, unobubi ngaphezu kongakholwayo.\n"
                },
                "9": {
                    "verse_nr": 9,
                    "verse": "Makangabalelwa enanini labahlolokazi umhlolokazi ongaphantsi kweminyaka emashumi mathandathu; owayengumfazi wandoda-nye,\n"
                },
                "10": {
                    "verse_nr": 10,
                    "verse": "engqinelwe ngemisebenzi emihle, ukuba wondle abantwana,  ukuba wamkele iindwendwe, ukuba uzihlambile iinyawo zabangcwele, ukuba ubasizile ababandezelweyo, ukuba usukelene nemisebenzi yonke elungileyo.\n"
                },
                "11": {
                    "verse_nr": 11,
                    "verse": "Ke bona abahlolokazi abatsha bamangale; kuba xa bathe badimala nguKristu, bothanda ukwenda;\n"
                },
                "12": {
                    "verse_nr": 12,
                    "verse": "benesigwebo sokuba balutshitshisile ukholo lokuqala.\n"
                },
                "13": {
                    "verse_nr": 13,
                    "verse": "Kunye noko ke bafunda ukungasebenzi nto, bethungelana nezindlu; banganeli kungasebenzi nto kodwa, basuka kananjalo babe ngamapholopholo, bazifake kwizinto zabanye, bathethe izinto ezingafanelekileyo.\n"
                },
                "14": {
                    "verse_nr": 14,
                    "verse": "Ngoko ndinga abahlolokazi abatsha bangenda, bazale, babe ngabanikazi-mizi, bangamniki ochasayo nalinye ithuba lokutshabhisa.\n"
                },
                "15": {
                    "verse_nr": 15,
                    "verse": "Kuba inxenye iseyiphambukele emva koSathana.\n"
                },
                "16": {
                    "verse_nr": 16,
                    "verse": "Ukuba kukho ikholwa, nokuba likholwakazi, elinabahlolokazi,  malibasize, lize ibandla lingasindwa, ukuze lona lisize abangabahlolokazi ngenene.\n"
                },
                "17": {
                    "verse_nr": 17,
                    "verse": "Amadoda amakhulu, awongamela kakuhle, makabalelwe ekuthini afanelwe yimbeko ephindwe kabini, ngokukodwa lawo abulalekayo elizwini nasemfundisweni.\n"
                },
                "18": {
                    "verse_nr": 18,
                    "verse": "Kuba sitsho isibhalo ukuthi, Uze ungayibophi umlomo inkomo ibhula; nokuthi, Umsebenzi uwufanele umvuzo wakhe.\n"
                },
                "19": {
                    "verse_nr": 19,
                    "verse": "Ukumangalelwa kwendoda enkulu musa ukukwamkela,  kungabangakho mangqina mabini nokuba mathathu.\n"
                },
                "20": {
                    "verse_nr": 20,
                    "verse": "Abo bonayo, bohlwaye emehlweni abantu bonke, ukuze nabanye aba babe nokoyika.\n"
                },
                "21": {
                    "verse_nr": 21,
                    "verse": "Ndiyakuqononondisa emehlweni kaThixo, neNkosi yethu uYesu Kristu, nezithunywa zezulu ezinyuliweyo, ukuba uzigcine ezi zinto ungaqali ugwebe, ungenzi nto ngokwayama bani.\n"
                },
                "22": {
                    "verse_nr": 22,
                    "verse": "Ungangxami ubeke izandla phezu kukabani, kanjalo ungadlelani nabanye ngezono zabo; zigcine nyulu.\n"
                },
                "23": {
                    "verse_nr": 23,
                    "verse": "Musa ukuba sasela manzi; sela intwana yewayini, ngenxa yesisu sakho, nobulwelwe bakho obufuthi.\n"
                },
                "24": {
                    "verse_nr": 24,
                    "verse": "Izono zabanye abantu zisekuhleni kanye, ziyandulela ukuya emgwebeni; abanye ke ziyabalandela nokubalandela.\n"
                },
                "25": {
                    "verse_nr": 25,
                    "verse": "Kwangokunjalo nemisebenzi emihle isekuhleni kanye, naleyo ingenjalo ayinako ukufihlakala.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Onke ke amakhoboka aphantsi kwedyokhwe, ndinga ke angababalela abaniniwo ekuthini, bafanelwe yimbeko yonke, ukuze igama likaThixo nemfundiso inganyeliswa.\n"
                },
                "2": {
                    "verse_nr": 2,
                    "verse": "Lawo ke ankosi zikholiweyo, makangazideli ngakuba zingabazalwana; makube kukhona azikhonzayo, ngokuba zingamakholwa, ziziintanda ezingamadlelana ngomsebenzi wokusiza. Bafundise ezi zinto, ubavuselele.\n"
                },
                "3": {
                    "verse_nr": 3,
                    "verse": "Ukuba umntu ufundisa mfundiso yimbi, angavumani namazwi aphilileyo angaweNkosi yethu uYesu Kristu, nemfundiso engokokuhlonela uThixo:\n"
                },
                "4": {
                    "verse_nr": 4,
                    "verse": "uthiwe lwale likratshi, engazi lutho kakuhle; ufa kukukhanuka iimbuzwano namaphike amazwi, ekuthi kwezo nto kuphume umona, iinkani, izinyeliso, izirhano ezingendawo,\n"
                },
                "5": {
                    "verse_nr": 5,
                    "verse": "iimpikiswano zochuku lwabantu abonakele iingqiqo, abahluthwe inyaniso, beba ukuhlonela uThixo kukusekeleza inzuzo.\n"
                },
                "6": {
                    "verse_nr": 6,
                    "verse": "Ke kona ukuhlonela uThixo, kundawonye nokwanela, kusekeleze inzuzo enkulu.\n"
                },
                "7": {
                    "verse_nr": 7,
                    "verse": "Kuba sibe singangenanga nanto ehlabathini; kuyabonakala kananjalo ukuba asinakuphuma nanto.\n"
                },
                "8": {
                    "verse_nr": 8,
                    "verse": "Sinento ke edliwayo neyambathwayo, masanele zezo zinto.\n"
                },
                "9": {
                    "verse_nr": 9,
                    "verse": "Ke abo banga bangaba zizityebi, beyela ekuhendweni,  nasesibatheni, nasezinkanukweni ezininzi ezibubudenge ezenzakalisayo; zona zibatshonisayo abantu ekonakaleni,  nasekutshabalaleni.\n"
                },
                "10": {
                    "verse_nr": 10,
                    "verse": "Kuba ukuthanda imali yingcambu yeento zonke ezimbi: abathe abathile, ngokuzolulela kuko, balahlekana nokholo, bazibhodloza ngobuhlungu obuninzi.\n"
                },
                "11": {
                    "verse_nr": 11,
                    "verse": "Ke wena, mntu kaThixo, zibaleke ezo zinto; phuthuma ke ubulungisa, ukuhlonela uThixo, ukholo, uthando, unyamezelo,  ubulali.\n"
                },
                "12": {
                    "verse_nr": 12,
                    "verse": "Wuzame umzamo omhle wokholo; bubambe ubomi obungunaphakade,  owabizelwa nokubizelwa kubo, waza waluvuma uvumo oluhle emehlweni amangqina amaninzi.\n"
                },
                "13": {
                    "verse_nr": 13,
                    "verse": "Ndiyakuthethela emehlweni kaThixo, ozidlisa ubomi zonke izinto, nasemehlweni kaKristu Yesu, owangqina wavuma uvumo oluhle phambi koPontiyo Pilato,\n"
                },
                "14": {
                    "verse_nr": 14,
                    "verse": "ukuba uwugcine umthetho lo, ungabi nabala, ungabi nakukhalazelwa, kude kufike ukubonakala kweNkosi yethu uYesu Kristu,\n"
                },
                "15": {
                    "verse_nr": 15,
                    "verse": "aya kukubonakalisa ngawakhe amaxesha; lowo usikelelekileyo,  ukuphela konamandla, uKumkani kakumkani, uNkosi kankosi;\n"
                },
                "16": {
                    "verse_nr": 16,
                    "verse": "okuphela konokungafi, ehleli ekukhanyeni okungenakusondelwa; ekungekho namnye kubantu owakha wambona,  nonako ukumbona; kuye makubekho imbeko namandla angunaphakade.  Amen.\n"
                },
                "17": {
                    "verse_nr": 17,
                    "verse": "Abazizityebi kweli phakade langoku bathethele bangakratshi,  bangathembeli butyebini bungagqalekiyo; mabathembele kuThixo ophilileyo, obeka phambi kwethu izinto zonke ngokobutyebi,  ukuba zidliwe;\n"
                },
                "18": {
                    "verse_nr": 18,
                    "verse": "benze okulungileyo, babe zizityebi zemisebenzi emihle, babe nokwaba kakuhle, babe nobudlelane;\n"
                },
                "19": {
                    "verse_nr": 19,
                    "verse": "baziqwebele isiseko esihle, base exesheni eliza kuza, ukuze babubambe ubomi obungunaphakade.\n"
                },
                "20": {
                    "verse_nr": 20,
                    "verse": "Wa, Timoti, loo nto uyiphathisiweyo yigcine, uphambuke ezintethweni ezingezizo, ezihlambelayo, nakwiinkcaso zokwazi,  okubizwa njalo kuxokwa;\n"
                },
                "21": {
                    "verse_nr": 21,
                    "verse": "abasuke abathile, bethe banako oku kwazi, baluphosa ukholo.  Ubabalo malube nawe. Amen.\n"
                }
            }
        }
    }
}