{
    "version": "xhosa",
    "book_name": "Zephaniah",
    "book_nr": "36",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Ilizwi likaYehova elafika kuZefaniya unyana kaKushi, unyana kaGedaliya, unyana ka-Amariya, unyana kaHezekiya, ngemihla kaYosiya unyana ka-Amon, ukumkani wakwaYuda.\n"
                },
                "2": {
                    "verse_nr": 2,
                    "verse": "Ndiya kususa ndiyisuse into yonke ehlabathini; utsho uYehova.\n"
                },
                "3": {
                    "verse_nr": 3,
                    "verse": "Ndiya kususa abantu neenkomo; ndiya kususa iintaka zezulu,  neentlanzi zolwandle; nezikhubekiso kunye nabangendawo;  ndibanqamle abantu emhlabeni; utsho uYehova.\n"
                },
                "4": {
                    "verse_nr": 4,
                    "verse": "Ndiya kusolula isandla sam phezu koYuda, naphezu kwabemi bonke baseYerusalem, ndinqamle kuyo le ndawo amasalela akwaBhahali, negama lababingeleli abangengabo, kunye nababingeleli;\n"
                },
                "5": {
                    "verse_nr": 5,
                    "verse": "nabaqubuda kumkhosi wezulu phezu kwezindlu, nabaqubudi abazinikela kuYehova ngesifungo, bafunge ukumkani wabo;\n"
                },
                "6": {
                    "verse_nr": 6,
                    "verse": "nababuya umva kuYehova, nabangamfunanga uYehova,  abangamquqelanga.\n"
                },
                "7": {
                    "verse_nr": 7,
                    "verse": "Yithini tu ebusweni beNkosi uYehova; ngokuba isondele imini kaYehova; kuba uYehova ulungise umbingelelo, ungcwalise abamenywa bakhe.\n"
                },
                "8": {
                    "verse_nr": 8,
                    "verse": "Kuya kuthi ngemini yombingelelo kaYehova, ndibavelele abathetheli, noonyana bokumkani, nabo bonke abambatha izambatho zolunye uhlanga.\n"
                },
                "9": {
                    "verse_nr": 9,
                    "verse": "Ndobavelela ngaloo mini bonke abatsiba embundwini womnyango,  abazalisa indlu yenkosi yabo ngogonyamelo nenkohliso.\n"
                },
                "10": {
                    "verse_nr": 10,
                    "verse": "Kothi ngaloo mini, utsho uYehova, kuvele izwi lokukhala esangweni leentlanzi, kuvele nokubhomboloza kwesesibini isahlulo somzi, kuvele ukuqhekeka okukhulu ezindulini.\n"
                },
                "11": {
                    "verse_nr": 11,
                    "verse": "Bhombolozani, bemi basemgongxweni, kuba badakile bonke abantu bakwaKanan, banqunyulwe bonke abathwali besilivere.\n"
                },
                "12": {
                    "verse_nr": 12,
                    "verse": "Kuya kuthi ngelo xesha, ndiyigqutha gquthe iYerusalem ndinezibane, ndiwavelele amadoda agovalele ezintliziyweni zawo;  atshoyo ukuthi ezintliziyweni zawo, UYehova akenzi kulungileyo,  akenzi nakubi.\n"
                },
                "13": {
                    "verse_nr": 13,
                    "verse": "Ubutyebi bawo buya kudywidwa, nezindlu zawo zibe ngamanxuwa; akhe izindlu, angazihlali; atyale izidiliya,  angayiseli iwayini yazo.\n"
                },
                "14": {
                    "verse_nr": 14,
                    "verse": "Isondele imini enkulu kaYehova, isondele, ikhawulezile kakhulu. Yivani, imini kaYehova! Liyakhala ngokukrakra khona igorha.\n"
                },
                "15": {
                    "verse_nr": 15,
                    "verse": "Loo mini yimini yokuphuphuma komsindo, yimini yembandezelo nocutheko, yimini yentshabalala yakwantshabalala, yimini yobumnyama nesithokothoko, yimini yamafu, namafu amnyama;\n"
                },
                "16": {
                    "verse_nr": 16,
                    "verse": "yimini yesigodlo nokuhlaba umkhosi emizini enqatyisiweyo,  naseluqoqweni olude.\n"
                },
                "17": {
                    "verse_nr": 17,
                    "verse": "Ndiya kubabandezela abantu, bahambe ngokweemfama, kuba bonile kuYehova; liphalazwe igazi labo njengothuli, nenyama yabo njengobulongo.\n"
                },
                "18": {
                    "verse_nr": 18,
                    "verse": "Nesilivere yabo negolide yabo ayisayi kuba nako ukubahlangula ngemini yokuphuphuma komsindo kaYehova; lotshiswa lonke ihlabathi ngumlilo wekhwele lakhe. Ngokuba uya kubaphelisa, inene, abenze into ekhwankqisayo bonke abemi behlabathi.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Zihlanganiseni nizihlanganise, luhlangandini lungadaniyo,\n"
                },
                "2": {
                    "verse_nr": 2,
                    "verse": "ungekazali ummiselo (kuba imini le idlula njengomququ),  kungekanifikeli ukuvutha komsindo kaYehova, ingekanifikeli imini yomsindo kaYehova.\n"
                },
                "3": {
                    "verse_nr": 3,
                    "verse": "Funani uYehova, nonke balulamileyo belizwe, bakwenzileyo okusesikweni kwakhe; funani ubulungisa, funani ululamo,  mhlawumbi nositheliswa ngemini yomsindo kaYehova.\n"
                },
                "4": {
                    "verse_nr": 4,
                    "verse": "Ngokuba iGaza iya kuba sisishiywa, neAshkelon ibe linxuwa;  iAshdode iya kugxothwa emini emaqanda, inyothulwe iEkron.\n"
                },
                "5": {
                    "verse_nr": 5,
                    "verse": "Uha, abemi becandelo laselwandle, uhlanga lwamaKreti! Ilizwi likaYehova lichasene nani, Kanan, lizwe lamaFilisti.  Ndokutshabalalisa ke, kungabikho ukumayo.\n"
                },
                "6": {
                    "verse_nr": 6,
                    "verse": "Icandelo laselwandle liya kuba ngamakriwa, nemiqolomba yabalusi, libe zizibaya zempahla emfutshane.\n"
                },
                "7": {
                    "verse_nr": 7,
                    "verse": "Loba licandelo lamasalela endlu yakwaYuda; aya kwalusela kulo, abuthe ezindlwini zaseAshkelon ngokuhlwa; kuba uya kuwavelela uYehova uThixo wawo, akubuyise ukuthinjwa kwawo.\n"
                },
                "8": {
                    "verse_nr": 8,
                    "verse": "Ndikuvile ukungcikiva kukaMowabhi, nokunyelisa koonyana baka-Amon, ababangcikive ngako abantu bam, bazikhulisa emdeni wabo.\n"
                },
                "9": {
                    "verse_nr": 9,
                    "verse": "Ngako oko, ndihleli nje, utsho uYehova wemikhosi, uThixo kaSirayeli, inene, elakwaMowabhi liya kuba njengeSodom,  neloonyana baka-Amon libe njengeGomora, libe lilifa lamarhawu,  libe sisigingqi setyuwa, kube senkangala kulo, kude kuse ephakadeni. Amasalela abantu bam aya kubaphanga, amaqongqolo ohlanga lwam abadle ilifa.\n"
                },
                "10": {
                    "verse_nr": 10,
                    "verse": "Kuya kuba njalo kubo ngenxa yekratshi labo, ngokuba bengcikivile, bazikhulisa kubantu bakaYehova wemikhosi.\n"
                },
                "11": {
                    "verse_nr": 11,
                    "verse": "Uyoyikeka uYehova kubo; kuba uyabangcungcuthekisa bonke oothixo behlabathi, ziqubude kuye zonke iziqithi zeentlanga,  elowo esendaweni yakhe.\n"
                },
                "12": {
                    "verse_nr": 12,
                    "verse": "Nani maKushi, ningababuleweyo ngekrele lam.\n"
                },
                "13": {
                    "verse_nr": 13,
                    "verse": "Uya kusolula isandla sakhe ngakwelisentla, ayitshabalalise iAsiriya, ayenze ibe linxuwa iNineve, ayenze umqwebedu onjengentlango.\n"
                },
                "14": {
                    "verse_nr": 14,
                    "verse": "Iya kubutha phakathi kwayo imihlambi, izinto eziphilileyo nokuba ziziphi, ziziimfidi; ingcwangube nokhwalimanzi balale emanqanamini; kobakho lizwi leemvumi ezifestileni, amazala emibundwini yeminyango; ngokuba ewuhlubile umsebenzi wabo wemisedare.\n"
                },
                "15": {
                    "verse_nr": 15,
                    "verse": "Nguwo lowo umzi obudlamkile, obuhleli ukholosile, obusithi entliziyweni yawo, Ndim kwaphela, akukho wumbi. Utheni na ukuba ube linxuwa, ube sisikhundla samarhamncwa! Bonke abadlulayo kuwo benza umsondlo, baphekuze ngesandla sabo.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Yeha, umzi oneenkani, ongcolileyo, oxinzelela phantsi!\n"
                },
                "2": {
                    "verse_nr": 2,
                    "verse": "Awuphulaphulanga lizwi; awamkelanga ngqeqesho; awukholosanga ngoYehova, awusondelanga kuThixo wawo.\n"
                },
                "3": {
                    "verse_nr": 3,
                    "verse": "Abathetheli bawo phakathi kwawo baziingonyama ezibharhulayo;  abagwebi bawo baziingcuka zangokuhlwa, ezingabeki nto ukuze ziyigunuze kwakusa.\n"
                },
                "4": {
                    "verse_nr": 4,
                    "verse": "Abaprofeti bawo bayaxhaphazela, ngamadoda anginizayo:  ababingeleli bawo bayayihlambela ingcwele, bagonyamela umyalelo.\n"
                },
                "5": {
                    "verse_nr": 5,
                    "verse": "UYehova ulilungisa esazulwini sawo; akenzi ngabugqwetha;  imiso ngemiso ukumisa emhlotsheni okusesikweni kwakhe,  angasileli; ke yena onobugqwetha akakwazi ukudana.\n"
                },
                "6": {
                    "verse_nr": 6,
                    "verse": "Ndizinqamle iintlanga, zichithakele iingqoqo zezindlu zazo.  Ndizonakalisile izitrato zazo, ukuba kungabikho udlula ngazo;  idilikile imizi yazo, ukuba kungabikho mntu, kungabikho umiyo kuyo.\n"
                },
                "7": {
                    "verse_nr": 7,
                    "verse": "Ndathi kodwa, Mawundoyike, uyamkele ingqeqesho,  linganqanyulwa ikhaya lakho, njengako konke endakumisela khona;  ke bavuka kusasa, bonakalise ngeentlondi zabo zonke.\n"
                },
                "8": {
                    "verse_nr": 8,
                    "verse": "Ngako oko yilindeleni kum, utsho uYehova, ide ibe yimini yokuvuka kwam, ndithimbe. Ngokuba kulunge kum ukuhlanganisa iintlanga, ndibuthe izikumkani, ukuze ndiyiphalaze ingqumbo yam phezu kwazo, konke ukuvutha komsindo wam; kuba liya kutshiswa ngumlilo wekhwele lam lonke ihlabathi.\n"
                },
                "9": {
                    "verse_nr": 9,
                    "verse": "Kuba ngelo xesha ndiya kuziguqulela izizwe intetho enyulu,  ukuze zinqule igama likaYehova zonke ziphela, zimkhonze ngaxhatha linye.\n"
                },
                "10": {
                    "verse_nr": 10,
                    "verse": "Ziya kuthabathela phesheya kwemilambo yakwaKushi, zibazise abandithandayo, intombi yeentsali zam, bengumnikelo wam wokudla.\n"
                },
                "11": {
                    "verse_nr": 11,
                    "verse": "Ngaloo mini akuyi kudana ngenxa yeentlondi zakho zonke,  owakreqa ngazo kum; ngokuba ngelo xesha ndiya kubasusa phakathi kwakho abadlamkileyo bakho, benekratshi, ungaphindi uzidle ngokwakho entabeni yam engcwele.\n"
                },
                "12": {
                    "verse_nr": 12,
                    "verse": "Kanjalo ndiya kusalisa phakathi kwakho abantu abaziintsizana, abazizisweli, abaya kuzimela egameni likaYehova.\n"
                },
                "13": {
                    "verse_nr": 13,
                    "verse": "Amasalela akwaSirayeli akayi kwenza ngobugqwetha, akayi kuthetha amanga, aluyi kufumaneka emlonyeni wawo ulwimi lwenkohliso; ngokuba wona aya kudla, abuthe, kungabikho uwothusayo.\n"
                },
                "14": {
                    "verse_nr": 14,
                    "verse": "Memelela, ntombi inguZiyon: duma, Sirayeli; vuya, udlamke ngentliziyo yonke, ntombi inguYerusalem.\n"
                },
                "15": {
                    "verse_nr": 15,
                    "verse": "UYehova ukususile ukugwetywa kwakho, uzidedisile iintshaba zakho; ukumkani wakwaSirayeli, uYehova, uphakathi kwakho;  akusayi kuba sabona bubi.\n"
                },
                "16": {
                    "verse_nr": 16,
                    "verse": "Ngaloo mini baya kuthi kwiYerusalem, Musa ukoyika; Ziyon,  mazingawi izandla zakho.\n"
                },
                "17": {
                    "verse_nr": 17,
                    "verse": "UYehova uThixo wakho uphakathi kwakho, ligorha elisindisayo; unemihlali ngawe, enovuyo; uthe cwaka eluthandweni lwakhe, ugcoba ngawe ememelela.\n"
                },
                "18": {
                    "verse_nr": 18,
                    "verse": "Ndiya kubahlanganisa abalilela umthendeleko, bengabakuni;  ingcikivo ibaphethe.\n"
                },
                "19": {
                    "verse_nr": 19,
                    "verse": "Yabona, ndiya kubenza ngendawo bonke abacinezeli bakho ngelo xesha; ndiyisindise into eqhwalelayo, ndiyihlanganise into egxothiweyo; ndibenze indumiso negama emazweni onke abahlaziswa kuwo.\n"
                },
                "20": {
                    "verse_nr": 20,
                    "verse": "Ngelo xesha ndiya kunizisa, ndinibuthe ngexesha elililo;  ngokuba ndiya kunenza nibe negama, nidunyiswe phakathi kwezizwe zonke zehlabathi, ekukubuyiseni kwam ukuthinjwa kwenu phambi kwamehlo enu; utsho uYehova.\n"
                }
            }
        }
    }
}