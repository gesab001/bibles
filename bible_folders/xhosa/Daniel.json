{
    "version": "xhosa",
    "book_name": "Daniel",
    "book_nr": "27",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Ngomnyaka wesithathu wobukumkani bukaYehoyakim ukumkani wakwaYuda, kweza uNebhukadenetsare ukumkani waseBhabheli eYerusalem, wayingqinga.\n"
                },
                "2": {
                    "verse_nr": 2,
                    "verse": "INkosi yamnikela uYehoyakim ukumkani wakwaYuda esandleni sakhe, nenxalenye yeempahla zendlu kaThixo, awazithwalela ezweni laseShinare, endlwini yothixo wakhe; iimpahla ezo wazingenisa endlwini yobuncwane bothixo wakhe.\n"
                },
                "3": {
                    "verse_nr": 3,
                    "verse": "Wathi ukumkani kuAshpenazi, umthetheli-mathenwa akhe,  makazise abakoonyana bakaSirayeli, nabembewu yakwakumkani,  nabakumawaba;\n"
                },
                "4": {
                    "verse_nr": 4,
                    "verse": "abantwana abangenasiphako, abanomkhitha, ababuqiqileyo ubulumko bonke, abanokwazi, abanokuyiqonda bayazi into,  abafanele ukuma ebhotweni lokumkani; abafundise incwadi nolwimi lwamaKaledi.\n"
                },
                "5": {
                    "verse_nr": 5,
                    "verse": "Ukumkani wabamisela umamkeliso wemini ngangemini yawo,  ekudleni kokumkani nasewayinini ayiselayo, ukuze bondliwe iminyaka emithathu; bathi ekupheleni kwayo beme phambi kokumkani.\n"
                },
                "6": {
                    "verse_nr": 6,
                    "verse": "Ke phakathi kwabo abo kwaye kukho abakoonyana bakaYuda,  inguDaniyeli, noHananiya, noMishayeli, noAzariya.\n"
                },
                "7": {
                    "verse_nr": 7,
                    "verse": "Umthetheli-mathenwa wabathiya amagama; uDaniyeli wamthiya elokuba nguBheletshatsare, uHananiya elokuba nguShadraki,  uMishayeli elokuba nguMeshaki, uAzariya elokuba nguAbhede-nego.\n"
                },
                "8": {
                    "verse_nr": 8,
                    "verse": "Ke kaloku, uDaniyeli wayegqibe entliziyweni yakhe, ukuba angazingcolisi ngokudla kokumkani nangewayini ayiselayo; wacela kumthetheli-mathenwa ukuba angazingcolisi.\n"
                },
                "9": {
                    "verse_nr": 9,
                    "verse": "UThixo wenza uDaniyeli ukuba afumane inceba nemfesane phambi komthetheli-mathenwa.\n"
                },
                "10": {
                    "verse_nr": 10,
                    "verse": "Umthetheli-mathenwa wathi kuDaniyeli, Ndiyayoyika inkosi yam ukumkani, omise eniya kukudla neniya kukusela; yini na ukuba abubone ubuso benu buthe matshamatsha kunobabaya baziintanga zenu? Noyizekisa ityala intloko yam kukumkani.\n"
                },
                "11": {
                    "verse_nr": 11,
                    "verse": "Wathi uDaniyeli kwinjoli, abethe umthetheli-mathenwa wayimisa phezu koDaniyeli, noHananiya, noMishayeli, noAzariya,\n"
                },
                "12": {
                    "verse_nr": 12,
                    "verse": "Khawubalinge abakhonzi bakho iintsuku ezilishumi, sinikwe sidle imifuno, sisele namanzi;\n"
                },
                "13": {
                    "verse_nr": 13,
                    "verse": "kukhangelwe phambi kwakho ukubonakala kwethu, nokubonakala kwabantwana abadla ukudla kokumkani; wenze ke kubakhonzi bakho njengoko ubone ngako.\n"
                },
                "14": {
                    "verse_nr": 14,
                    "verse": "Yabaphulaphula ke kweli lizwi, yabalinga iintsuku ezilishumi.\n"
                },
                "15": {
                    "verse_nr": 15,
                    "verse": "Ekupheleni kweentsuku ezilishumi, yabonakala imbonakalo yabo intle, betyebile, ngaphezu kwabantwana bonke abadla ukudla kokumkani.\n"
                },
                "16": {
                    "verse_nr": 16,
                    "verse": "Yakususa ke injoli ukudla kwabo, newayini abange beyisela,  yabanika imifuno.\n"
                },
                "17": {
                    "verse_nr": 17,
                    "verse": "Abo bantwana bane uThixo wabanika ukwazi, nokuziqonda iincwadi zonke, nobulumko; uDaniyeli waba nokuyiqonda imibono yonke, namaphupha.\n"
                },
                "18": {
                    "verse_nr": 18,
                    "verse": "Ekupheleni kweentsuku, abethe ukumkani maze baziswe ngazo,  umthetheli-mathenwa wabangenisa ke phambi koNebhukadenetsare.\n"
                },
                "19": {
                    "verse_nr": 19,
                    "verse": "Ukumkani wathetha nabo; kubo bonke bephela akufumanekanga banjengoDaniyeli, noHananiya, noMishayeli, noAzariya. Bema ke bona phambi kokumkani.\n"
                },
                "20": {
                    "verse_nr": 20,
                    "verse": "Ke kuzo zonke iindawo zobulumko bokuqonda, abezibuza kubo ukumkani, wabafumana bebadlula ngokukalishumi zonke izazi nabakhwitsi abasebukumkanini bonke.\n"
                },
                "21": {
                    "verse_nr": 21,
                    "verse": "Ke kaloku uDaniyeli waba lapho, kwada kwangumnyaka wokuqala kaKoreshi ukumkani.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ngomnyaka wesibini uNebhukadenetsare engukumkani,  uNebhukadenetsare waphupha amaphupha, wakhathazeka umoya wakhe,  waphelelwa bubuthongo.\n"
                },
                "2": {
                    "verse_nr": 2,
                    "verse": "Ukumkani wathi makubizwe izazi, nabakhwitsi, nabakhafuli,  namaKaledi, bamxelele ukumkani amaphupha akhe. Beza ke bema phambi kokumkani.\n"
                },
                "3": {
                    "verse_nr": 3,
                    "verse": "Wathi ukumkani kubo, Ndiphuphe iphupha; umoya wam ke ungqungela ukulazi iphupha elo.\n"
                },
                "4": {
                    "verse_nr": 4,
                    "verse": "AmaKaledi athetha ke kukumkani ngesiAram, athi, Kumkani,  yidla ubomi ngonaphakade! Balawulele abakhonzi bakho iphupha elo; sokuxelela ukutyhilwa kwalo.\n"
                },
                "5": {
                    "verse_nr": 5,
                    "verse": "Waphendula ukumkani, wathi kumaKaledi, Ilizwi lam malazeke;  ukuba anithanga nindazise iphupha elo, nokutyhilwa kwalo, niya kwenziwa iziqwenga, izindlu zenu zenziwe indawo ekuyiwa kuyo endle.\n"
                },
                "6": {
                    "verse_nr": 6,
                    "verse": "Ukuba nithe nalixela iphupha elo, nokutyhilwa kwalo, nozuza kum izipho, nemivuzo, nembeko enkulu; ngako oko ndixeleleni iphupha, nokutyhilwa kwalo.\n"
                },
                "7": {
                    "verse_nr": 7,
                    "verse": "Aphendula okwesibini athi, Ukumkani makabalawulele abakhonzi bakhe iphupha elo; sokuxelela ukutyhilwa kwalo.\n"
                },
                "8": {
                    "verse_nr": 8,
                    "verse": "Ukumkani waphendula wathi, Ndiyazi ngokunyanisekileyo, ukuba ninga ningazuza ixesha, ngenxa enokuba nibona ukuba seliwisiwe ilizwi lam.\n"
                },
                "9": {
                    "verse_nr": 9,
                    "verse": "Ukuba ke anithanga nindazise iphupha, mnye umthetho kuni;  ngokuba nibhunge ngokuthetha amazwi angamanga, onakalisayo,  phambi kwam, lide ixesha libe lilimbi. Ngako oko ndityeleni iphupha elo, ndazi ke ukuba nondixelela ukutyhilwa kwalo.\n"
                },
                "10": {
                    "verse_nr": 10,
                    "verse": "Aphendula amaKaledi phambi kokumkani, athi, Akukho mntu phezu kwehlabathi unokuyixela le nto kakumkani; ngenxa yokuba akukho kumkani mkhulu, unegunya, wakha wabuza into enjalo kuzo zonke izazi, nabakhwitsi, namaKaledi.\n"
                },
                "11": {
                    "verse_nr": 11,
                    "verse": "Ke loo nto ayifunayo ukumkani inqabile; akukho namnye unokuyixela phambi kokumkani, ingengabo oothixo abakhaya lingekhoyo kwizinto eziyinyama.\n"
                },
                "12": {
                    "verse_nr": 12,
                    "verse": "Ngenxa yoko waqumba ukumkani, waba noburhalarhume obukhulu,  wathi mazitshatyalaliswe zonke izilumko zaseBhabheli.\n"
                },
                "13": {
                    "verse_nr": 13,
                    "verse": "Kwaphuma umthetho wokuba mazibulawe izilumko. Bamfuna ke uDaniyeli namakholwane akhe, ukuba bababulale.\n"
                },
                "14": {
                    "verse_nr": 14,
                    "verse": "Waza waphendula ngecebo nangengqondo uDaniyeli kuAriyoki,  umthetheli wabasiki bokumkani, obephume weza kubulala izilumko zaseBhabheli.\n"
                },
                "15": {
                    "verse_nr": 15,
                    "verse": "Waphendula wathi kuAriyoki, obenegunya lakomkhulu, Yini na ukuba kuphume umthetho onje ukuba bukhali kukumkani? Waza uAriyoki wamazisa uDaniyeli le nto.\n"
                },
                "16": {
                    "verse_nr": 16,
                    "verse": "UDaniyeli wangena, wacela ukumkani ukuba amphe ixesha,  ukuba anuxelele ukumkani ukutyhilwa kwephupha elo.\n"
                },
                "17": {
                    "verse_nr": 17,
                    "verse": "Waza uDaniyeli waya endlwini yakhe, wayazisa ooHananiya,  noMishayeli, noAzariya, amakholwane akhe, le nto;\n"
                },
                "18": {
                    "verse_nr": 18,
                    "verse": "ukuze bacele imfesane kuThixo wamazulu ngenxa yale mfihlakalo, ukuze bangatshatyalaliswa uDaniyeli nama kholwane akhe, kunye nezinye izilumko zaseBhabheli.\n"
                },
                "19": {
                    "verse_nr": 19,
                    "verse": "Waza wayityhilelwa uDaniyeli loo mfihlakalo ngombono wasebusuku. Waza uDaniyeli wambonga uThixo wamazulu.\n"
                },
                "20": {
                    "verse_nr": 20,
                    "verse": "Wasusela uDaniyeli wathi, Malibongwe igama likaThixo,  kususela kunaphakade kude kuse ephakadeni; ngokuba ubulumko nobugorha bona bobakhe.\n"
                },
                "21": {
                    "verse_nr": 21,
                    "verse": "Yena uyawaguqula ke amaxesha neminyaka; uguzula ookumkani,  amise ookumkani; unika ubulumko kwizilumko, unika ukwazi kwabakwaziyo ukuqonda.\n"
                },
                "22": {
                    "verse_nr": 22,
                    "verse": "Yena utyhila izinto ezinzulu nezisitheleyo; uyakwazi okusebumnyameni, ukukhanya kuhleli kuye.\n"
                },
                "23": {
                    "verse_nr": 23,
                    "verse": "Ndiya kubulela, Thixo woobawo, ndikuncoma, kuba undinike ubulumko nobugorha, wandazisa kalokunje oko sibe sikucela kuwe;  ngokuba usazisile ngokunje le nto yokumkani.\n"
                },
                "24": {
                    "verse_nr": 24,
                    "verse": "Ngenxa yoko uDaniyeli wangena waya kuAriyoki, lowo ubemiswe ngukumkani ukuba atshabalalise izilumko zaseBhabheli. Waya ke,  wathi kuye, Musa ukuzitshabalalisa izilumko zaseBhabheli; ndise kukumkani; ndomxelela ukumkani ukutyhilwa kwephupha elo.\n"
                },
                "25": {
                    "verse_nr": 25,
                    "verse": "Waza uAriyoki wamzisa uDaniyeli ngobungxamo kukumkani,  wathi kuye, Ndifumene indoda koonyana baseluthinjweni lwakwaYuda, eya kumazisa ukumkani ukutyhilwa kwephupha elo.\n"
                },
                "26": {
                    "verse_nr": 26,
                    "verse": "Waphendula ukumkani, wathi kuDaniyeli, ogama linguBheletshatsare, Unako na ukundazisa iphupha endilibonileyo, nokutyhilwa kwalo?\n"
                },
                "27": {
                    "verse_nr": 27,
                    "verse": "Waphendula uDaniyeli phambi kokumkani, wathi, Imfihlakalo ayibuzayo ukumkani, azinako ukumxelela ukumkani izilumko,  nabakhwitsi, nezazi, namatola.\n"
                },
                "28": {
                    "verse_nr": 28,
                    "verse": "Kodwa ke kukho uThixo emazulwini, ozityhilayo iimfihlakalo,  onokumazisa ukumkani uNebhukadenetsare okuya kubakho ekupheleni kwemihla. Iphupha lakho, nemibono yentloko yakho esililini sakho, nantsi:\n"
                },
                "29": {
                    "verse_nr": 29,
                    "verse": "Wena kumkani, izicamango zakho zathi tyaba kuwe esililini sakho, zokuya kubakho emveni koku; lowo ke uzityhilayo iimfihlakalo uyakwazisa okuya kubakho.\n"
                },
                "30": {
                    "verse_nr": 30,
                    "verse": "Mna le mfihlakalo, ukuyityhilelwa kwam, akungenxa yabulumko ndingaba ndinabo ngaphezu kwabo bonke abaphilileyo; kungenxa yokuze aziswe ukumkani ukutyhilwa kwalo, uzazi izicamango zentliziyo yakho.\n"
                },
                "31": {
                    "verse_nr": 31,
                    "verse": "Wena kumkani, wabe ubona, nango umfanekiso omkhulu. Loo mfanekiso ubumkhulu, nokubengezela kwawo kwancamisa, umi phambi kwakho; imbonakalo yawo ibisoyikeka.\n"
                },
                "32": {
                    "verse_nr": 32,
                    "verse": "Loo mfanekiso, intloko yawo ibiyigolide elungileyo, isifuba sawo neengalo zawo ziyisilivere, isisu sawo namanqe awo elubhedu, imilenze yawo isisinyithi;\n"
                },
                "33": {
                    "verse_nr": 33,
                    "verse": "iinyawo zawo, ngenxalenye zisisinyithi, ngenxalenye ziludongwe.\n"
                },
                "34": {
                    "verse_nr": 34,
                    "verse": "Wawubona, kwada kwazithwebula ilitye, kungengazandla;  labetha emfanekisweni, ezinyaweni zawo zesinyithi nodongwe,  lazicola.\n"
                },
                "35": {
                    "verse_nr": 35,
                    "verse": "Zaza ke zacoleka kwakanye isinyithi, nodongwe, nobhedu,  nesilivere, negolide, zaba njengomququ wezanda zasehlotyeni;  wemka nazo umoya, azafunyanelwa ndawo. Ilitye elo, libethileyo emfanekisweni, laba yintaba enkulu, lazalisa ihlabathi lonke.\n"
                },
                "36": {
                    "verse_nr": 36,
                    "verse": "Lilo elo iphupha; ukutyhilwa kwalo sokuxela phambi kokumkani.\n"
                },
                "37": {
                    "verse_nr": 37,
                    "verse": "Wena kumkani, kumkani wookumkani, uThixo wamazulu ukunike ubukumkani, namandla, nokomelela, nozuko;\n"
                },
                "38": {
                    "verse_nr": 38,
                    "verse": "ezindaweni zonke ke, apho kuhleli khona into engumntu,  amarhamncwa asendle neentaka zezulu uzinikele esandleni sakho,  wakwenza wanegunya kuzo zonke: intloko yegolide le nguwe.\n"
                },
                "39": {
                    "verse_nr": 39,
                    "verse": "Emveni kwakho, kuya kuvela obunye ubukumkani obuphantsi kunawe, nobunye ubukumkani besithathu bobhedu, obuya kuba negunya ehlabathini lonke.\n"
                },
                "40": {
                    "verse_nr": 40,
                    "verse": "Nobesine ubukumkani buya kuba njengesinyithi ukomelela,  ngenxa enokuba isinyithi sizicola sizithi nkumenkume izinto zonke; boba njengesinyithi ukuzicola nokuzithi nkumenkume izinto zonke.\n"
                },
                "41": {
                    "verse_nr": 41,
                    "verse": "Wazibonayo nje iinyawo neenzwane, beziludongwe lombumbi ngenxalenye, zisisinyithi ngenxalenye, bubukumkani obuya kuba bobahlukeneyo; kobakho ubulukhuni besinyithi kubo; ngenxa enokuba ubusibona sisinyithi sixutywe nodongwe oluludaka.\n"
                },
                "42": {
                    "verse_nr": 42,
                    "verse": "Iinzwane zeenyawo zisisinyithi njengenxalenye, ziludongwe njengenxalenye, ubukumkani buya kuthi bomelele ngenxalenye,  bube nkumenkume ngenxalenye.\n"
                },
                "43": {
                    "verse_nr": 43,
                    "verse": "Wasibonayo nje isinyithi sixutywe nodongwe lodaka, baya kuzixuba nembewu yento engumntu; kodwa abayi kunamathelana,  yabona, kwanjengokuba isinyithi singaxubeki nodongwe.\n"
                },
                "44": {
                    "verse_nr": 44,
                    "verse": "Ngemihla yabo kumkani, uThixo wamazulu uya kumisa ubukumkani obungayi konakala naphakade. Obo bukumkani abuyi kusala nabantu bambi; buya kuzicola buzigqibe zonke ezo zikumkani, bona bume ngonaphakade.\n"
                },
                "45": {
                    "verse_nr": 45,
                    "verse": "Ngenxa enokuba wabonayo, ukuba ilitye lazithwebula entabeni, kungengazandla, lasicola isinyithi, nobhedu,  nodongwe, nesilivere, negolide, uThixo omkhulu umazisile ukumkani okuya kubakho emveni koku; iphupha liqinisekile,  ukutyhilwa kwalo kuyinyaniso.\n"
                },
                "46": {
                    "verse_nr": 46,
                    "verse": "Waza ukumkani uNebhukadenetsare wawa ngobuso bakhe,  waqubuda kuDaniyeli, wathi, makathululelwe iminikelo yokudla,  aqhunyiselwe amavumba athozamisayo.\n"
                },
                "47": {
                    "verse_nr": 47,
                    "verse": "Ukumkani wamphendula uDaniyeli, wathi, Okwenyaniso, uThixo wenu nguThixo woothixo, yiNkosi yookumkani, ngumtyhili weemfihlakalo: uthe waba nako nje wena ukuyityhila le mfihlakalo.\n"
                },
                "48": {
                    "verse_nr": 48,
                    "verse": "Waza ukumkani wamenza mkhulu uDaniyeli, wampha izipho ezikhulu zazininzi, wamenza waba negunya phezu kwelizwe lonke laseBhabheli, waba ngumongameli omkhulu wezilumko zonke zaseBhabheli.\n"
                },
                "49": {
                    "verse_nr": 49,
                    "verse": "UDaniyeli wacela kukumkani; yena wamisa enkonzweni yokuphatha ilizwe laseBhabheli ooShadraki, noMeshaki,  noAbhede-nego. Ke yena uDaniyeli waba sesangweni lokumkani.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "UNebhukadenetsare ukumkani wenza umfanekiso wegolide.  Ukuphakama kwawo bekuziikubhite ezimashumi mathandathu,  ububanzi bawo bebuziikubhite ezintandathu; wawumisa ethafeni laseDura, ezweni laseBhabheli.\n"
                },
                "2": {
                    "verse_nr": 2,
                    "verse": "UNebhukadenetsare wathumela ukuba kuhlanganiswe iirhuluneli,  nabathetheli bomkhosi, namabamba, nabagwebi abakhulu,  nabagcini-ndyebo, nabaqondisi-mthetho, nabagwebi, nabo bonke abanegunya emazweni, ukuze beze ekusungulweni komfanekiso,  abewumisile uNebhukadenetsare ukumkani.\n"
                },
                "3": {
                    "verse_nr": 3,
                    "verse": "Zaza zahlanganisana iirhuluneli, nabathetheli bomkhosi,  namabamba, nabagwebi abakhulu, nabagcini-ndyebo,  nabaqondisi-mthetho, nabagwebi, nabo bonke abanegunya emazweni,  ukuze usungulwe umfanekiso, abewumisile uNebhukadenetsare ukumkani; bema ke phambi komfanekiso abewumisile uNebhukadenetsare ukumkani.\n"
                },
                "4": {
                    "verse_nr": 4,
                    "verse": "Ummemezi wadanduluka ngamandla, wathi, Kuthiwa kuni,  zintlanga, zizwe, zilwimi:\n"
                },
                "5": {
                    "verse_nr": 5,
                    "verse": "Ngexesha enithe neva izwi lesigodlo, nelembande, nelekitare,  nelomrhubhe, nelohadi, nelogwali, nelezinye iintlobo zonke ezibethwayo, yiwani phantsi, niqubude kumfanekiso wegolide awumiseleyo uNebhukadenetsare ukumkani.\n"
                },
                "6": {
                    "verse_nr": 6,
                    "verse": "Ongathanga awe phantsi, aqubude, uya kujulelwa kwaoko ezikweni elivutha umlilo.\n"
                },
                "7": {
                    "verse_nr": 7,
                    "verse": "Ngenxa yoko, ngelo xesha, xa zalivayo iintlanga zonke ilizwi lesigodlo, nelembande, nelekitare, nelomrhubhe, nelohadi,  nelogwali, nelezinye iintlobo zonke ezibethwayo, zawa phantsi zonke iintlanga, nezizwe, neelwimi, zaqubuda kumfanekiso wegolide abewumisile uNebhukadenetsare ukumkani.\n"
                },
                "8": {
                    "verse_nr": 8,
                    "verse": "Ngenxa yoko, ngelo xesha kwasondela amadoda angamaKaledi,  awancetheza amaYuda.\n"
                },
                "9": {
                    "verse_nr": 9,
                    "verse": "Athetha athi kukumkani uNebhukadenetsare, Kumkani, yidla ubomi ngonaphakade!\n"
                },
                "10": {
                    "verse_nr": 10,
                    "verse": "Wena kumkani, uwise umthetho wokuthi, bonke abantu abathe baliva izwi lesigodlo, nelembande, nelekitare, nelomrhubhe,  nelohadi, nelogwali, nelezinye iintlobo zonke ezibethwayo,  mabawe phantsi baqubude kumfanekiso wegolide.\n"
                },
                "11": {
                    "verse_nr": 11,
                    "verse": "Ongathanga awe phantsi, aqubude, makajulelwe ezikweni elivutha umlilo.\n"
                },
                "12": {
                    "verse_nr": 12,
                    "verse": "Kukho amadoda angamaYuda, owamise enkonzweni yokuphatha ilizwe laseBhabheli, uShadraki, noMeshaki, noAbhede-nego; la madoda akakhathali nguwe, kumkani; akababusi oothixo bakho,  akaqubudi kumfanekiso wegolide owumisileyo.\n"
                },
                "13": {
                    "verse_nr": 13,
                    "verse": "Waza wathi uNebhukadenetsare, equmbile, eshushu, mabaziswe ooShadraki, noMeshaki, noAbhede-nego. Aziswa ke la madoda phambi kokumkani.\n"
                },
                "14": {
                    "verse_nr": 14,
                    "verse": "Waphendula uNebhukadenetsare, wathi kubo, Nenza ngabomi na,  Shadraki, Meshaki, Abhede-nego, ukuthi ningambusi uthixo wam,  ningaqubudi kumfanekiso wegolide endiwumisileyo?\n"
                },
                "15": {
                    "verse_nr": 15,
                    "verse": "Ke ukuba nithe ngoku nalungela ukuthi, ngexesha lokuva kwenu izwi lesigodlo, nelembande, nelekitare, nelomrhubhe,  nelohadi, nelogwali, nelezinye iintlobo zonke ezibethwayo, niwe phantsi, niqubude kumfanekiso endiwenzileyo, kolunga; kodwa ukuba anithanga niqubude, nojulelwa kwaoko ezikweni elivutha umlilo. Ngubani na ke uthixo oya kunisindisa esandleni sam?\n"
                },
                "16": {
                    "verse_nr": 16,
                    "verse": "Baphendula ooShadraki, noMeshaki noAbhede-nego, bathi kukumkani, Nebhukadenetsare, akufuneki kuthi ukuba sikuphendule ngale ndawo.\n"
                },
                "17": {
                    "verse_nr": 17,
                    "verse": "Ukuba uThixo wethu esimbusayo unako, wosisindisa ezikweni elivutha umlilo, nasesandleni sakho, kumkani.\n"
                },
                "18": {
                    "verse_nr": 18,
                    "verse": "Ke, ukuba akunjalo, makwazeke kuwe, kumkani, ukuba asiyi kubabusa othixo bakho, asiyi kuqubuda kumfanekiso wegolide owumisileyo.\n"
                },
                "19": {
                    "verse_nr": 19,
                    "verse": "Wesuka uNebhukadenetsare wazala bubushushu, nokumila kobuso bakhe baba bubi kuShadraki, noMeshaki, noAbhede-nego;  waphendula wathi, iziko malenziwe libe shushu ngokuphindwe kasixhenxe, kunoko fudula lisenziwa shushu ngako.\n"
                },
                "20": {
                    "verse_nr": 20,
                    "verse": "Wathi kumadoda, kumadoda anobukroti empini yakhe,  makababophe ooShadraki, noMeshaki, noAbhede-nego, abajulele ezikweni elivutha umlilo.\n"
                },
                "21": {
                    "verse_nr": 21,
                    "verse": "Aza la madoda abotshwa eneehempe zawo, neengubo zawo zangaphantsi, nezokwaleka, nezinye iingubo zawo, ajulelwa ezikweni elivutha umlilo.\n"
                },
                "22": {
                    "verse_nr": 22,
                    "verse": "Kwathi, ngenxa enokuba ilizwi lokumkani belibukhali, neziko belenziwe lashushu ngokuncamisileyo, ngenxa yoko ilangatye lomlilo lawabulala loo madoda abafunqulayo ooShadraki,  noMeshaki, noAbhede-nego.\n"
                },
                "23": {
                    "verse_nr": 23,
                    "verse": "La madoda omathathu, ooShadraki, noMeshaki, noAbhede-nego,  awa phakathi kweziko elivutha umlilo, ebotshiwe.\n"
                },
                "24": {
                    "verse_nr": 24,
                    "verse": "Waza uNebhukadenetsare ukumkani wothuka, wesuka ngobungxamo, wathetha wathi kumaphakathi akhe, Besingajulelanga phakathi komlilo amadoda amathathu yini na, ebotshiwe?  Aphendula athi kukumkani, Unyanisile, kumkani.\n"
                },
                "25": {
                    "verse_nr": 25,
                    "verse": "Waphendula wathi, Khangelani, ndibona amadoda amane,  ekhululekile, ehamba phakathi komlilo, engenzakele; ukubonakala kweyesine ke kufana nonyana woothixo.\n"
                },
                "26": {
                    "verse_nr": 26,
                    "verse": "Waza uNebhukadenetsare wasondela esangweni leziko elivutha umlilo, waphendula wathi, Shadraki, Meshaki, Abhede-nego,  bakhonzi boThixo Osenyangweni, phumani nize. Baza baphuma ooShadraki, noMeshaki, noAbhede-nego, emlilweni.\n"
                },
                "27": {
                    "verse_nr": 27,
                    "verse": "Zahlanganisana iirhuluneli, nabathetheli bomkhosi,  namabamba, namaphakathi okumkani; bawakhangela la madoda, ukuba umlilo awubanga namandla emizimbeni yawo, akurhawukanga nalunwele lwentloko yawo; iihempe zawo azibanga zizimbi,  nevumba lomlilo alifikanga kuwo.\n"
                },
                "28": {
                    "verse_nr": 28,
                    "verse": "Waphendula uNebhukadenetsare wathi, Makabongwe uThixo kaShadraki, kaMeshaki, ka-Abhede-nego osithumileyo isithunywa sakhe, wabasindisa abakhonzi bakhe, ababekholose ngaye,  baligqitha ilizwi lokumkani, bayinikela imizimba yabo, ukuba bangabusi, bangaqubudi, kuthixo nonguwuphi, ongenguye uThixo wabo.\n"
                },
                "29": {
                    "verse_nr": 29,
                    "verse": "Ndiwisa umthetho wokuba zonke iintlanga, nezizwe, neelwimi,  ezisukuba zithetha into eyimposiso ngoThixo kaShadraki,  kaMeshaki, ka-Abhede-nego, ziya kwenziwa iziqwenga; izindlu zabo zenziwe indawo ekuyiwa kuyo endle; ngenxa enokuba kungekho thixo wumbi, unako ukuhlangula ngolo luhlobo.\n"
                },
                "30": {
                    "verse_nr": 30,
                    "verse": "Waza ukumkani wabenza banempumelelo ooShadraki, noMeshaki,  noAbhede-nego, ezweni laseBhabheli.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "UNebhukadenetsare ukumkani uthi kuzo zonke iintlanga,  nezizwe, neelwimi ezimiyo ehlabathini lonke: Malube lukhulu uxolo lwenu.\n"
                },
                "2": {
                    "verse_nr": 2,
                    "verse": "Imiqondiso nezimanga, azenzileyo kum uThixo Osenyangweni,  kukholekile kum ukuba ndizixele.\n"
                },
                "3": {
                    "verse_nr": 3,
                    "verse": "Imiqondiso yakhe, hayi ukuba mikhulu kwayo! Izimanga zakhe,  hayi ukuba namandla kwazo! Ubukumkani bakhe bubukumkani obungunaphakade, igunya lakhe likwizizukulwana ngezizukulwana.\n"
                },
                "4": {
                    "verse_nr": 4,
                    "verse": "Mna Nebhukadenetsare, bendichulumachile endlwini yam,  ndenile ebhotweni lam.\n"
                },
                "5": {
                    "verse_nr": 5,
                    "verse": "Ndabona iphupha, landothusa; ndaneengcinga esililini sam,  nemibono yentloko yam, eyandikhwankqisayo.\n"
                },
                "6": {
                    "verse_nr": 6,
                    "verse": "Ndawisa umthetho wokuthi, zonke izilumko zaseBhabheli maziziswe phambi kwam, ukuba zindazise ukutyhilwa kwephupha elo.\n"
                },
                "7": {
                    "verse_nr": 7,
                    "verse": "Zaza zeza izazi, nabakhwitsi, namaKaledi, namatola;  ndabalawulela iphupha; ke abandazisanga ukutyhilwa kwalo.\n"
                },
                "8": {
                    "verse_nr": 8,
                    "verse": "Kwada ekupheleni kweza kum uDaniyeli, ogama linguBheletshatsare ngokwegama lothixo wam, onomoya woothixo abangcwele. Ndamlawulela iphupha, ndathi,\n"
                },
                "9": {
                    "verse_nr": 9,
                    "verse": "Bheletshatsare, mongameli wezazi, wena ndikwaziyo ukuba unomoya woothixo abangcwele, akukho mfihlakalo ikukhohlayo;  ndityele imibono yephupha lam endilibonileyo, nokutyhilwa kwalo.\n"
                },
                "10": {
                    "verse_nr": 10,
                    "verse": "Imibono ke yentloko yam esililini sam nantsi: Ndabona,  nango umthi usesazulwini sehlabathi; ukuphakama kwawo bekukukhulu.\n"
                },
                "11": {
                    "verse_nr": 11,
                    "verse": "Wakhula umthi, womelela; ukuphakama kwawo kwafikelela ezulwini, nokubonakala kwawo ekupheleni kwehlabathi lonke.\n"
                },
                "12": {
                    "verse_nr": 12,
                    "verse": "Amagqabi awo abemahle, neziqhamo zawo bezizininzi;  ubunokudla okwanele iinto zonke. Amarhamncwa asendle abenomthunzi phantsi kwawo, iintaka zezulu zahlala emasebeni awo, yadla kuwo yonke inyama.\n"
                },
                "13": {
                    "verse_nr": 13,
                    "verse": "Ndabona emibonweni yentloko yam, ndisesililini sam, nanko kusihla umlindi engongcwele emazulwini.\n"
                },
                "14": {
                    "verse_nr": 14,
                    "verse": "Wadanduluka ngamandla, watsho ukuthi, Wugawuleni lo mthi,  niwanqumle amasebe awo, niwaqhawule amagqabi awo,  nizichithachithe iziqhamo zawo. Makabaleke emke phantsi kwawo amarhamncwa, neentaka emasebeni awo.\n"
                },
                "15": {
                    "verse_nr": 15,
                    "verse": "Kodwa ke isiphunzi esineengcambu zawo sishiyeni emhlabeni,  siphanjiwe ngesinyithi nobhedu eluhlazeni lwasendle.  Masinyakamiswe ngumbethe wezulu; makahlulelane neenkomo ngotyani bomhlaba.\n"
                },
                "16": {
                    "verse_nr": 16,
                    "verse": "Intliziyo yakhe mayisuke ingabi yeyomntu, anikwe intliziyo yenkomo; kudlule amaxesha amisiweyo abe sixhenxe phezu kwakhe.\n"
                },
                "17": {
                    "verse_nr": 17,
                    "verse": "Umyalezo lo ukho ngengqibo yabalindi, umcimbi lo lilizwi labayingcwele; ngokokuze bazi abahleliyo, ukuba Osenyangweni unegunya ebukumkanini babantu, abunike lowo athanda ukumnika,  amise ophantsi ebantwini phezu kwabo.\n"
                },
                "18": {
                    "verse_nr": 18,
                    "verse": "Elo phupha ndilibonile, mna kumkani Nebhukadenetsare. Wena ke, Bheletshatsare, lityhile ke, ngenxa enokuba zonke izilumko zobukumkani bam zingenako ukundazisa ukutyhilwa kwalo ube ke wena unako, ngokuba unomoya woothixo abangcwele.\n"
                },
                "19": {
                    "verse_nr": 19,
                    "verse": "Waza uDaniyeli, ogama linguBheletshatsare, wamangaliswa umzuzwana, nezicamango zakhe zamkhwankqisa. Waphendula ukumkani wathi, Bheletshatsare, iphupha nokutyhilwa kwalo malingakukhathazi. UBheletshatsare waphendula wathi, Nkosi yam,  iphupha malisingisele kwabakuthiyileyo, nokutyhilwa kwalo kwabakuzondayo.\n"
                },
                "20": {
                    "verse_nr": 20,
                    "verse": "Umthi owubonileyo, owakhulayo womelela, okuphakama kwawo kwafikelelayo ezulwini, wabonwa ehlabathini lonke;\n"
                },
                "21": {
                    "verse_nr": 21,
                    "verse": "omagqabi ayemahle, oziqhamo bezizininzi, obunokudla okwanele izinto zonke, awahlala phantsi kwawo amarhamncwa asendle, ezaba neendlu emasebeni awo iintaka zezulu:\n"
                },
                "22": {
                    "verse_nr": 22,
                    "verse": "nguwe lowo, kumkani, uthe wakhula, womelela; ubukhulu bakho bukhulileyo bafika ezulwini, negunya lakho ekupheleni kwehlabathi.\n"
                },
                "23": {
                    "verse_nr": 23,
                    "verse": "Le nto yokuba ukumkani ebone umlindi ongoyingcwele esihla emazulwini, esithi, Wugawuleni lo mthi, niwonakalise; kodwa isiphunzi esineengcambu zawo, sishiyeni emhlabeni, siphanjiwe ngesinyithi nobhedu eluhlazeni lwasendle; sinyakamiswe ngumbethe wezulu, ahlulelane neenkomo ngotyani, kude kudlule phezu kwakhe amaxesha amisiweyo asixhenxe:\n"
                },
                "24": {
                    "verse_nr": 24,
                    "verse": "nanku ukutyhilwa kwako, kumkani; nantsi ingqibo yOsenyangweni eya kuyifikela inkosi yam ukumkani:\n"
                },
                "25": {
                    "verse_nr": 25,
                    "verse": "uya kugxothwa ebantwini, libe kumarhamncwa asendle ikhaya lakho, udliswe utyani njengeenkomo, unyakamiswe ngumbethe wezulu, kudlule phezu kwakho amaxesha amisiweyo asixhenxe, ude wazi ukuba Osenyangweni unegunya ebukumkanini babantu, ebunika lowo athanda ukumnika.\n"
                },
                "26": {
                    "verse_nr": 26,
                    "verse": "Le nto kuthiwe isiphunzi esineengcambu zomthi, masishiywe,  ithi, ubukumkani bakho buya kuqiniselwa kuwe, kwaoko wakuthi wazi ukuba amazulu anegunya.\n"
                },
                "27": {
                    "verse_nr": 27,
                    "verse": "Ngako oko, kumkani, icebo lam malikholeke kuwe, uzaphule izono zakho ngobulungisa, nobugwenxa bakho ngokubababala abaziintsizana, ukuba kunga kungoluka ukuchulumacha kwakho.\n"
                },
                "28": {
                    "verse_nr": 28,
                    "verse": "Konke oko kwamfikela ukumkani uNebhukadenetsare.\n"
                },
                "29": {
                    "verse_nr": 29,
                    "verse": "Ekupheleni kweenyanga ezilishumi elinambini, wayehambahamba phezu kwebhotwe lokumkani laseBhabheli.\n"
                },
                "30": {
                    "verse_nr": 30,
                    "verse": "Wasusela ukumkani wathi, Le asiyiyo na iBhabheli enkulu,  endiyakhele ukuba ibe yindlu yobukumkani ngokuqina kwamandla am, nangenxa yobuhandiba bobungangamsha bam?\n"
                },
                "31": {
                    "verse_nr": 31,
                    "verse": "Lithe elo zwi lisesemlonyeni wokumkani, kwawa izwi emazulwini, lisithi, Kuthiwe kuwe, Nebhukadenetsare kumkani,  ubukumkani bumkile kuwe.\n"
                },
                "32": {
                    "verse_nr": 32,
                    "verse": "Uya kugxothwa ebantwini, libe kumarhamncwa asendle ikhaya lakho, udliswe utyani njengeenkomo, kudlule phezu kwakho amaxesha amisiweyo asixhenxe, ude wazi ukuba Osenyangweni unegunya ebukumkanini babantu, ebunika lowo athanda ukumnika.\n"
                },
                "33": {
                    "verse_nr": 33,
                    "verse": "Kwaoko lazaliswa ilizwi kuNebhukadenetsare; wagxothwa ebantwini, wadla utyani njengeenkomo, wanyakamiswa umzimba wakhe ngumbethe wezulu, zada iinwele zakhe zakhula,  zanjengeentsiba zamaxhalanga, neenzipho zakhe zanjengezeentaka.\n"
                },
                "34": {
                    "verse_nr": 34,
                    "verse": "Ekupheleni kwemihla, mna, Nebhukadenetsare,  ndawaphakamisela ezulwini amehlo am; ukwazi kwam kwabuyela kwakum, ndambonga Osenyangweni, ndamncoma, ndambeka ohleli ngonaphakade, ogunya liligunya elingunaphakade, obukumkani bunezizukulwana ngezizukulwana.\n"
                },
                "35": {
                    "verse_nr": 35,
                    "verse": "Baye bonke abemi behlabathi bebalelwe ekubeni yinto engento, esenza yena ngokuthanda kwakhe empini yasemazulwini,  nakubemi behlabathi. Akukho bani ubethayo esandleni sakhe, athi kuye, Wenza ntoni na?\n"
                },
                "36": {
                    "verse_nr": 36,
                    "verse": "Kwaoko ukwazi kwam kwabuyela kwakum; nangenxa yobuhandiba bobukumkani bam, ubungangamsha bam nokutyatyamba kwam kwabuyela kwakum. Andifuna amaphakathi am nezikhulu zam; ndabuyiselwa ebukumkanini bam, ndongezwa ubukhulu obuncamisileyo.\n"
                },
                "37": {
                    "verse_nr": 37,
                    "verse": "Kaloku, mna Nebhukadenetsare, ndiyamncoma, ndimphakamisa,  ndimbeka uKumkani wamazulu; ngokuba yonke imisebenzi yakhe iyinyaniso, neendlela zakhe zisesikweni; nangokuba enako ukubathoba abahamba beqhankqalazile.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "UBheleshatsare ukumkani walenzela isidlo esikhulu iwaka lezikhulu zakhe, wasela iwayini phambi kwewaka elo.\n"
                },
                "2": {
                    "verse_nr": 2,
                    "verse": "UBheleshatsare, akuyiva iwayini, wathi maziziswe iimpahla zegolide nezesilivere, abezithimbile uNebhukadenetsare uyise etempileni eseYerusalem, ukuze asele ngazo ukumkani nezikhulu zakhe, namakhosikazi akhe, namashweshwe akhe.\n"
                },
                "3": {
                    "verse_nr": 3,
                    "verse": "Baza bazizisa iimpahla zegolide, ezazithinjwe etempileni yendlu kaThixo eseYerusalem. Wasela ngazo ukumkani nezikhulu zakhe, namakhosikazi akhe, namashweshwe akhe.\n"
                },
                "4": {
                    "verse_nr": 4,
                    "verse": "Basela iwayini, babancoma oothixo begolide, nabesilivere,  nabobhedu, nabesinyithi, nabemithi, nabamatye.\n"
                },
                "5": {
                    "verse_nr": 5,
                    "verse": "Kwaoko kwavela iminwe yesandla somntu, yabhala malunga nesiphatho sesibane, efutheni lodonga lwebhotwe lobukumkani;  ukumkani wakubona ukuphela kwesandla esibhalayo.\n"
                },
                "6": {
                    "verse_nr": 6,
                    "verse": "Laza laguquka ibala lobuso bokumkani, zamngqungisa izicamango zakhe, amalungu esinqe sakhe acombuluka, namadolo akhe abethabethana.\n"
                },
                "7": {
                    "verse_nr": 7,
                    "verse": "Ukumkani wadanduluka ngamandla, ukuba baziswe abakhwitsi,  namaKaledi, namatola. Waphendula ukumkani, wathi kwizilumko zaseBhabheli, Othe wawulesa lo mbhalo, wakuxela kum ukutyhilwa kwawo, uya kunxitywa iingubo ezimfusa, nomxokelelwane wegolide emqaleni wakhe, abe ngowabathathu abanegunya ebukumkanini obu.\n"
                },
                "8": {
                    "verse_nr": 8,
                    "verse": "Zaza zafika zonke izilumko zokumkani; ke azaba nako ukuwulesa umbhalo, nokumazisa ukumkani ukutyhilwa kwawo.\n"
                },
                "9": {
                    "verse_nr": 9,
                    "verse": "Waza uBheleshatsare ukumkani wakhathazeka kakhulu, laguquka ibala lobuso bakhe, nezikhulu zakhe zadubadubeka.\n"
                },
                "10": {
                    "verse_nr": 10,
                    "verse": "Ukumkanikazi, unina, ngenxa yamazwi okumkani nezikhulu zakhe, wangena endlwini yomgidi. Ukumkanikazi unina waphendula wathi, Kumkani, phila ngonaphakade! Izicamango zakho mazingakukhathazi, lingaguquki ibala lobuso bakho.\n"
                },
                "11": {
                    "verse_nr": 11,
                    "verse": "Kukho indoda ebukumkanini bakho, enomoya woothixo abangcwele; ekwathi ngemihla yoyihlo kwafunyanwa kuyo ukukhanya nokuqiqa nobulumko, njengobulumko bothixo; awathi ukumkani uNebhukadenetsare uyihlo wayimisa yangumongameli wezazi,  nabakhwitsi, namaKaledi, namatola\u0097uyihlo, kumkani;\n"
                },
                "12": {
                    "verse_nr": 12,
                    "verse": "ngenxa enokuba kwafunyanwa kuye umoya ogqithisileyo ngobuhle, nokwazi, nokuqiqa, etyhila amaphupha, exela iintsonkotha, ecombulula amaqhina; kuDaniyeli, owathiywa ngukumkani igama elinguBheletshatsare. UDaniyeli makabizwe kaloku; wokuxela ukutyhilwa kwawo.\n"
                },
                "13": {
                    "verse_nr": 13,
                    "verse": "Waza uDaniyeli wasiwa phambi kokumkani. Ukumkani wathetha kuDaniyeli, wathi, Ungulaa Daniyeli na ungowakoonyana bakaYuda,  abathinjwayo, abaziswayo ngukumkani ubawo, bephuma kwaYuda?\n"
                },
                "14": {
                    "verse_nr": 14,
                    "verse": "Ndikuvile, ukuba unomoya woothixo wena; kufunyanwa kuwe ukukhanya, nokuqiqa, nobulumko obuncamisileyo.\n"
                },
                "15": {
                    "verse_nr": 15,
                    "verse": "Ke kaloku beziziswe kum izilumko nabakhwitsi, ukuze balese lo mbhalo, bandazise ukutyhilwa kwawo; ke azibanga nako ukundixelela ukutyhilwa kwale nto.\n"
                },
                "16": {
                    "verse_nr": 16,
                    "verse": "Mna ndivile ke ngawe, ukuba unako ukuyityhila into,  ucombulule namaqhina. Ukuba ke uthe wanako ukuwulesa lo mbhalo,  nokundazisa ukutyhilwa kwawo, uya kunxitywa iingubo ezimfusa,  nomxokelelwane wegolide emqaleni wakho, ube ngowabathathu ebukumkanini abanegunya.\n"
                },
                "17": {
                    "verse_nr": 17,
                    "verse": "Waza waphendula uDaniyeli, wathi phambi kokumkani, Izipho zakho mazihlale kuwe, imivuzo yakho uyinike omnye; kodwa ndiya kuwulesa lo mbhalo kukumkani, ndimazise ukutyhilwa kwawo.\n"
                },
                "18": {
                    "verse_nr": 18,
                    "verse": "Wena kumkani, uThixo Osenyangweni wamnika uNebhukadenetsare uyihlo ubukumkani, nobukhulu, nobuhandiba, nobungangamsha.\n"
                },
                "19": {
                    "verse_nr": 19,
                    "verse": "Ngenxa yobukhulu ke awabunikwayo, zadidizela zonke iintlanga, nezizwe, neelwimi, zothuka phambi kwakhe. Lowo wathanda ukumbulala, wambulala; lowo wathanda ukumyeka aphile,  wamyeka waphila; lowo wathanda ukumphakamisa, wamphakamisa;  lowo wathanda ukumthoba, wamthoba.\n"
                },
                "20": {
                    "verse_nr": 20,
                    "verse": "Ke xeshikweni intliziyo yakhe yaziphakamisayo, umoya wakhe waqinayo, wakhukhumalayo, wesuka wahliswa etroneni yobukumkani bakhe, nobuhandiba bakhe basuswa kuye.\n"
                },
                "21": {
                    "verse_nr": 21,
                    "verse": "Wagxothwa koonyana babantu, intliziyo yakhe yaba njengeyeenkomo, nekhaya lakhe laba semaesileni asendle,  wadliswa utyani njengeenkomo, wanyakamiswa umzimba wakhe ngumbethe wezulu, wada wazi, ukuba uThixo Osenyangweni unegunya ebukumkanini babantu, amise phezu kwabo lowo athanda ukummisa.\n"
                },
                "22": {
                    "verse_nr": 22,
                    "verse": "Wena ke nyana wakhe, Bheleshatsare, akuyithobanga intliziyo yakho, nakuba ubukwazi oko konke.\n"
                },
                "23": {
                    "verse_nr": 23,
                    "verse": "Uziphakamisile ngaphezu kweNkosi yamazulu, neempahla zendlu yayo zaziswa phambi kwakho, wena nezikhulu zakho, namakhosikazi akho, namashweshwe akho; nasela iwayini ngazo. Wancoma oothixo besilivere, nabegolide, nabobhedu, nabesinyithi, nabemithi,  nabamatye, abangaboniyo, abangevayo, abangaziyo. Ke uThixo lowo, kusesandleni sakhe ukuphefumla kwakho, onazo zonke iindlela zakho, akumbekanga.\n"
                },
                "24": {
                    "verse_nr": 24,
                    "verse": "Waza wathuma, kwavela kuye oko kuphela kwesandla, lo mbhalo ke wawubhaliwe.\n"
                },
                "25": {
                    "verse_nr": 25,
                    "verse": "Nangu ke loo mbhalo wawubhaliwe: mene, mene, tekele,  ufarsin.\n"
                },
                "26": {
                    "verse_nr": 26,
                    "verse": "Nanku ukutyhilwa kwale nto: elokuba mene lithi, UThixo ububalile ubukumkani bakho, wabuphelisa.\n"
                },
                "27": {
                    "verse_nr": 27,
                    "verse": "Elokuba tekele lithi, Wena ulinganisiwe esikalini,  wafunyanwa ulula.\n"
                },
                "28": {
                    "verse_nr": 28,
                    "verse": "Elokuba peres lithi, Buyahlulwa ubukumkani bakho, bunikwe amaMedi namaPersi.\n"
                },
                "29": {
                    "verse_nr": 29,
                    "verse": "Waza uBheleshatsare wayalela, bamnxiba uDaniyeli iingubo ezimfusa, nomxokelelwane wegolide emqaleni wakhe; bamemeza ngaye ngelithi, uya kuba ngowabathathu onegunya ebukumkanini.\n"
                },
                "30": {
                    "verse_nr": 30,
                    "verse": "Kwangobo busuku wabulawa uBheleshatsare ukumkani wamaKaledi.\n"
                },
                "31": {
                    "verse_nr": 31,
                    "verse": "UDariyo, umMedi, wabuthabatha ubukumkani, eminyaka ikumashumi omathandathu anamibini ezelwe.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Kwakholeka kuDariyo ukumisa phezu kobukumkani iirhuluneli ezilikhulu elinamashumi amabini, ukuze zibe sebukumkanini bonke.\n"
                },
                "2": {
                    "verse_nr": 2,
                    "verse": "Wamisa phezu kwazo ezo abongameli babathathu, omnye kubo inguDaniyeli, ukuze iirhuluneli zinike ingxelo kubo, aze ukumkani angabi nankxwaleko.\n"
                },
                "3": {
                    "verse_nr": 3,
                    "verse": "Waza lo Daniyeli wabongamela abongameli nabaziirhuluneli,  ngokokuba egqithisele kubongameli ngomoya omhle; ukumkani wacinga ngokummisa phezu kobukumkani bonke.\n"
                },
                "4": {
                    "verse_nr": 4,
                    "verse": "Baza abongameli nabaziirhuluneli bafuna, ukuba bafumane ithuba ngakuDaniyeli mayela nobukumkani. Ke ababanga nako ukufumana nalinye ithuba, nantlondi imbi, ngenxa enokuba ebethembekile; bekungafumaneki nanye imposiso nantlondi imbi kuye.\n"
                },
                "5": {
                    "verse_nr": 5,
                    "verse": "Aza loo madoda athi, Asiyi kufumana nalinye ithuba ngakulo Daniyeli, ngaphandle kokuba silifumane kuye mayela nomthetho woThixo wakhe.\n"
                },
                "6": {
                    "verse_nr": 6,
                    "verse": "Baza abo bangabongameli nabaziirhuluneli beza kukumkani bedlongozela, batsho kuye ukuthi, Kumkani Dariyo, phila ngonaphakade!\n"
                },
                "7": {
                    "verse_nr": 7,
                    "verse": "Bonke abongameli bobukumkani, nabathetheli bomkhosi,  neerhuluneli, namaphakathi, namabamba, bavumelene ngecebo lokuba ukumkani amise ummiselo, aqinise isalelo sokuthi: Bonke abathandaza umthandazo nakongubani, uthixo nomntu, ongenguwe,  kumkani, ngeentsuku ezimashumi mathathu, mabajulelwe emhadini weengonyama.\n"
                },
                "8": {
                    "verse_nr": 8,
                    "verse": "Kaloku ke, kumkani, siqinise isalelo, uwubhale umbhalo,  ongenakuguqulwa wona, ngokomthetho wamaMedi namaPersi,  ongenakutshitshiwa bani.\n"
                },
                "9": {
                    "verse_nr": 9,
                    "verse": "Ngenxa yoko ukumkani uDariyo wawubhala umbhalo lowo, isalelo eso.\n"
                },
                "10": {
                    "verse_nr": 10,
                    "verse": "Ke kaloku uDaniyeli, akwazi ukuba umbhalo lowo ubhaliwe,  wangena endlwini yakhe; ibe neefestile zivulekile egumbini lakhe eliphezulu, elikhangele eYerusalem. Waguqa ngamadolo akhe izihlandlo ezithathu ngemini, wathandaza, wabulela phambi koThixo wakhe, ngenxa enokuba ebesenjenjalo kakade.\n"
                },
                "11": {
                    "verse_nr": 11,
                    "verse": "Aza adlongoza la madoda, amfumana uDaniyeli ethandaza,  etarhuzisa phambi koThixo wakhe.\n"
                },
                "12": {
                    "verse_nr": 12,
                    "verse": "Ezo asondela, athetha phambi kokumkani ngesalelo sokumkani,  athi, Akusibhalanga na isalelo sokuthi: Bonke abathandaza nakongubani, uthixo nomntu, ongenguwe, kumkani, ngeentsuku ezimashumi mathathu, mabajulelwe emhadini weengonyama?  Waphendula ukumkani wathi, Loo nto iqinisekile ngokomthetho wamaMedi namaPersi, ongenakutshitshiswa bani wona.\n"
                },
                "13": {
                    "verse_nr": 13,
                    "verse": "Aza aphendula athi phambi kokumkani, UDaniyeli,  ongowakoonyana abathinjiweyo bakwaYuda, akakhathali nguwe,  kumkani, nasesi salelo usibhalileyo; ke uthandaza umthandazo wakhe kathathu ngemini.\n"
                },
                "14": {
                    "verse_nr": 14,
                    "verse": "Waza ukumkani, akuweva loo mazwi, weva kakubi kakhulu ngayo loo nto. Wamnyamekela uDaniyeli ukuba amsindise, wazama ukuba amhlangule, lada latshona ilanga.\n"
                },
                "15": {
                    "verse_nr": 15,
                    "verse": "Aza la madoda eza edlongozela kukumkani, athi kukumkani,  Yazi, kumkani, ukuba amaMedi namaPersi anomthetho wokuba singabi nakuguqulwa sonke isalelo nommiselo, abewumisile ukumkani.\n"
                },
                "16": {
                    "verse_nr": 16,
                    "verse": "Watsho ke ukumkani; bamzisa uDaniyeli, bamjulela emhadini weengonyama. Waphendula ukumkani wathi kuDaniyeli, Wanga uThixo wakho, ombusa ngamaxesha onke, angakusindisa.\n"
                },
                "17": {
                    "verse_nr": 17,
                    "verse": "Kwaziswa ilitye, labekwa phezu komlomo womhadi; ukumkani walitywina ngomsesane wakhe wokutywina, nangomsesane wokutywina wezikhulu zakhe, ukuze kungaguqulwa nto mayela noDaniyeli.\n"
                },
                "18": {
                    "verse_nr": 18,
                    "verse": "Waza ukumkani waya ebhotweni lakhe, wabugqiba ubusuku ezila ukudla; akwaziswa zintombi zingqungqayo phambi kwakhe,  waphelelwa bubuthongo.\n"
                },
                "19": {
                    "verse_nr": 19,
                    "verse": "Waza ukumkani wavuka ngesifingo kwakusasa, waya emhadini weengonyama ngobungxamo.\n"
                },
                "20": {
                    "verse_nr": 20,
                    "verse": "Akusondela emhadini, wadanduluka kuDaniyeli ngezwi elibuhlungu. Wasusela ukumkani, wathi kuDaniyeli, Daniyeli,  mkhonzi woThixo ophilileyo, uThixo wakho, obuhlala umbusa, ube nako na ukukusindisa ezingonyameni?\n"
                },
                "21": {
                    "verse_nr": 21,
                    "verse": "Waza uDaniyeli wathi kukumkani, Kumkani, phila ngonaphakade!\n"
                },
                "22": {
                    "verse_nr": 22,
                    "verse": "UThixo wam uthume isithunywa sakhe, sayivingca imilomo yeengonyama, ukuba zingandenzakalisi, ngenxa enokuba phambi kwakhe kufumaneke ukuba ndimsulwa; naphambi kwakho, kumkani,  andonanga.\n"
                },
                "23": {
                    "verse_nr": 23,
                    "verse": "Waza ukumkani wavuya kunene, wathi uDaniyeli makanyuswe emhadini. Wenyuswa ke uDaniyeli. Akwafumaneka nasinye isenzakalo kuye; ngokuba ebekholwe kuThixo wakhe.\n"
                },
                "24": {
                    "verse_nr": 24,
                    "verse": "Ukumkani wayalela, aziswa loo madoda ebemncethezile uDaniyeli, bawajulela emhadini weengonyama, wona nabantwana bawo, nabafazi bawo; zaza, bengekafiki nokufika emzantsini womhadi, iingonyama zabagonyamela, zawacola onke amathambo abo.\n"
                },
                "25": {
                    "verse_nr": 25,
                    "verse": "Waza uDariyo ukumkani wabhalela kuzo zonke iintlanga,  nezizwe, neelwimi, ebezihleli ehlabathini lonke, wathi: Uxolo lwenu malube lukhulu!\n"
                },
                "26": {
                    "verse_nr": 26,
                    "verse": "Ndiwisa umthetho wokuba bathi, ezindaweni zonke zegunya lobukumkani bam, badidizele bothuke abantu phambi koThixo kaDaniyeli. Ngokuba unguThixo ophilileyo, emi ngonaphakade;  ubukumkani bakhe abonakaliswa, negunya lakhe liya kuda liye ekupheleni;\n"
                },
                "27": {
                    "verse_nr": 27,
                    "verse": "esindisa, ehlangula, esenza imiqondiso nezimanga emazulwini nasehlabathini; ngokuba emsindisile uDaniyeli emandleni eengonyama.\n"
                },
                "28": {
                    "verse_nr": 28,
                    "verse": "Lo Daniyeli waba nempumelelo ebukumkanini bukaDariyo,  nasebukumkanini bukaKoreshi umPersi.\n"
                }
            }
        },
        "7": {
            "chapter_nr": 7,
            "chapter": {
                "1": {
                    "verse_nr": 1,
                    "verse": "Ngomnyaka wokuqala kaBheleshatsare ukumkani waseBhabheli,  uDaniyeli wabona iphupha nemibono yentloko yakhe esililini sakhe. Waza walibhala iphupha, waxela isimbuku sezo zinto.\n"
                },
                "2": {
                    "verse_nr": 2,
                    "verse": "Wasusela uDaniyeli wathi, Ndabona embonweni wam ebusuku,  nantso imimoya yomine yasezulwini, ityhobozela kulwandle olukhulu.\n"
                },
                "3": {
                    "verse_nr": 3,
                    "verse": "Kwenyuka elwandle amarhamncwa amakhulu kakhulu, engafani elinye nelinye.\n"
                },
                "4": {
                    "verse_nr": 4,
                    "verse": "Elokuqala libe linjengengonyama, linamaphiko okhozi;  ndalibona, ada amaphiko alo axhwithwa, lafunqulwa emhlabeni,  lamiswa ngeenyawo njengomntu, lanikwa intliziyo yomntu.\n"
                },
                "5": {
                    "verse_nr": 5,
                    "verse": "Nalo elinye irhamncwa, elesibini, linjengebhere;  laziphakamisa ngacala-nye, lineembambo ezintathu emlonyeni walo phakathi kwamazinyo alo; kwathiwa kulo, Suka udle inyama eninzi.\n"
                },
                "6": {
                    "verse_nr": 6,
                    "verse": "Emveni koko ndabona: nalo elinye, linjengengwe, linamaphiko entaka amane emhlana walo, lineentloko ezine; irhamncwa elo lanikwa igunya.\n"
                },
                "7": {
                    "verse_nr": 7,
                    "verse": "Emveni koko ndabona emibonweni yasebusuku: nalo irhamncwa lesine, eloyikekayo, elomeleleyo, elincamisileyo ngamandla,  elimazinyo makhulu esinyithi, lisidla, liyicola, liyinyathela ngeenyawo zalo into eseleyo; laye lingafani nawo onke amarhamncwa abengaphambili kwalo; lineempondo ezilishumi.\n"
                },
                "8": {
                    "verse_nr": 8,
                    "verse": "Ndaziqiqa iimpondo, ndabona kunyuka phakathi kwazo olunye uphondo, luluncinane, ekwancothulwa phambi kwalo ezintathu kwezokuqala iimpondo. Nanko ke, kukho kolu phondo amehlo anjengamehlo omntu, nomlomo uthetha izinto ezinkulu kakhulu.\n"
                },
                "9": {
                    "verse_nr": 9,
                    "verse": "Ndabona, zada zamiswa iitrone, wahlala uNyangelemihla;  isambatho sakhe simhlophe njengekhephu, neenwele zentloko yakhe zinjengoboya bezimvu obunyulu, itrone yakhe ingamalangatye,  iivili zayo ngumlilo olenyayo.\n"
                },
                "10": {
                    "verse_nr": 10,
                    "verse": "Kwaphuma umlambo womlilo phambi kwakhe, amawaka amawaka ayelungiselela kuye, nezigidi zezigidi bezimisa phambi kwakhe;  abagwebi bahlala phantsi, iincwadi zavulwa.\n"
                },
                "11": {
                    "verse_nr": 11,
                    "verse": "Ndabona; ndaza ngenxa yesandi samazwi amakhulu kakhulu olwawathethayo uphondo, ndabona, lada labulawa irhamncwa,  wabhujiswa umzimba walo, wanikelwa emlilweni uvutha.\n"
                },
                "12": {
                    "verse_nr": 12,
                    "verse": "Amanye ke amarhamncwa ahluthwa igunya lawo; noko ke bolulelwa ubomi okwethutyana nexeshana.\n"
                },
                "13": {
                    "verse_nr": 13,
                    "verse": "Ndabona emibonweni yasebusuku: nanko kusiza, ngamafu ezulu,  onjengonyana womntu, wafika kuNyangelemihla, wasondezwa phambi kwakhe.\n"
                },
                "14": {
                    "verse_nr": 14,
                    "verse": "Wanikwa igunya, nobuhandiba, nobukumkani, ukuze zonke iintlanga, nezizwe, neelwimi, zimbuse; igunya lakhe ligunya elingunaphakade, elingapheliyo; ubukumkani bakhe bobungayi konakaliswa.\n"
                },
                "15": {
                    "verse_nr": 15,
                    "verse": "Umoya wam, mna Daniyeli, wazibhijabhija phakathi komzimba,  nemibono yentloko yam yandikhwankqisa.\n"
                },
                "16": {
                    "verse_nr": 16,
                    "verse": "Ndasondela komnye wababemi khona, ukuba ndicele kuye inyaniso ngezo zinto zonke; wathetha kum, ukuze andazise ukutyhilwa kwezinto.\n"
                },
                "17": {
                    "verse_nr": 17,
                    "verse": "La marhamncwa makhulu kakhulu mane ngookumkani abane, abaya kusuka beme ehlabathini.\n"
                },
                "18": {
                    "verse_nr": 18,
                    "verse": "Ke ubukumkani baya kubuthabatha abangcwele bOsenyangweni,  babume ubukumkani, kude kuse ephakadeni, kude kuse ephakadeni lamaphakade.\n"
                },
                "19": {
                    "verse_nr": 19,
                    "verse": "Ndaza ndanga ndingayazi inyaniso ngeli rhamncwa lesine,  elingafaniyo namanye onke, elincamisileyo ngokoyikeka,  elimazinyo asisinyithi, elimathupha alubhedu, eladla, lacola,  layinyathela ngeenyawo into eseleyo;\n"
                },
                "20": {
                    "verse_nr": 20,
                    "verse": "nangeempondo ezilishumi ezibe zisentlokweni yalo,  nangolunye olwavelayo, ezawa phambi kwalo ezintathu; olo phondo lube lunamehlo, nomlomo obe uthetha izinto ezinkulu kakhulu;  ukubonakala kwalo bekukukhulu ngaphezu kwamadlelane alo.\n"
                },
                "21": {
                    "verse_nr": 21,
                    "verse": "Ndabona ukulwa kolu phondo nabangcwele, lwabeyisa;\n"
                },
                "22": {
                    "verse_nr": 22,
                    "verse": "wada weza uNyangelemihla, wabagwebela abangcwele bOsenyangweni, lafika ixesha lokuba abangcwele babume ubukumkani.\n"
                },
                "23": {
                    "verse_nr": 23,
                    "verse": "Watsho ukuthi, Irhamncwa lesine ke: kuya kubakho ubukumkani besine ehlabathini, obungafaniyo bona nezikumkani zonke,  bulidle ihlabathi lonke, bulinyathele, bulicole.\n"
                },
                "24": {
                    "verse_nr": 24,
                    "verse": "Iimpondo ezilishumi ke: kuya kusuka kume kobo bukumkani ookumkani abalishumi, kusuke omnye emva kwabo; lowo akayi kufana nabaphambili; uya kuthoba ookumkani abathathu,\n"
                },
                "25": {
                    "verse_nr": 25,
                    "verse": "athethe amazwi okuchasana nOsenyangweni, abonakalise abangcwele bOsenyangweni, acamange ngokuwenza wambi amathuba nomthetho, banikelwe esandleni sakhe ixesha namaxesha nesiqingatha sexesha.\n"
                },
                "26": {
                    "verse_nr": 26,
                    "verse": "Ke abagwebi baya kuhlala phantsi, balisuse igunya lakhe,  ukuze litshabalale lidake, kude kuse ekupheleni.\n"
                },
                "27": {
                    "verse_nr": 27,
                    "verse": "Ubukumkani, negunya, nobukhulu bezikumkani phantsi kwamazulu onke, buya kunikwa abantu abangcwele bOsenyangweni;  ubukumkani bakhe bubukumkani obungunaphakade, namagunya onke aya kumbusa, amve.\n"
                },
                "28": {
                    "verse_nr": 28,
                    "verse": "Yaza kuphela apha le nto. Mna Daniyeli, izicamango zam zandikhwankqisa kakhulu, Ibala lobuso bam laguquka ndayigcina le nto entliziyweni yam.\n"
                }
            }
        },
        "8": {
            "chapter_nr": 8,
            "chapter": {
                "1": {
                    "verse_nr": 1,
                    "verse": "Ngomnyaka wesithathu wokulawula kukaBheleshatsare ukumkani,  kwabonakala kum, mna Daniyeli, umbono emva kwalowa wabonakalayo kum matanci.\n"
                },
                "2": {
                    "verse_nr": 2,
                    "verse": "Ndabona embonweni, kwathi, ekuboneni kwam, ndaba ndiseShushan komkhulu, esezweni lakwaElam; ndabona embonweni,  ndangasemlanjeni oyiUlayi.\n"
                },
                "3": {
                    "verse_nr": 3,
                    "verse": "Ndaphakamisa amehlo am, ndabona, nanko kumi phambi komlambo inkunzi yegusha, ineempondo ezimbini. Ezi mpondo zombini zinde,  olunye ke lulude kunolunye; olu lude lwavela mva.\n"
                },
                "4": {
                    "verse_nr": 4,
                    "verse": "Ndayibona inkunzi yegusha ihlaba, ibhekisa entshonalanga,  nasentla, nasezantsi; zonke izinto eziphilileyo azaba nakuma phambi kwayo, akwabakho unokuhlangula esandleni sayo. Yenza ngokukholekileyo kuyo, yakhula.\n"
                },
                "5": {
                    "verse_nr": 5,
                    "verse": "Mna ke ndisaqonda, nanko kuvela inkunzi yebhokhwe entshonalanga, ihamba phezu kwehlabathi lonke, ingafiki phantsi; inkunzi ke yebhokhwe ibinophondo olubonakalayo phakathi kwamehlo ayo.\n"
                },
                "6": {
                    "verse_nr": 6,
                    "verse": "Yaya yafika enkunzini yegusha, umnini-mpondo-mbini,  endiyibone imi phambi komlambo, yagidimela kuyo ke ngobushushu bamandla ayo.\n"
                },
                "7": {
                    "verse_nr": 7,
                    "verse": "Ndayibona ifika ecaleni lenkunzi yegusha, yayijamela,  yayityhomfa inkunzi yegusha, yazaphula iimpondo zayo zombini.  Yayingenamandla inkunzi yegusha ukuma phambi kwayo; yayingqula emhlabeni, yayinyhasha, akwabakho bani unokuyihlangula inkunzi yegusha emandleni ayo.\n"
                },
                "8": {
                    "verse_nr": 8,
                    "verse": "Inkunzi yebhokhwe yakhula ngokuncamisileyo; ke, yakuba namandla, lwaphuka uphondo olukhulu; esikhundleni salo kwavela ezine ezibonakalayo, zabheka emimoyeni yomine yasezulwini.\n"
                },
                "9": {
                    "verse_nr": 9,
                    "verse": "Kolunye kuzo kwaphuma uphondo luluncinane, lwaba lukhulu ngokuncamisileyo, lwabheka ngasezantsi, nangasempumalanga,  nangasezweni eliligugu.\n"
                },
                "10": {
                    "verse_nr": 10,
                    "verse": "Lwakhula lwada lwesa kumkhosi wezulu, lwayiwisa emhlabeni inxenye yomkhosi lowo weenkwenkwezi, lwayinyhasha.\n"
                },
                "11": {
                    "verse_nr": 11,
                    "verse": "Lwazikhulisa, lwada lwesa kumthetheli-mkhosi lowo, lwasusa kuye inkonzo yamaxesha onke; nendawo yengcwele yakhe yawiswa phantsi.\n"
                },
                "12": {
                    "verse_nr": 12,
                    "verse": "Umkhosi unikelwe kulo, kunye nenkonzo yamaxesha onke,  ngenxa yesikreqo; inyaniso lwayiwisela phantsi emhlabeni,  lwenza lwaba nempumelelo.\n"
                },
                "13": {
                    "verse_nr": 13,
                    "verse": "Ndamva ongcwele ethetha; wathi ke omnye ongcwele kulowo ubethetha, Ngowomzuzu ongakanani na umbono lowo wenkonzo yamaxesha onke, nowesikreqo esiphanzisayo, ukunikelwa oko kwengcwele nomkhosi lowo ekunyhashweni?\n"
                },
                "14": {
                    "verse_nr": 14,
                    "verse": "Wathi kum, Koda kube kukuhlwa, kusisa, okungamawaka amabini anamakhulu amathathu; yandule ukulungiswa ingcwele.\n"
                },
                "15": {
                    "verse_nr": 15,
                    "verse": "Kwathi, ndakuwubona umbono, mna Daniyeli, ndafuna ukuqonda;  nanko kumi phambi kwam okungathi kuyimbonakalo yendoda.\n"
                },
                "16": {
                    "verse_nr": 16,
                    "verse": "Ndeva ilizwi lomntu phakathi kweenxweme zeUlayi, labiza lathi, Gabriyeli, mqondise imbonakalo.\n"
                },
                "17": {
                    "verse_nr": 17,
                    "verse": "Weza kweli cala ndimi kulo. Akuza ndoyika, ndawa ngobuso;  wathi kum, Qonda, nyana womntu; ngokuba umbono lo usingise kwixesha lokuphela.\n"
                },
                "18": {
                    "verse_nr": 18,
                    "verse": "Ke kaloku, ekuthetheni kwakhe nam, ndawa isiduli ngobuso emhlabeni; wandichukumisa, wandimisa endaweni yokuma kwam.\n"
                },
                "19": {
                    "verse_nr": 19,
                    "verse": "Wathi, Yabona, ndiya kwazisa okuya kubakho ekupheleni kobhavumo; ngokuba umbono uya kwixesha elimisiweyo lokuphela.\n"
                },
                "20": {
                    "verse_nr": 20,
                    "verse": "Inkunzi yegusha oyibonileyo ineempondo ezimbini, ngokumkani bamaMedi nabamaPersi;\n"
                },
                "21": {
                    "verse_nr": 21,
                    "verse": "nenkunzi yebhokhwe exhonti ngukumkani wakwaYavan; uphondo olukhulu oluphakathi kwamehlo ngukumkani wokuqala.\n"
                },
                "22": {
                    "verse_nr": 22,
                    "verse": "Ukwaphuka oku, kume zibe ne esikhundleni salo, kukuthi,  kuya kusuka kume izikumkani ezine eluhlangeni, kungabi ngamandla alo ke.\n"
                },
                "23": {
                    "verse_nr": 23,
                    "verse": "Ekupheleni kobukumkani babo, bakubon\u0092 ukuba bazalisile abakreqi, kuya kusuka kume ukumkani, obuso bungwanyalala,  obaziyo ubuqhetseba;\n"
                },
                "24": {
                    "verse_nr": 24,
                    "verse": "omelele amandla akhe, kodwa kungabi ngamandla akhe; ke uya konakalisa ngokubalulekileyo, abe nempumelelo, afeze,  abatshabalalise abomeleleyo nabantu babangcwele.\n"
                },
                "25": {
                    "verse_nr": 25,
                    "verse": "Ngenxa yobuqhokolo bakhe, yoba nempumelelo inkohliso ngesandla sakhe, azenze mkhulu entliziyweni yakhe,  abatshabalalise abaninzi ngokwalama, asukele phezulu kumthetheli wabathetheli, aphulwe, ke kungabi ngasandla.\n"
                },
                "26": {
                    "verse_nr": 26,
                    "verse": "Umbono wokuhlwa kusisa okhankanyiweyo uyinyaniso. Wena ke,  uze uwuvalele umbono; ngokuba uyakwimihla emininzi.\n"
                },
                "27": {
                    "verse_nr": 27,
                    "verse": "Mna Daniyeli ndaphela, ndaneentsuku ndisifa; ndavuka,  ndayenza imicimbi yokumkani. Ndamangaliswa yimbonakalo leyo;  kwakungekho uyiqondayo.\n"
                }
            }
        },
        "9": {
            "chapter_nr": 9,
            "chapter": {
                "1": {
                    "verse_nr": 1,
                    "verse": "Ngomnyaka wokuqala kaDariyo unyana ka-Ahaswerosi,  wasembewini yamaMedi, owaba ngukumkani phezu kobukumkani bamaKaledi,\n"
                },
                "2": {
                    "verse_nr": 2,
                    "verse": "ngomnyaka wokuqala wobukumkani bakhe, mna, Daniyeli,  ndaqonda ngazo iincwadi inani leminyaka, elafikayo ngayo ilizwi likaYehova kuYeremiya umprofeti, ukuba kuzaliswe iminyaka emashumi asixhenxe ngokusingisele kumanxuwa eYerusalem.\n"
                },
                "3": {
                    "verse_nr": 3,
                    "verse": "Ndabubhekisa ubuso bam kwiNkosi yam uThixo, ukuba ndifune imithandazo nezitarhuziso, ndizila ukudla, ndinezirhwexayo nothuthu.\n"
                },
                "4": {
                    "verse_nr": 4,
                    "verse": "Ndathandaza ke kuYehova uThixo wam, ndavuma ndathi, Awu!  Nkosi, Thixo omkhulu owoyikekayo, obagcinela umnqophiso nenceba abo bamthandayo, bayigcinayo imithetho yakhe,\n"
                },
                "5": {
                    "verse_nr": 5,
                    "verse": "sonile, senze ngobugwenxa, senze okungendawo; sigwilikile,  siphambukile emithethweni yakho, nasemasikweni akho.\n"
                },
                "6": {
                    "verse_nr": 6,
                    "verse": "Asibaphulaphulanga abakhonzi bakho, abaprofeti ababethetha egameni lakho kookumkani bethu, nakubathetheli bethu,  nakoobawo, nakubo bonke abantu belizwe.\n"
                },
                "7": {
                    "verse_nr": 7,
                    "verse": "Nkosi, bukuwe ubulungisa; kuthi kukudana kobuso, njengoko kunjalo namhla, kumadoda akwaYuda, kubemi baseYerusalem,  kumaSirayeli onke, akufuphi nakude, emazweni onke, apho wawagxothela khona ngenxa yobumenemene bawo, awamenezayo ngabo kuwe.\n"
                },
                "8": {
                    "verse_nr": 8,
                    "verse": "Nkosi, kuthi kukudana kobuso, kookumkani bethu,  nakubathetheli bethu, nakoobawo; ngokuba sonile kuwe.\n"
                },
                "9": {
                    "verse_nr": 9,
                    "verse": "ENkosini uThixo wethu yimfesane, noxolelo, kuba sigwilikile kuye.\n"
                },
                "10": {
                    "verse_nr": 10,
                    "verse": "Asiliphulaphulanga ilizwi likaYehova uThixo wethu, ukuba sihambe ngemiyalelo yakhe, abeyibeke phambi kwethu ngabakhonzi bakhe, abaprofeti.\n"
                },
                "11": {
                    "verse_nr": 11,
                    "verse": "Onke amaSirayeli awugqithile umyalelo wakho; atyekile ukuba angaliphulaphuli izwi lakho. Siphalazekile ke phezu kwethu isiqalekiso nesifungo, esibhaliweyo emyalelweni kaMoses umkhonzi kaThixo; kuba sonile kuye.\n"
                },
                "12": {
                    "verse_nr": 12,
                    "verse": "Wawamisa ke amazwi akhe, abewathethile ngathi, nangabagwebi bethu ababesigweba, ngokusizisela ububi obukhulu,  obungenziwanga phantsi kwezulu lonke, njengoko benziweyo kwiYerusalem.\n"
                },
                "13": {
                    "verse_nr": 13,
                    "verse": "Njengoko kubhaliweyo emyalelweni kaMoses, bonke ububi busizele. Ke asimbongozanga uYehova uThixo wethu, ukuba sibuye ebugwenxeni bethu, sibe ngabanokuqiqa ngenyaniso yakho.\n"
                },
                "14": {
                    "verse_nr": 14,
                    "verse": "Wabuphaphela ke uYehova ububi, wasizisela bona; kuba uYehova uThixo wethu elungisa ekwenzeni kwakhe konke akwenzayo;  ke asiliphulaphulanga ilizwi lakhe.\n"
                },
                "15": {
                    "verse_nr": 15,
                    "verse": "Kaloku ke, Nkosi Thixo wethu, owabakhuphayo abantu bakho ezweni laseYiputa ngesandla esithe nkqi, wazenzela igama,  njengoko kunjalo namhla, sonile, senze okungendawo.\n"
                },
                "16": {
                    "verse_nr": 16,
                    "verse": "Nkosi, ngokwemisebenzi yakho yonke yobulungisa, mawukhe ubuye umsindo wakho, nobushushu bakho, kumzi wakho iYerusalem,  kwintaba yakho engcwele: kuba, ngezono zethu nangobugwenxa boobawo, iYerusalem nabantu bakho basisingcikivo kuba bonke abasijikelezileyo.\n"
                },
                "17": {
                    "verse_nr": 17,
                    "verse": "Kaloku ke, Thixo wethu, kuphulaphule ukuthandaza komkhonzi wakho, nokutarhuzisa kwakhe, ubukhanyise ubuso bakho phezu kwengcwele yakho elinxuwa, ngenxa yeNkosi.\n"
                },
                "18": {
                    "verse_nr": 18,
                    "verse": "Thoba indlebe yakho, uve. Vula amehlo akho, ubone ukuphanza kwethu, nomzi lowo ubizwa ngegama lakho. Ngokuba akungangenxa yemisebenzi yethu yobulungisa esiwisa ukutarhuzisa kwethu phambi kwakho; kungenxa yeemfesane zakho ezininzi.\n"
                },
                "19": {
                    "verse_nr": 19,
                    "verse": "Nkosi, yiva; Nkosi, xolela; Nkosi, baza iindlebe, wenze.  Ngenxa yakho, Thixo wam, musa ukulibala; kuba umzi wakho nabantu bakho babizwa ngegama lakho.\n"
                },
                "20": {
                    "verse_nr": 20,
                    "verse": "Ndathi ndisathetha, ndithandaza, ndivuma isono sam, nesono sabantu bakowethu amaSirayeli, ndiwisa ukutarhuzisa kwam phambi koYehova uThixo wam, ngenxa yentaba engcwele yoThixo wam:\n"
                },
                "21": {
                    "verse_nr": 21,
                    "verse": "ndisathetha ke ngokuthandaza, indoda enguGabriyeli, leyo ndayibonayo embonweni ekuqaleni, ndityhafile nokutyhafa,  yasondela kum ngexesha lomnikelo wangokuhlwa.\n"
                },
                "22": {
                    "verse_nr": 22,
                    "verse": "Yandiqondisa, yathetha nam, yathi, Daniyeli, ngoku ndiphumile ukuba ndikufundise, uqonde.\n"
                },
                "23": {
                    "verse_nr": 23,
                    "verse": "Kwaphuma ilizwi ekuqaleni kokutarhuzisa kwakho; mna ndize kulixela kuwe, ngokuba ungonqwenelekayo. Liqonde ke ilizwi,  uqonde umbono.\n"
                },
                "24": {
                    "verse_nr": 24,
                    "verse": "Bamiselwe iiveki ezimashumi asixhenxe abantu bakowenu,  nomzi wakowenu ongcwele, ukuba sithintelwe isikreqo, zitywinwe izono, bucanyagushelwe ubugwenxa, kuziswe ubulungisa obungunaphakade, utywinwe umbono nomprofeti, ithanjiswe ingcwele kangcwele.\n"
                },
                "25": {
                    "verse_nr": 25,
                    "verse": "Yazi ke uqiqe ukuba, kuthabathela ekuphumeni kweli zwi lokuba ibuyiswe yakhiwe iYerusalem, kuse kumthanjiswa oyinganga, ziiveki ezisixhenxe; ziiveki ezimashumi mathandathu anambini, eya kubuyiswa yakhiwe ibe banzi, icandwe,  ekucuthekeni ke kwamaxesha.\n"
                },
                "26": {
                    "verse_nr": 26,
                    "verse": "Emveni ke kweeveki ezimashumi mathandathu anambini, uya kunqunyulwa umthanjiswa, angabi saba nanto. Umzi nengcwele uya kutshatyalaliswa ngabantu benganga eya kuza; ukuphela kwayo kuya kuba ngomkhukula. Kude ke kuse ekupheleni, kuya kuba yimfazwe, luphanziso olumiswe lwagqitywa.\n"
                },
                "27": {
                    "verse_nr": 27,
                    "verse": "Abaninzi yobaqinisela umnqophiso iveki enye; ngesiqingatha seveki iphelise imibingelelo neminikelo yokudla; ize ngamaphiko ezinto ezinezothe ingumphanzisi; side ke siphalazeke isiphelo,  sisesimisiweyo sagqitywa, phezu kwayo impanziso.\n"
                }
            }
        },
        "10": {
            "chapter_nr": 10,
            "chapter": {
                "1": {
                    "verse_nr": 1,
                    "verse": "Ngomnyaka wesithathu kaKoreshi ukumkani wamaPersi,  watyhilelwa ilizwi uDaniyeli, ogama libizwa ngokuba nguBheletshatsare. Elo zwi liyinyaniso, lisingisele eluzengezengeni ke olukhulu; waliqonda elo lizwi, waba nokuwuqonda umbono.\n"
                },
                "2": {
                    "verse_nr": 2,
                    "verse": "Ngayo loo mihla mna, Daniyeli, bendisenza isijwili iintsuku zonke zeeveki ezintathu.\n"
                },
                "3": {
                    "verse_nr": 3,
                    "verse": "Andidlanga sonka sinencasa, akungenanga nyama nawayini emlonyeni wam, andizithambisanga, zada zazaliseka iintsuku zonke zeeveki ezintathu.\n"
                },
                "4": {
                    "verse_nr": 4,
                    "verse": "Ngomhla wamashumi amabini anane wenyanga yokuqala, mna ndaba secaleni lomlambo omkhulu oyiHidekele.\n"
                },
                "5": {
                    "verse_nr": 5,
                    "verse": "Ndawaphakamisa amehlo am, ndabona: nantso indoda yambethe ilinen emhlophe, ibhinqe esinqeni sayo igolide ecikizekileyo yaseUfazi.\n"
                },
                "6": {
                    "verse_nr": 6,
                    "verse": "Umzimba wayo wawunjengekrizolite, ubuso bayo ngathi ngumbane, ukubonakala kwabo; amehlo ayo enjengezikhuni ezitshangatshangiswayo; iingalo zayo neenyawo zayo zibonakala ngathi lubhedu olubengezelisiweyo; nesandi samazwi ayo ngathi sisandi sengxokolo yabantu.\n"
                },
                "7": {
                    "verse_nr": 7,
                    "verse": "Mna, Daniyeli, ndawubona ndedwa umbono lowo; amadoda abenam akawubonanga umbono; kodwa awelwa kukugubha okukhulu, abaleka azimela.\n"
                },
                "8": {
                    "verse_nr": 8,
                    "verse": "Mna ndasala ndedwa, ndayibona le mbonakalo inkulu,  ndaphelelwa ngamandla, nebala lobuso bam lasuka lajika,  lonakala kum, ndaphelelwa ngamandla.\n"
                },
                "9": {
                    "verse_nr": 9,
                    "verse": "Ndasiva isandi samazwi ayo; ndakusiva ke isandi samazwi ayo, ndawa mna, ndawa isiduli ngobuso, ubuso bam bubheke emhlabeni.\n"
                },
                "10": {
                    "verse_nr": 10,
                    "verse": "Ndeva naso isandla sindichukumisa, sandimisa ngamadolo am nangeentende zezandla zam ezihexayo.\n"
                },
                "11": {
                    "verse_nr": 11,
                    "verse": "Yathi kum, Daniyeli, ndoda inqwenelekayo, waqonde amazwi endiwathetha kuwe, ume endaweni yokuma kwakho; kuba ndithunyiwe ngokunje kuwe. Ithe yakulithetha kum elo lizwi, ndesuka ndema ndithuthumela.\n"
                },
                "12": {
                    "verse_nr": 12,
                    "verse": "Yathi kum, Musa ukoyika, Daniyeli, kubakususela kumhla wokuqala, owayinikelayo intliziyo yakho ekuqondeni nasekuzithobeni phambi koThixo wakho, aviwa amazwi akho, mna ke ndize ngenxa yamazwi akho.\n"
                },
                "13": {
                    "verse_nr": 13,
                    "verse": "Ke umthetheli wobukumkani bamaPersi wamelana nam imihla engamashumi amabini anamnye; uyabona, uMikayeli, omnye wakubathetheli abaziintloko, weza kundinceda; mna ndamoyisa khona, kookumkani bamaPersi.\n"
                },
                "14": {
                    "verse_nr": 14,
                    "verse": "Ndize kukuqondisa ke okuya kubahlela abantu bakowenu ekupheleni kwemihla; kuba umbono lo usengowemihla leyo.\n"
                },
                "15": {
                    "verse_nr": 15,
                    "verse": "Ithe ekuthetheni kwayo nam ngokwala mazwi, ndabubhekisa ubuso bam emhlabeni, ndasisidenge.\n"
                },
                "16": {
                    "verse_nr": 16,
                    "verse": "Nanko ofana noonyana babantu, echukumisa umlomo wam.  Ndawuvula umlomo wam, ndathetha, ndathi kulo umi phambi kwam,  Nkosi yam, ngenxa yembonakalo indifikele inimba yam,  ndaphelelwa ngamandla.\n"
                },
                "17": {
                    "verse_nr": 17,
                    "verse": "Angathini na ke ukuba nako umkhonzi wenkosi yam le,  ukuthetha nenkosi yam le? Mna okwam andisenamandla, akusekho mphefumlo kum.\n"
                },
                "18": {
                    "verse_nr": 18,
                    "verse": "Waphinda wandichukumisa onjengomntu, ukubonakala kwakhe,  wandomeleza.\n"
                },
                "19": {
                    "verse_nr": 19,
                    "verse": "Wathi, Musa ukoyika, ndoda inqwenelekayo, yiba noxolo;  yomelela, yomelela. Uthe ekuthetheni kwakhe nam ndomelezeka,  ndathi, Mayithethe inkosi yam, kuba undomelezile.\n"
                },
                "20": {
                    "verse_nr": 20,
                    "verse": "Wathi, Uyazi na into endize ngayo kuwe? Ngoku ke ndiya kubuya ndiye kulwa nomthetheli wamaPersi; ndiphuma nje, nanko umthetheli wakwaYavan esiza.\n"
                },
                "21": {
                    "verse_nr": 21,
                    "verse": "Noko ke ndiya kukuxelela okubhaliweyo esibhalweni senyaniso. Akukho namnye womelezana nam ngakwabo, ngaphandle kukaMikayeli, umthetheli wenu.\n"
                }
            }
        },
        "11": {
            "chapter_nr": 11,
            "chapter": {
                "1": {
                    "verse_nr": 1,
                    "verse": "Nam ke, ngomnyaka wokuqala kaDariyo umMedi, ndema ukuba ndimomeleze ndimhlanganisele.\n"
                },
                "2": {
                    "verse_nr": 2,
                    "verse": "Ngoku ke ndiya kukuxelela inyaniso. Yabona, kusaza kusuka kume ookumkani abathathu kumaPersi, nowesine uya kutyeba ngobutyebi obukhulu kunabo bonke; athi, xa omeleleyo ngobutyebi bakhe, abaxhokonxe bonke, baye kulwa nobukumkani bakwaYavan.\n"
                },
                "3": {
                    "verse_nr": 3,
                    "verse": "Kosuka kume ukumkani oligorha alawule ngolawulo olukhulu,  enze ngokukholeka kuye.\n"
                },
                "4": {
                    "verse_nr": 4,
                    "verse": "Buya kuthi, xa athe wesuka wema, buqhekezwe ubukumkani bakhe, bahlulelwe emimoyeni yomine yasezulwini, bungabi bobempunde yakhe, bungabi njengolawulo lwakhe abelawula ngalo;  kuba buya kunyothulwa ubukumkani bakhe, bube bobabambi, bungabi bobayo.\n"
                },
                "5": {
                    "verse_nr": 5,
                    "verse": "Ke uya komelela ukumkani wasezantsi; omnye kubathetheli bakhe omelele ngaphezu kwakhe, alawule; lube lulawulo olukhulu ulawulo lwakhe.\n"
                },
                "6": {
                    "verse_nr": 6,
                    "verse": "Bodibana ekupheleni kweminyaka; ithi intombi yokumkani wasezantsi ingene kukumkani wasentla, ukuba balungisane. Ke iya kuwa ingalo yayo; angemi yena, nengalo yakhe iwe; inikelwe yona, nababeyingenisile, nowayizalayo, nowayomelezayo ngaloo maxesha.\n"
                },
                "7": {
                    "verse_nr": 7,
                    "verse": "Kophuma ke ehlumelweni leengcambu zayo omnye osendaweni yakhe; aye empini, aye ezinqabeni zokumkani wasentla, azenze ngendawo, eyise.\n"
                },
                "8": {
                    "verse_nr": 8,
                    "verse": "Wothimba, azise eYiputa noothixo babo, kunye nemifanekiso yabo etyhidiweyo, kunye neempahla zabo ezinqwenelekayo,  isilivere negolide; amise yena iminyaka phambi kokumkani wasentla.\n"
                },
                "9": {
                    "verse_nr": 9,
                    "verse": "Wongena ebukumkanini bokumkani wasezantsi, abuyele emhlabeni wakhe.\n"
                },
                "10": {
                    "verse_nr": 10,
                    "verse": "Oonyana bakhe baya kuxhoba, bahlanganise imfidi yeempi ezininzi, ize nokuza, ikhukule, idlule, ibuye; balwe, bade base enqabeni yakhe.\n"
                },
                "11": {
                    "verse_nr": 11,
                    "verse": "Wocaphuka ukumkani wasezantsi, aphume alwe naye, nokumkani wasentla lowo; yena ke amise imfidi enkulu, ke imfidi leyo inikelwe esandleni sakhe.\n"
                },
                "12": {
                    "verse_nr": 12,
                    "verse": "Yothi imfidi yakusuka iziphakamise, awise amawaka-waka angamashumi; ke angeyisi noko.\n"
                },
                "13": {
                    "verse_nr": 13,
                    "verse": "Wobuya ukumkani wasentla, amise imfidi enkulu ngaphezu kweyokuqala, eze nokuza ekupheleni kwamaxesha eminyaka, enempi enkulu neempahla ezininzi.\n"
                },
                "14": {
                    "verse_nr": 14,
                    "verse": "Ngaloo maxesha kuya kusukela phezulu abaninzi ngakukumkani wasezantsi; baziphakamise oonyana abangamanyangaza abantu bakowenu, ukuba bawumise umbono; bakhubeke.\n"
                },
                "15": {
                    "verse_nr": 15,
                    "verse": "Wofika ukumkani wasentla, afumbe udonga lokungqinga,  ayithimbe imizi enqatyisiweyo; iingalo zasezantsi zingamisi,  nabantu bakhe abahleliweyo bangabi namandla okuma.\n"
                },
                "16": {
                    "verse_nr": 16,
                    "verse": "Ofikayo khona uya kwenza ngokuthanda kwakhe, kungabikho umisayo phambi kwakhe, amise yena ezweni eliligugu,  atshabalalise ngesandla sakhe.\n"
                },
                "17": {
                    "verse_nr": 17,
                    "verse": "Wobubhekisa ubuso bakhe ekuthini eze enokuqina kobukumkani bakhe bonke, ecinga ukulungisa; enze ke; amnike intombi yabafazi, ukuze ayonakalise. Ke ayiyi kuma, ayiyi kuba lutho kuye.\n"
                },
                "18": {
                    "verse_nr": 18,
                    "verse": "Uya kujika, abhekise eziqithini, azithimbe ezininzi,  aphelise abaphathi, kuthi cwaka ukungcikiva kwabo kubo; ke ukungcikiva kwakhe baya kukubuyisela kuye.\n"
                },
                "19": {
                    "verse_nr": 19,
                    "verse": "Wojika, abhekise ezinqabeni zelizwe lakhe, akhubeke, awe,  angafunyanwa.\n"
                },
                "20": {
                    "verse_nr": 20,
                    "verse": "Endaweni yakhe kuya kusuka kume ocandisa abaqhubi babantu ebungangamsheni bobukumkani; ngeentsuku ezimbalwa aphulwe,  kungabi ngamisindo, kungabi ngamfazwe.\n"
                },
                "21": {
                    "verse_nr": 21,
                    "verse": "Endaweni yakhe kuya kusuka kume odelekileyo, ongayi kunikwa ndili yabukumkani; eze ngokwalama, abuhlasele ubukumkani ngokunyhwalaza.\n"
                },
                "22": {
                    "verse_nr": 22,
                    "verse": "Iingalo ezikhukulayo ziya kukhukuliswa, zimke ebusweni bakhe, zaphulwe, kwanenganga yomnqophiso.\n"
                },
                "23": {
                    "verse_nr": 23,
                    "verse": "Wothi, kuseloko akukhova ukuthelela kuzo, enze ngenkohliso, anyuke, azuze namandla ngohlanga olungephi.\n"
                },
                "24": {
                    "verse_nr": 24,
                    "verse": "Uya kungena ngokwalama nasezindaweni ezityebileyo zelizwe,  enze abangakwenzanga ooyise, nooyise booyise. Uya kukwenza amachithi phakathi kwabo okuphangiweyo, namaxhoba, neempahla zazo, acinge iingcinga zakhe ngeenqaba okwexeshana.\n"
                },
                "25": {
                    "verse_nr": 25,
                    "verse": "Woxhokonxela amandla akhe nentliziyo yakhe kukumkani wasezantsi, enempi enkulu. Ukumkani wasezantsi uya kuxhobela imfazwe, enempi enkulu, encamise ngamandla; ke akayi kuma, kuba baya kwenza iyelenqe ngaye.\n"
                },
                "26": {
                    "verse_nr": 26,
                    "verse": "Abadla umamkeliso wakhe bomaphula, ikhukule impi yakhe,  bawe ababuleweyo babe baninzi.\n"
                },
                "27": {
                    "verse_nr": 27,
                    "verse": "Ookumkani abo babini, iintliziyo zabo ziya kutsalela ekwenzeni ububi, bathethe amanga sithebeni sinye. Akuyi kuba nampumelelo, kuba isiphelo sisaya exesheni elimisiweyo.\n"
                },
                "28": {
                    "verse_nr": 28,
                    "verse": "Wobuyela ke ezweni lakhe enempahla eninzi, intliziyo yakhe iwuchase umnqophiso ongcwele, afeze, abuyele ke ezweni lakhe.\n"
                },
                "29": {
                    "verse_nr": 29,
                    "verse": "Ngexesha elimisiweyo uya kubuya aye ngasezantsi;  ekupheleni kungabi njengoko bekunjalo ekuqaleni.\n"
                },
                "30": {
                    "verse_nr": 30,
                    "verse": "Ziya kuza kuye iinqanawa zamaKiti; uya kukhohlwa, abuye,  awubhavumele umnqophiso ongcwele, afeze, abuye, abaqonde abashiya umnqophiso ongcwele.\n"
                },
                "31": {
                    "verse_nr": 31,
                    "verse": "Iingalo zakwakhe zosuka zime, ziyihlambele ingcwele,  kwainqaba, zisuse inkonzo yamaxesha onke, zimise izinto ezinezothe, eziphanzisayo.\n"
                },
                "32": {
                    "verse_nr": 32,
                    "verse": "Abaphatha umnqophiso ngokungendawo wobahlambela ngamazwi agudileyo, ke bona abantu abamaziyo uThixo wabo babambelele kuwo, bafeze.\n"
                },
                "33": {
                    "verse_nr": 33,
                    "verse": "Abanengqiqo ebantwini boluqondisa uninzi, ukanti baya kukhubeka, bawe likrele nalilangatye, kukuthinjwa nakukuphangwa, kube ziintsuku.\n"
                },
                "34": {
                    "verse_nr": 34,
                    "verse": "Ekukhubekeni kwabo, baya kuncedwa ngoncedo oluncinane,  bathelele kubo abaninzi, benyhwalaza.\n"
                },
                "35": {
                    "verse_nr": 35,
                    "verse": "Yokhubeka inxenye yabanengqiqo, ukuze bacikidwe phakathi kwabo, bahlanjululwe, kwenziwe mhlophe, kude kube lixesha lokuphela; kuba kusaya kuba ngokwexesha elimisiweyo.\n"
                },
                "36": {
                    "verse_nr": 36,
                    "verse": "Ukumkani uya kwenza ngokukholeka kuye, azinyuse,  azikhulise ngaphezu koothixo bonke, athethe amazwi abalulekileyo ngoThixo woothixo, abe nempumelelo, lude luphele ubhavumo; ngokuba kuyenzeka okumisiweyo, kwagqitywa.\n"
                },
                "37": {
                    "verse_nr": 37,
                    "verse": "Akayi kubaqonda oothixo booyise, nokunqwenelekayo kubafazi, nothixo onguwumbi angamqondi, kuba uya kuzikhulisa ngaphezu kwabo bonke.\n"
                },
                "38": {
                    "verse_nr": 38,
                    "verse": "Endaweni yabo wozukisa uthixo weenqaba, uthixo ababengamazi ooyise; amzukise ngegolide, nangesilivere,  nangamatye anqabileyo, nangezinto ezinqwenelekayo.\n"
                },
                "39": {
                    "verse_nr": 39,
                    "verse": "Wokwenzela oku iinqaba ezinqatyisiweyo ngothixo wolunye uhlanga; lo umbukayo, uya kumandisela uzuko, amphathise abaninzi, amabele umhlaba ngokumvuza.\n"
                },
                "40": {
                    "verse_nr": 40,
                    "verse": "Ngexesha lokuphela uya kuhlabana nokumkani wasezantsi;  ukumkani wasentla adlongozele aye kuye, eneenqwelo zokulwa,  nabamahashe, neenqanawa ezininzi; awangenele amazwe, akhukule,  adlule.\n"
                },
                "41": {
                    "verse_nr": 41,
                    "verse": "Wongena ezweni eliligugu, bakhubeke abaninzi; ke aba baya kusinda esandleni sakhe: ooEdom, noMowabhi, nentlahlela yoonyana baka-Amon.\n"
                },
                "42": {
                    "verse_nr": 42,
                    "verse": "Uya kusolula isandla sakhe emazweni la, nelizwe laseYiputa aliyi kusinda.\n"
                },
                "43": {
                    "verse_nr": 43,
                    "verse": "Woba ngumphathi wobutyebi begolide nobesilivere, nobezinto zonke ezinqwenelekayo zaseYiputa; omlandela amaLibhi namaKushi.\n"
                },
                "44": {
                    "verse_nr": 44,
                    "verse": "Ziya kumkhwankqisa iindaba ezivela empumalanga nasentla,  aphume enobushushu obukhulu, ukuze abatshabalalise, abasingele phantsi abaninzi.\n"
                },
                "45": {
                    "verse_nr": 45,
                    "verse": "Wozitwabulula iintente zebhotwe lakhe phakathi kweelwandle, ngasentabeni engcwele eligugu, afike ke ekupheleni kwakhe, kungabikho umncedayo.\n"
                }
            }
        },
        "12": {
            "chapter_nr": 12,
            "chapter": {
                "1": {
                    "verse_nr": 1,
                    "verse": "Ngelo xesha uya kusuka eme uMikayeli, umthetheli omkhulu,  omela oonyana babantu bakowenu. Kuya kubakho ixesha lembandezelo elingazanga libekho elinjalo, kususela koko lwabakhoyo uhlanga, kude kube nangelo xesha. Ngelo xesha baya kusinda abantu bakowenu, bonke abafunyenwe bebhaliwe encwadini.\n"
                },
                "2": {
                    "verse_nr": 2,
                    "verse": "Kuya kuvuka abaninzi kwabaleleyo eluthulini lomhlaba, aba baye ebomini obungunaphakade, naba baye kwingcikivo nakwinyumnyezi engunaphakade.\n"
                },
                "3": {
                    "verse_nr": 3,
                    "verse": "Abo ke banengqiqo baya kukhazimla njengokukhazimla kwesibhakabhaka; nababajikela abaninzi ebulungiseni bakhazimle njengeenkwenkwezi ngonaphakade kanaphakade.\n"
                },
                "4": {
                    "verse_nr": 4,
                    "verse": "Wena ke, Daniyeli, wavalele amazwi la, uyitywine incwadi,  kude kube lixesha lokuphela. Baninzi abaya kuyiphengulula,  kwandiswe ukwazi.\n"
                },
                "5": {
                    "verse_nr": 5,
                    "verse": "Mna, Daniyeli, ndabona: nabo abanye ababini bemi, omnye nganeno ngaseludinini lomlambo, omnye ngaphesheya ngaseludinini lomlambo.\n"
                },
                "6": {
                    "verse_nr": 6,
                    "verse": "Wathi omnye kwindoda leyo yambethe ilinen emhlophe,  ebiphezu kwamanzi omlambo, Koda kube nini na, ukuphela kwezi zinto zibalulekileyo?\n"
                },
                "7": {
                    "verse_nr": 7,
                    "verse": "Ndeva indoda eyambethe ilinen emhlophe, ebiphezu kwamanzi omlambo, yasiphakamisela ezulwini isandla sayo sokunene nesokhohlo sayo, yafunga ohleli ngonaphakade, isithi, Kuya kusa exesheni, emaxesheni amabini amisiweyo, nasesiqingatheni sexesha; kwakupheliswa ukuhlekezwa kwamandla abantu abangcwele,  ziya kupheliswa zonke ezo zinto.\n"
                },
                "8": {
                    "verse_nr": 8,
                    "verse": "Mna ke ndeva, andaqonda; ndathi, Nkosi yam, yiyiphi na eyokuphela kwezi zinto?\n"
                },
                "9": {
                    "verse_nr": 9,
                    "verse": "Yathi, Hamba, Daniyeli, kuba amazwi aya kuvalelwa, atywinwe kude kube lixesha lokuphela.\n"
                },
                "10": {
                    "verse_nr": 10,
                    "verse": "Abaninzi baya kuzenza nyulu, bazenze mhlophe,  banyibilikiswe; ke abangendawo baya kwenza okungendawo.  Abangendawo bonke abayi kukuqonda oko, kodwa abanengqiqo baya kukuqonda.\n"
                },
                "11": {
                    "verse_nr": 11,
                    "verse": "Kususela kwelo xesha kwasuswayo inkonzo yamaxesha onke,  ukuze zimiswe izinto ezinezothe eziphanzisayo, ziintsuku eziliwaka, elinamakhulu amabini, anamanci asithoba.\n"
                },
                "12": {
                    "verse_nr": 12,
                    "verse": "Unoyolo olinde wafika kwiintsuku eziliwaka, elinamakhulu amathathu, anamanci mathathu anesihlanu.\n"
                },
                "13": {
                    "verse_nr": 13,
                    "verse": "Wena ke, hamba uye ekupheleni. Uya kuphumla, uvuke, uye eqashisweni lakho ekupheleni kwemihla.\n"
                }
            }
        }
    }
}