{
    "version": "xhosa",
    "book_name": "Obadiah",
    "book_nr": "31",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Umbono kaObhadiya. Itshilo iNkosi uYehova ngokusingisele kwelakwaEdom, ukuthi, Sive udaba oluvela kuYehova, kuthunywe isigidimi ezintlangeni sokuthi, Suka nime, sisukele phezulu kulo, silwe nalo.\n"
                },
                "2": {
                    "verse_nr": 2,
                    "verse": "Yabonani, ndikwenze wamncinane ezintlangeni, udelekile kakhulu.\n"
                },
                "3": {
                    "verse_nr": 3,
                    "verse": "Ukukhukhumala kwentliziyo yakho kukulukuhlile, wena uhleliyo emfanteni wengxondorha, okhaya liphezulu, othi entliziyweni yakhe, Ngubani na oya kundihlisela ehlabathini?\n"
                },
                "4": {
                    "verse_nr": 4,
                    "verse": "Ukuba uthe wakhela phezulu njengexhalanga, nokuba ithe indlu yakho yabekwa phakathi kweenkwenkwezi, ndokuhlisa nalapho;  utsho uYehova.\n"
                },
                "5": {
                    "verse_nr": 5,
                    "verse": "Ukuba amasela ebethe eza kuwe, ukuba amanyangaza ebethe eza ebusuku (hayi, ukunqunyulwa kwakho!), ebengayi kuba anele na?  Ukuba babethe beza kuwe abavuni beediliya, babengayi kushiya okungabhikicwayo na?\n"
                },
                "6": {
                    "verse_nr": 6,
                    "verse": "Hayi, ukuphengululeka kwezinto zakwaEsawu! Hayi ukukhanukwa kwezinto zakhe eziqhushekiweyo!\n"
                },
                "7": {
                    "verse_nr": 7,
                    "verse": "Onke amadoda abenqophisene nawe akukhaphile, ada esa emdeni;  akulukuhlile, akweyisile amadoda abexolelene nawe. Isonka sakho asenze inxeba okulalwa ngalo, phantsi kwakho. Akukho kuqonda kuye.\n"
                },
                "8": {
                    "verse_nr": 8,
                    "verse": "Andiyi kuthi na ngaloo mini, utsho uYehova,  ndizitshabalalise izilumko kwaEdom, neengqondi ezintabeni zakwaEsawu?\n"
                },
                "9": {
                    "verse_nr": 9,
                    "verse": "Aya kuqhiphuka umbilini amagorha akho, Teman, ukuze banqanyulwe bonke ezintabeni zakwaEsawu ngokubulawa.\n"
                },
                "10": {
                    "verse_nr": 10,
                    "verse": "Ngenxa yokumgonyamela kwakho umninawa wakho uYakobi, kuya kukugubungela ukudana, unqanyulwe ngonaphakade.\n"
                },
                "11": {
                    "verse_nr": 11,
                    "verse": "Ngemini owabumi malunga naye, mini abasemzini bathimba ubutyebi bakhe, abolunye uhlanga beza emasangweni akhe,  bayenzela amaqashiso iYerusalem: nawe wawunjengomnye wabo.\n"
                },
                "12": {
                    "verse_nr": 12,
                    "verse": "Musa ukukhangela kwimini yomninawa wakho ngemini yeshwangusha lakhe, ungabavuyeleli oonyana bakaYuda ngemini yenkxwaleko yabo; ungasineki ngemini yembandezelo.\n"
                },
                "13": {
                    "verse_nr": 13,
                    "verse": "Musa ukungena esangweni labantu bam ngemini yeshwangusha labo, ungakhangeli nawe ebubini babo ngemini yeshwangusha labo,  ungasi sandla ebutyebini babo ngemini yeshwangusha labo.\n"
                },
                "14": {
                    "verse_nr": 14,
                    "verse": "Musa ukuma ekwahlukaneni kweendlela, ukuze unqumle abasabayo bakubo; ungabanikeli abaseleyo bakubo ngemini yembandezelo.\n"
                },
                "15": {
                    "verse_nr": 15,
                    "verse": "Ngokuba isondele imini kaYehova kuzo zonke iintlanga.  Njengoko wenze ngako, kuya kwenjiwa njalo kuwe; okwenzileyo kuya kubuyela entlokweni yakho.\n"
                },
                "16": {
                    "verse_nr": 16,
                    "verse": "Ngokuba njengoko nisele ngako entabeni yam engcwele, ziya kuhlala zisela ngokunjalo zonke iintlanga, zisele zibizele,  zibe njengabangabangakho.\n"
                },
                "17": {
                    "verse_nr": 17,
                    "verse": "Ke, entabeni yeZiyon kuya kubakho okusindileyo, kube yingcwele; indlu kaYakobi izihluthe iindawo eyazihluthwayo.\n"
                },
                "18": {
                    "verse_nr": 18,
                    "verse": "Indlu kaYakobi iya kuba ngumlilo, nendlu kaYosefu ibe lilangatye; indlu kaEsawu ibe ziindiza, batshise phakathi kwabo, babadle, kungabikho usalayo wasendlwini kaEsawu; ngokuba uYehova uthethile.\n"
                },
                "19": {
                    "verse_nr": 19,
                    "verse": "Abakwelasezantsi bozithimba iintaba zakwaEsawu;  nabasezithabazini bahluthe amaFilisti; bahluthe isisimi sakwaEfrayim, nesisimi sakwaSamari; uBhenjamin ahluthe elaseGiliyadi.\n"
                },
                "20": {
                    "verse_nr": 20,
                    "verse": "Abathinjwa bakule mpi yonyana bakaSirayeli baya kubahlutha abangamaKanan, bade base eTsarefa, abathinjwa baseYerusalem abaseSefaradi bahluthe imizi yelasezantsi.\n"
                },
                "21": {
                    "verse_nr": 21,
                    "verse": "Konyuka abasindisi entabeni yeZiyon, ukuze bazigwebe iintaba zakwaEsawu, ubukumkani bube bobu kaYehova.\n"
                }
            }
        }
    }
}