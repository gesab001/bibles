{
    "version": "xhosa",
    "book_name": "Habakkuk",
    "book_nr": "35",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Isihlabo awasibonayo uHabhakuki umprofeti.\n"
                },
                "2": {
                    "verse_nr": 2,
                    "verse": "Kunini na, Yehova, ndizibika, ungeva; ndikhala kuwe ndisithi, Ugonyamelo, ungasindisi?\n"
                },
                "3": {
                    "verse_nr": 3,
                    "verse": "Yini na ukuba undikhangelise ubutshinga, ukondele okubi?  Yimbuqo nogonyamelo phambi kwam; kukho ubambano, kuphakame ingxabano.\n"
                },
                "4": {
                    "verse_nr": 4,
                    "verse": "Ngenxa yoko uyekelelwe umyalelo, ukuze kungaveli naphakade okusesikweni; kuba abangendawo bayawarhawula amalungisa; ngenxa yoko okusesikweni kuphuma kujikekile.\n"
                },
                "5": {
                    "verse_nr": 5,
                    "verse": "Khangelani phakathi kweentlanga, nondele, ningakhulumi nokukhuluma; ngokuba ndiya kusebenza umsebenzi ngemihla yenu,  eningayi kukholwa nguwo, nokuba niyawubaliselwa.\n"
                },
                "6": {
                    "verse_nr": 6,
                    "verse": "Kuba, yabonani, ndixhoxha amaKaledi, uhlanga olulugcalagcala, oluyintshakavula; oluhamba nobubanzi behlabathi, ukuze luhluthe amakhaya angewalo.\n"
                },
                "7": {
                    "verse_nr": 7,
                    "verse": "Luyadengisa, luyoyikeka; kuphuma kwakulo okusesikweni kwalo,  nokuphakama kwalo.\n"
                },
                "8": {
                    "verse_nr": 8,
                    "verse": "Anamendu ngaphezu kwezingwe amahashe alo, aqubula ngaphezu kweengcuka zangokuhlwa. Bayaphalisa abamahashe balo; abamahashe balo beza bevela kude, bee tshwebelele njengexhalanga elikhawulezayo ukuza kudla.\n"
                },
                "9": {
                    "verse_nr": 9,
                    "verse": "Bonke bephela beza ngokugonyamela; ubuso babo buzamela phambili; bahlanganisa abathinjwa njengentlabathi.\n"
                },
                "10": {
                    "verse_nr": 10,
                    "verse": "Bona bacukuceza ookumkani, nezidwangube ziyintlekisa kubo;  bona bayazihleka iinqaba zonke; bafumba uthuli, bazithi hlasi.\n"
                },
                "11": {
                    "verse_nr": 11,
                    "verse": "Baya kwandula bakhukule ngokomoya, badlule, bazeke ityala;  la mandla abe nguthixo wabo.\n"
                },
                "12": {
                    "verse_nr": 12,
                    "verse": "Wena akunguye na owasusela kwakumandulo, Yehova, Thixo wam,  ungoyiNgcwele wam? Asiyi kufa. Yehova, ubamisele ukuba bagwebe;  Liwa, ubaseke ukuba bohlwaye.\n"
                },
                "13": {
                    "verse_nr": 13,
                    "verse": "Wena ungomehlo ahlambulukileyo, ukuba angayikhangeli into embi, ukuba ungabi nakukondela okubi; ubondele ngani na ke abanginizi, ukuba uthi cwaka njeongendawo emginya olilungisa kunaye?\n"
                },
                "14": {
                    "verse_nr": 14,
                    "verse": "Ulwenze ke uluntu lwanjengeentlanzi zaselwandle,  njengezinambuzane ezingenamlawuli.\n"
                },
                "15": {
                    "verse_nr": 15,
                    "verse": "Bonke bephela babanyusa ngeqherhu labo; babaqweqwedisa ngomnatha wabo, babahlanganise ngomnathakazi wabo; ngenxa yoko bayavuya, bagcobe.\n"
                },
                "16": {
                    "verse_nr": 16,
                    "verse": "Ngenxa yoko babingelela kumnatha wabo, baqhumisele kumnathakazi wabo; kuba sityebe ngezo zinto isahlulo sabo,  nokudla kwabo kwaba ngamanqatha ngazo.\n"
                },
                "17": {
                    "verse_nr": 17,
                    "verse": "Baya kuwukhuphela na ngenxa yoko umnatha wabo, bahlale bebulala iintlanga, bangacongi na?\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ndiya kuma emboniselweni yam, ndizibeke phezu kwenqaba,  ndibonisele, ukuba ndiyibone into aya kuyithetha kum, nento endiya kuphendula yona ngenxa yesimangalo sam.\n"
                },
                "2": {
                    "verse_nr": 2,
                    "verse": "Wandiphendula ke uYehova, wathi, Bhala umbono, uwukrole kakuhle emacwecweni, ukuze abaleke owulesayo.\n"
                },
                "3": {
                    "verse_nr": 3,
                    "verse": "Kuba umbono usaya kuba ngowexesha elimisiweyo, ukhawulezela ekupheleni, angathethi wona amanga; ukuba uthe wazilazila,  wulinde, kuba uya kuza, awuyi kubuya umva.\n"
                },
                "4": {
                    "verse_nr": 4,
                    "verse": "Yabona, ugxalathelene, awuthe tye, umphefumlo wakhe phakathi kwakhe; ke lona ilungisa liya kudla ubomi ngokholo lwalo.\n"
                },
                "5": {
                    "verse_nr": 5,
                    "verse": "Naphezu koko, iwayini ngumtshinizisi, umfo okhukhumeleyo,  akahlali; yena owandisileyo umbilini wakhe njengelabafileyo,  abe enjengokufa, enganeliswa, koko ezihlangani sela kuye iintlanga zonke, azibuthele kuye izizwe zonke.\n"
                },
                "6": {
                    "verse_nr": 6,
                    "verse": "Aziyi kuwenza umzekeliso ngaye yini na, zonke ezo ziphela,  zimkwekwele, zimntsonkothele, zisithi, Uha, lowo wandisa okungekwakhe! (kunini na?) esenjenjalo ezisindanisa ngezibambiso?\n"
                },
                "7": {
                    "verse_nr": 7,
                    "verse": "Abakudlayo abayi kusuka beme ngesiquphe yini na, bavuke abakuqungaqungayo, ube ngamaxhoba kubo?\n"
                },
                "8": {
                    "verse_nr": 8,
                    "verse": "Ekubeni wena ubhunyule iintlanga ezininzi, aya kukubhunyula onke amasalela ezizwe, ngenxa yamagazi oluntu, nangenxa yokuligonyamela kwakho ilizwe, nomzi, nabemi bawo bonke.\n"
                },
                "9": {
                    "verse_nr": 9,
                    "verse": "Yeha, oyizuzela indlu yakhe inzuzo embi, ukuze ayakhele phezulu indlu yakhe, ukuze azihlangule esandleni sobubi!\n"
                },
                "10": {
                    "verse_nr": 10,
                    "verse": "Uyicebele ihlazo indlu yakho, ngokunqamla izizwe ezininzi;  wonile kumphefumlo wakho.\n"
                },
                "11": {
                    "verse_nr": 11,
                    "verse": "Ngokuba ilitye eliseludongeni liya kukhala, nomqadi womthi usabele kulo.\n"
                },
                "12": {
                    "verse_nr": 12,
                    "verse": "Yeha ke, owakha umzi ngamagazi, oqinisa umzi ngobugqwetha!\n"
                },
                "13": {
                    "verse_nr": 13,
                    "verse": "Yabona, akuphumi kuYehova wemikhosi na ukuthi izizwe zizixhamlele umlilo, izizwe zizityhafisele okulambathayo?\n"
                },
                "14": {
                    "verse_nr": 14,
                    "verse": "Kuba ihlabathi liya kuzala kukwazi ubuqaqawuli bukaYehova,  njengamanzi egubungele ulwandle.\n"
                },
                "15": {
                    "verse_nr": 15,
                    "verse": "Yeha, wena useza ummelwane wakho, usongezelela ubushushu bakho kuye, umnxilisa nokumnxilisa, ukuze ubondele ubuze bakhe!\n"
                },
                "16": {
                    "verse_nr": 16,
                    "verse": "Uya kuhluthiswa ngocukucezo, kungabi luzuko; sela nawe,  kubonakale ukungaluki kwakho. Iya kujikela kuwe indebe yesokunene isandla sikaYehova, ucukucezo olukhulu lube phezu kozuko lwakho.\n"
                },
                "17": {
                    "verse_nr": 17,
                    "verse": "Ngokuba ukuyigonyamela kwakho iLebhanon kokugubungela;  nokuchithachitha kwakho iinyamakazi, okwaziqhiphula umbilini;  ngenxa yamagazi oluntu, nangenxa yokuligonyamela kwakho ilizwe,  nomzi, nabemi bawo bonke.\n"
                },
                "18": {
                    "verse_nr": 18,
                    "verse": "Unceda ntoni na umfanekiso oqingqiweyo, ukuba awuqingqe nje umenzi wawo? Unceda ntoni na otyhidiweyo, nomyali wobuxoki,  ukuba umyili wento ayiyilileyo akholose nje ngayo, ukuze enze izinto ezingento, ezizidenge?\n"
                },
                "19": {
                    "verse_nr": 19,
                    "verse": "Uha, kothi emthini, Vuka! athi kwilitye elithe cwaka, Suk\u0092  ume! Lingayala na? Nalo, lifakwe egolideni nasesilivereni;  akukho nto ingumoya phakathi kwalo.\n"
                },
                "20": {
                    "verse_nr": 20,
                    "verse": "UYehova ke yena usetempileni yakhe engcwele; malithi tu ebusweni bakhe lonke ihlabathi.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Umthandazo kaHabhakuki umprofeti, ngeshigayon:\n"
                },
                "2": {
                    "verse_nr": 2,
                    "verse": "Yehova, ndiluvile udaba lwakho, ndoyika; Yehova, wuphilise umsebenzi wakho phakathi kweminyaka, Wazise phakathi kweminyaka; Ekugugumeni kwakho khumbula inceba.\n"
                },
                "3": {
                    "verse_nr": 3,
                    "verse": "UThixo uza evela kwaTeman, OyiNgcwele evela ezintabeni zaseParan. (Phakamisani.) Igubungele amazulu indili yakhe,  Ihlabathi lizele yindumiso yakhe.\n"
                },
                "4": {
                    "verse_nr": 4,
                    "verse": "Ubumhlophe bakhe busuke baba njengokukhanya; Yimithi emacaleni akhe; Kulapho ke ukuzimela kwamandla akhe.\n"
                },
                "5": {
                    "verse_nr": 5,
                    "verse": "Phambi kwakhe kuhamba indyikitya yokufa, Kulandele icesina ezinyaweni zakhe.\n"
                },
                "6": {
                    "verse_nr": 6,
                    "verse": "Umi, walishukumisa ihlabathi; Ukhangele, wazishukumisa iintlanga; Zaba nkumenkume iintaba zanini, Zasibekeka iinduli zasephakadeni; Iindlela zakhe yena zisephakadeni.\n"
                },
                "7": {
                    "verse_nr": 7,
                    "verse": "Ndibone iintente zakwaKushan zisenkathazweni; Amalengalenga elizwe lakwaMidiyan adidizela.\n"
                },
                "8": {
                    "verse_nr": 8,
                    "verse": "Yabe iyimilambo na, Yehova, Yabe iyimilambo, kusini na,  owavutha ngayo na umsindo wakho? Yabe ilulwandle, kusini na,  Owaphuphumela lona umsindo wakho, Ukuze nje ukhwele emahasheni akho, Ezinqwelweni zakho zokusindisa?\n"
                },
                "9": {
                    "verse_nr": 9,
                    "verse": "Sizihlubile sazihluba isaphetha sakho; Zifungelwe ilizwi iintonga zokohlwaya. (Phakamisani.) Ihlabathi uligqobhoza imilambo.\n"
                },
                "10": {
                    "verse_nr": 10,
                    "verse": "Zikubonile, ziyankwantya iintaba, Kudlule isiphango samanzi; Amanzi anzongonzongo akhupha isandi sawo,  Aziphakamisela phezulu izandla zawo.\n"
                },
                "11": {
                    "verse_nr": 11,
                    "verse": "Latshona ilanga nenyanga ekhayeni lazo, Ngokukhanya kweentolo zakho ezihambayo, Ngobumhlophe bokubengezela kwezikhali zakho.\n"
                },
                "12": {
                    "verse_nr": 12,
                    "verse": "Ulinyathela ilizwe ubhavuma, Unyhashe iintlanga unomsindo.  Uphuma ukuba usindise abantu bakho.\n"
                },
                "13": {
                    "verse_nr": 13,
                    "verse": "Ukuba usindise umthanjiswa wakho: Uphaluse intloko endlwini yongendawo, Usihlube isiseko sakhe, ude use entanyeni. (Phakamisani.)\n"
                },
                "14": {
                    "verse_nr": 14,
                    "verse": "Uyihlaba ngeentonga zakhe intloko yezimpi zakhe,  Ezigalelekayo zisiza kundichitha; Ezikuvuyelela kwazo ngathi ziza kudla olusizana entsithelweni.\n"
                },
                "15": {
                    "verse_nr": 15,
                    "verse": "Unyathela ulwandle ngamahashe akho, Isiyaluyalu samanzi amaninzi.\n"
                },
                "16": {
                    "verse_nr": 16,
                    "verse": "Ndithe ndakuva, saxuxuzela isisu sam, Umlomo wam wabebezela seso sithonga; Kwangena impehla emathanjeni am, ndagungqa apho ndimi khona; Ukuba ndilindele imini yembandezelo, Eza ebantwini oya kubangenela.\n"
                },
                "17": {
                    "verse_nr": 17,
                    "verse": "Nokuba umkhiwane awusayi kutyatyamba, Kungabikho ndyebo emidiliyeni; Nokuba isiqhamo somnquma asiyi kuba siso, Amasimi angabi nakudla, Iphele esibayeni impahla emfutshane, Kungabikho nkomo esitalini:\n"
                },
                "18": {
                    "verse_nr": 18,
                    "verse": "Mna ke ndiya kudlamka ndikuYehova, Ndigcobe ndikuThixo umsindisi wam.\n"
                },
                "19": {
                    "verse_nr": 19,
                    "verse": "Ungamandla am uYehova iNkosi; Uzenza iinyawo zam, zibe njengezamaxhamakazi, Andinyathelise emimangweni yam.  Kumongameli owokubethelwa izinto ezineentambo.\n"
                }
            }
        }
    }
}