{
    "version": "xhosa",
    "book_name": "Amos",
    "book_nr": "30",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Amazwi ka-Amosi, obengowakubo abalusi baseTekowa,  awawabonayo ngokusingisele kwaSirayeli, ngemihla kaUziya ukumkani wakwaYuda, ngemihla kaYarobheham unyana kaYowashe,  ukumkani wakwaSirayeli, iminyaka emibini phambi konyikimo.\n"
                },
                "2": {
                    "verse_nr": 2,
                    "verse": "Wathi: UYehova uyabharhula eZiyon, akhuphe ilizwi lakhe eYerusalem, amakriwa abalusi enze isijwili, incopho yeKarmele yome.\n"
                },
                "3": {
                    "verse_nr": 3,
                    "verse": "Utsho uYehova ukuthi, Ngenxa yezikreqo ezithathu zeDamasko,  ngenxa yezine\u0097andiyi kuyibuyisa umva le nto\u0097ngenxa yokuba bambhulayo uGiliyadi ngezibhulo zesinyithi:\n"
                },
                "4": {
                    "verse_nr": 4,
                    "verse": "ndiya kuphosa umlilo endlwini kaHazayeli, utshise iingxande ezinde zikaBhen-hadade.\n"
                },
                "5": {
                    "verse_nr": 5,
                    "verse": "Ndowaphula umvalo weDamasko, ndinqumle ummi wasesihlanjeni seAven, nophethe intonga yobukumkani eBhete-eden; bathinjwe abantu bakwa-Aram, baye eKire; utsho uYehova.\n"
                },
                "6": {
                    "verse_nr": 6,
                    "verse": "Utsho uYehova ukuthi, Ngenxa yezikreqo ezithathu zeGaza,  ngenxa yezine\u0097andiyi kuyibuyisa umva le nto\u0097ngenxa yokuthimba kwabo abathinjwa ngokuzeleyo, ukuze babanikele kuEdom:\n"
                },
                "7": {
                    "verse_nr": 7,
                    "verse": "ndiya kuthumela umlilo eludongeni lweGaza, utshise iingxande zayo ezinde.\n"
                },
                "8": {
                    "verse_nr": 8,
                    "verse": "Ndomnqumla omiyo eAshdode, nophethe intonga yobukumkani eAshkelon; ndisibuyisele isandla sam phezu kwe-Ekron,  atshabalale amasalela amaFilisti; itsho iNkosi uYehova.\n"
                },
                "9": {
                    "verse_nr": 9,
                    "verse": "Utsho uYehova ukuthi, Ngenxa yezikreqo ezithathu zeTire,  ngenxa yezine\u0097andiyi kuyibuyisa umva le nto\u0097ngenxa yokubanikela kwabo abathinjwa bephelele kuEdom, abawukhumbula umnqophiso wobuzalwana:\n"
                },
                "10": {
                    "verse_nr": 10,
                    "verse": "ndiya kuthumela umlilo eludongeni lweTire, utshise iingxande zayo ezinde.\n"
                },
                "11": {
                    "verse_nr": 11,
                    "verse": "Utsho uYehova ukuthi, Ngenxa yezikreqo ezithathu zakwaEdom,  ngenxa yezine\u0097andiyi kuyibuyisa umva le nto\u0097ngenxa yokumsukelisa kwakhe umzalwana wakhe ngekrele, eyilahlile imfesane yakhe, umsindo wakhe uhlala uqwenga, emana egcine ukuphuphuma komsindo wakhe:\n"
                },
                "12": {
                    "verse_nr": 12,
                    "verse": "ndiya kuthumela umlilo kwaTeman, utshise iingxande ezinde zaseBhotsera.\n"
                },
                "13": {
                    "verse_nr": 13,
                    "verse": "Utsho uYehova ukuthi, Ngenxa yezikreqo ezithathu zoonyana baka-Amon, ngenxa yezine\u0097andiyi kuyibuyisa umva le nto\u0097 ngenxa yokuqangqulula kwabo abamithiyo baseGiliyadi, ukuze bandise umda wabo:\n"
                },
                "14": {
                    "verse_nr": 14,
                    "verse": "ndiya kubasa umlilo eludongeni lweRabha, utshise iingxande zayo ezinde, kuhlatywa umkhosi ngemini yokulwa, kukho umoya ovuthuzayo ngemini yesaqhwithi.\n"
                },
                "15": {
                    "verse_nr": 15,
                    "verse": "Uya kuthinjwa emke ukumkani wabo, yena nabathetheli bakhe kunye naye; utsho uYehova.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Utsho uYehova ukuthi, Ngenxa yezikreqo ezithathu zakwaMowabhi, ngenxa yezine\u0097andiyi kuyibuyisa umva le nto\u0097 ngenxa yokuwatshisa kwakhe amathambo ookumkani bakwaEdom, aba yikalika:\n"
                },
                "2": {
                    "verse_nr": 2,
                    "verse": "ndiya kuthumela umlilo kwaMowabhi, utshise iingxande ezinde zeKeriyoti, afe uMowabhi, kuphithizelwa, kuhlatywa umkhosi,  kuvuthelwa izigodlo.\n"
                },
                "3": {
                    "verse_nr": 3,
                    "verse": "Ndomnqumla umgwebi phakathi kwakhe, ndibabulale bonke abathetheli bakhe kunye naye; utsho uYehova.\n"
                },
                "4": {
                    "verse_nr": 4,
                    "verse": "Utsho uYehova ukuthi, Ngenxa yezikreqo ezithathu zakwaYuda,  ngenxa yezine\u0097andiyi kuyibuyisa umva le nto\u0097ngenxa yokuwucekisa kwabo umyalelo kaYehova, abayigcina imimiselo yakhe; amanga abo, ababelandela wona ooyise, abandwendwisa:\n"
                },
                "5": {
                    "verse_nr": 5,
                    "verse": "ndiya kuthumela umlilo kwaYuda, utshise iingxande ezinde zeYerusalem.\n"
                },
                "6": {
                    "verse_nr": 6,
                    "verse": "Utsho uYehova ukuthi, Ngenxa yezikreqo ezithathu zakwaSirayeli, ngenxa yezine\u0097andiyi kuyibuyisa umva le nto \u0097ngenxa yokuba bathengisa ilungisa ngesilivere, bathengisa ihlwempu ngeembadada ezimbini;\n"
                },
                "7": {
                    "verse_nr": 7,
                    "verse": "bona abo bazondayo ukuba intloko yezisweli ibe nothuli lomhlaba, bayijike indlela yabalulamileyo; umntu noyise baya ntombini-nye, ukuze balihlambele igama lam elingcwele;\n"
                },
                "8": {
                    "verse_nr": 8,
                    "verse": "banaba phezu kweengubo ezisisibambiso ngasezibingelelweni zonke, basela iwayini yabahlawulisiweyo endlwini yothixo wabo.\n"
                },
                "9": {
                    "verse_nr": 9,
                    "verse": "Kanti mna ndamtshabalalisa ebusweni babo umAmori, obude bunjengobude bemisedare, obeliqele njengemioki;  ndasitshabalalisa isiqhamo sakhe ngaphezulu, neengcambu zakhe ngaphantsi.\n"
                },
                "10": {
                    "verse_nr": 10,
                    "verse": "Ke mna ndaninyusa ezweni laseYiputa, ndanikhokela entlango iminyaka emashumi mane, ukuze nilihluthe ilizwe lomAmori.\n"
                },
                "11": {
                    "verse_nr": 11,
                    "verse": "Ndavelisa koonyana benu abokuba ngabaprofeti, nakumadodana enu abokuba ngabazahlulileyo. Hi, akunjalo na, nyana bakaSirayeli? utsho uYehova.\n"
                },
                "12": {
                    "verse_nr": 12,
                    "verse": "Ke nisuke nabaseza iwayini abazahlulileyo; abaprofeti nabawisela umthetho wokuthi, Ize ningaprofeti.\n"
                },
                "13": {
                    "verse_nr": 13,
                    "verse": "Yabonani, ndiya kunixinzelela phantsi, njengokuba ixinzelelwa phantsi inqwelo ezele zizithungu.\n"
                },
                "14": {
                    "verse_nr": 14,
                    "verse": "Wokhohlwa kukusaba onamendu, owomeleleyo angawaqinisi amandla akhe, igorha lingabusindisi ubomi balo.\n"
                },
                "15": {
                    "verse_nr": 15,
                    "verse": "Nophethe isaphetha akayi kumisa, nonyawo zinamendu angazisindisi, nokhwele ehasheni angabusindisi ubomi bakhe;\n"
                },
                "16": {
                    "verse_nr": 16,
                    "verse": "nontliziyo ikhaliphileyo phakathi kwamagorha asabe eze ngaloo mini; utsho uYehova.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Liveni eli lizwi alithethileyo uYehova ngani, nyana bakaSirayeli, ngayo yonke imizalwane endayinyusayo ezweni laseYiputa, lisithi,\n"
                },
                "2": {
                    "verse_nr": 2,
                    "verse": "Ndaze nina nedwa emizalwaneni yonke yehlabathi; ngenxa yoko ndiya kubuvelela kuni ubugwenxa benu bonke.\n"
                },
                "3": {
                    "verse_nr": 3,
                    "verse": "Bakha bahambe ndawonye na ababini, bengavani?\n"
                },
                "4": {
                    "verse_nr": 4,
                    "verse": "Ikha ibharhule na ingonyama ehlathini, ingenanto iyiqwengayo? Ingonyama entsha ikha igqume na emqolombeni wayo,  ingabambanga nto?\n"
                },
                "5": {
                    "verse_nr": 5,
                    "verse": "Ikha yeyele na intaka esibatheni emhlabeni, kungekho sango liyithiyeleyo? Wojuba na umgibe emhlabeni, ungabambisanga nokubambisa?\n"
                },
                "6": {
                    "verse_nr": 6,
                    "verse": "Khona khe sivuthelwe na isigodlo phakathi komzi, bangothuki abantu? Khe bubekho na ububi phakathi komzi, engabenzanga uYehova?\n"
                },
                "7": {
                    "verse_nr": 7,
                    "verse": "Inene, ayikhe yenze into iNkosi uYehova, ingathanga iluhlakaze ucweyo lwayo kubakhonzi bayo abaprofeti.\n"
                },
                "8": {
                    "verse_nr": 8,
                    "verse": "Ingonyama ibharhule, ngubani na ongoyikiyo? INkosi uYehova ithethile, ngubani na ongayi kuprofeta.\n"
                },
                "9": {
                    "verse_nr": 9,
                    "verse": "Memezani ezingxandeni ezinde zaseAshdode, nasezingxandeni ezinde zezwe laseYiputa, nithi, Hlanganisani ezintabeni zelakwaSamari, nibone isaqunge esikhulu esiphakathi kwalo,  nabacudisiweyo abasesazulwini salo.\n"
                },
                "10": {
                    "verse_nr": 10,
                    "verse": "Kuba abakwazi ukwenza okuthe gca, utsho uYehova, abo bafumba ugonyamelo nobhuqo ezingxandeni zabo ezinde.\n"
                },
                "11": {
                    "verse_nr": 11,
                    "verse": "Ngako oko itsho iNkosi uYehova ukuthi, Umbandezeli uya kuba ngeenxa zonke elizweni; uya kuwathoba amandla akho kuwe,  ziphangwe iingxande zakho ezinde.\n"
                },
                "12": {
                    "verse_nr": 12,
                    "verse": "Utsho uYehova ukuthi, Njengokuba umalusi ehlangula emlonyeni wengonyama ooxhongo ababini, nokuba sisiqwenga sendlebe, baya kwenjiwa njalo ukuhlangulwa oonyana bakaSirayeli, abahlala kwaSamari phezu kwephundu lesingqengqelo, naphezu kweengubo zomandlalo eziluhlobo lweDamasko.\n"
                },
                "13": {
                    "verse_nr": 13,
                    "verse": "Yivani, ningqine kwindlu kaYakobi; itsho iNkosi uYehova,  uThixo wemikhosi.\n"
                },
                "14": {
                    "verse_nr": 14,
                    "verse": "Kuba, mini ndiya kuzivelela izikreqo zendlu kaSirayeli phezu kwayo, ndiya kuzivelela ezibingelelweni zaseBheteli,  zixakaxwe iimpondo zesibingelelo, ziwe emhlabeni.\n"
                },
                "15": {
                    "verse_nr": 15,
                    "verse": "Ndoyichitha indlu yasebusika, kunye nendlu yasehlotyeni,  zitshabalale izindlu zeempondo zeendlovu, ziphele izindlu ezininzi; utsho uYehova.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Liveni eli lizwi, nina zimazi zaseBhashan, zisezintabeni zakwaSamari, zizicudisayo izisweli, ziwavikivayo amahlwempu,  zithi ezinkosini zazo, Zisani sisele.\n"
                },
                "2": {
                    "verse_nr": 2,
                    "verse": "INkosi uYehova ifunge ubungcwele bayo, yathi, Yabonani,  nizelwa yimihla eniya kuqweqwediswa ngamagwegwe, nabokugqibela kuni ngamaqerhu okubambisa iintlanzi.\n"
                },
                "3": {
                    "verse_nr": 3,
                    "verse": "Niya kuphuma ngamathuba okuqhekezwa kodonga, elowo aphume ngelilunge naye, niye kuphoswa eHarmon; utsho uYehova.\n"
                },
                "4": {
                    "verse_nr": 4,
                    "verse": "Yiyani eBheteli nikreqe; yiyani eGiligali, nandise ukukreqa;  nizise imibingelelo yenu imiso ngemiso, nezishumi zenu kanye ngemihla emithathu;\n"
                },
                "5": {
                    "verse_nr": 5,
                    "verse": "niqhumisele umbingelelo wemibulelo ngento enegwele, nimemeze imibingelelo yokuqhutywa yintliziyo; memezani, kuba nithanda njalo, nyana bakaSirayeli; itsho iNkosi uYehova.\n"
                },
                "6": {
                    "verse_nr": 6,
                    "verse": "Kananjalo mna ndininike ubumsulwa bamazinyo emizini yenu yonke, nokusweleka kwesonka ezindaweni zenu zonke; anibuyanga nize kum noko; utsho uYehova.\n"
                },
                "7": {
                    "verse_nr": 7,
                    "verse": "Kananjalo mna ndayithintela imvula kuni, zisentathu iinyanga zokuba kuvunwe; ndayinisa komnye umzi, andayinisa komnye;  esinye isahlulo somhlaba sanelwa yimvula, esinye isahlulo esinganelwanga satsha;\n"
                },
                "8": {
                    "verse_nr": 8,
                    "verse": "imizi emibini, emithathu, ibhadulele kumzi omnye, ukuze isele amanzi ingakholwa; anabuya nize kum noko; utsho uYehova.\n"
                },
                "9": {
                    "verse_nr": 9,
                    "verse": "Ndanibetha ngembabala nangexoshomba; imiyezo yenu nezidiliya zenu, nemikhiwane yenu, neminquma yenu emininzi, yadliwa yinkumbi enqunquthayo; anabuya nize kum noko utsho uYehova.\n"
                },
                "10": {
                    "verse_nr": 10,
                    "verse": "Ndathumela phakathi kwenu indyikitya yokufa, ngokuya kwaseYiputa, ndawabulala ngekrele amadodana enu, kwanamahashe enu angamaxhoba, ndanyusa ukunuka kweminquba yenu, kweza ezimpumlweni zenu; anabuya nize kum noko; utsho uYehova.\n"
                },
                "11": {
                    "verse_nr": 11,
                    "verse": "Ndibabhukuqile abanye benu, njengoko wabhukuqa ngako uThixo iSodom neGomora, naba njengesikhuni esinyothulwe emlilweni;  anabuya nize kum noko; utsho uYehova.\n"
                },
                "12": {
                    "verse_nr": 12,
                    "verse": "Ngako oko ndiya kwenjenje kuwe, Sirayeli; ngokokuba ndiya kwenjenje ke kuwe, zilungiselele ukuhlangabeza uThixo wakho,  Sirayeli.\n"
                },
                "13": {
                    "verse_nr": 13,
                    "verse": "Ngokuba, yabona, uloyila iintaba, ulodala umoya, uloxelela umntu into okuyiyo ukuthelekelela kwakhe, ulowenza mnyama isifingo, ulonyathela phezu kwemimango yehlabathi: nguYehova uThixo wemikhosi, igama lakhe.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Liveni eli lizwi ndiliphakamisayo ngani, esi simbonono, ndlu kaSirayeli.\n"
                },
                "2": {
                    "verse_nr": 2,
                    "verse": "Iwile, ayisayi kubuya ivuke intombi enguSirayeli;  ikhahleleke emhlabeni, akukho uyiphakamisayo,\n"
                },
                "3": {
                    "verse_nr": 3,
                    "verse": "Ngokuba itsho iNkosi uYehova ukuthi, Umzi ophuma unewaka,  uya kusala nekhulu; ophuma unekhulu, uya kusala neshumi kwindlu kaSirayeli.\n"
                },
                "4": {
                    "verse_nr": 4,
                    "verse": "Ngokuba utsho uYehova kwindlu kaSirayeli, ukuthi, Quqelani kum, niphile;\n"
                },
                "5": {
                    "verse_nr": 5,
                    "verse": "musani ukuquqela eBheteli, ningangeni eGiligali, ningaweleli niye eBher-shebha; kuba iGiligali, inene, iya kuthinjwa,  neBheteli ibe yinto engeyakonto.\n"
                },
                "6": {
                    "verse_nr": 6,
                    "verse": "Quqelani kuYehova, naniya kuphila; hleze ayifikele indlu kaYosefu njengomlilo, utshise, kungabikho uwucimela iBheteli,\n"
                },
                "7": {
                    "verse_nr": 7,
                    "verse": "nina abo bajika okusesikweni kube ngumhlonyane, babukhahlele phantsi ubulungisa emhlabeni.\n"
                },
                "8": {
                    "verse_nr": 8,
                    "verse": "Quqelani kulowenza isiLimela namaKroza, uloguqula ithunzi lokufa libe ngumso, imini ayenze mnyama, ibe bubusuku; ulobiza amanzi olwandle, awathululele phezu komhlaba: nguYehova igama lakhe.\n"
                },
                "9": {
                    "verse_nr": 9,
                    "verse": "Ngulotshangazisa imbuqo phezu koliqele, imbuqo iyifikele inqaba.\n"
                },
                "10": {
                    "verse_nr": 10,
                    "verse": "Bayamthiya owohlwayayo esangweni, bamenze isikizi othetha okugqibeleleyo.\n"
                },
                "11": {
                    "verse_nr": 11,
                    "verse": "Ngako oko, ngenxa yokusigqusha kwenu isisweli, nithabathe kuso unikelo lwengqolowa, niya kwakha izindlu ngamatye aqingqiweyo, ningahlali kuzo; nityale izidiliya ezinqwenelekayo, ningaseli wayini yazo.\n"
                },
                "12": {
                    "verse_nr": 12,
                    "verse": "Kuba ndiyazazi izikreqo zenu ukuba zininzi kwazo, nezono zenu ukuba zikhulu kwazo; nibandezela ilungisa, nisamkele isicengo, nisijike isigwebo samahlwempu esangweni.\n"
                },
                "13": {
                    "verse_nr": 13,
                    "verse": "Ngako oko, onengqiqo uthe cwaka ngeli xesha; kuba lixesha elibi eli.\n"
                },
                "14": {
                    "verse_nr": 14,
                    "verse": "Funani okulungileyo, ningafuni okubi, ukuze niphile; aze uYehova, uThixo wemikhosi, abe nani, njengoko nitshoyo.\n"
                },
                "15": {
                    "verse_nr": 15,
                    "verse": "Thiyani okubi, nithande okulungileyo, nimise okusesikweni esangweni; mhlawumbi uYehova, uThixo wemikhosi, wowababala amasalela kaYosefu.\n"
                },
                "16": {
                    "verse_nr": 16,
                    "verse": "Ngako oko utsho uYehova, uThixo wemikhosi, iNkosi, ukuthi,  Ezindaweni zonke zembutho kukumbambazela; ezitratweni zonke bathi, Yoo! yoo! Babizela umlimi esijwilini, babizela abasaziyo isimema, bathi, Mbambazelani.\n"
                },
                "17": {
                    "verse_nr": 17,
                    "verse": "Ezidiliyeni zonke kukumbambazela, ngokuba ndicanda esazulwini sakho; utsho uYehova.\n"
                },
                "18": {
                    "verse_nr": 18,
                    "verse": "Yeba ke, nina banqwenela imini kaYehova! Iyintoni na imini kaYehova kuni? Ibubumnyama, ayikukukhanya.\n"
                },
                "19": {
                    "verse_nr": 19,
                    "verse": "Injengokuthi umntu abaleke engonyameni, aqubisane nebhere;  angene endlwini, abambelele ngesandla eludongeni, inyoka imlume.\n"
                },
                "20": {
                    "verse_nr": 20,
                    "verse": "Ayiyi kuba bubumnyama yini na imini kaYehova, ingabi kukukhanya? Ayiyi kuba sisithokothoko, yini na, ingabi nabumhlophe?\n"
                },
                "21": {
                    "verse_nr": 21,
                    "verse": "Ndiyithiyile, ndiyayicekisa imithendeleko yenu;  andilisezeli ivumba lengqungquthela.\n"
                },
                "22": {
                    "verse_nr": 22,
                    "verse": "Ngokuba, xa nithe nandinyusela amadini anyukayo, neminikelo yenu yokudla, akakholeki kum; nombingelelo wenu woxolo wamathole atyetyisiweyo andiwubheki.\n"
                },
                "23": {
                    "verse_nr": 23,
                    "verse": "Yisuse kum ingxokozelo yeengoma zakho, nokubetha kwemirhubhe yakho andikuphulaphuli.\n"
                },
                "24": {
                    "verse_nr": 24,
                    "verse": "Makugaleleke umgwebo njengamanzi, nobulungisa njengomlambo ongatshiyo.\n"
                },
                "25": {
                    "verse_nr": 25,
                    "verse": "Imibingelelo neminikelo yokudla naniyizisa kum yini na entlango, iminyaka emashumi mane, ndlu kaSirayeli?\n"
                },
                "26": {
                    "verse_nr": 26,
                    "verse": "Nasuka nathwala umnquba wokumkani wenu, noseko lwemifanekiso yenu, inkwenkwezi yoothixo benu, enazenzelayo.\n"
                },
                "27": {
                    "verse_nr": 27,
                    "verse": "Ndiya kuni fudusela kude ke ngaphaya kweDamasko; utsho uYehova; nguThixo wemikhosi igama lakhe.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Yeha ke abatyeshileyo eZiyon, nabakholose ngentaba yakwaSamari; abadumileyo ngamagama kwintlahlela yeentlanga, eza kubo indlu kaSirayeli!\n"
                },
                "2": {
                    "verse_nr": 2,
                    "verse": "Welelani eKalene, nibone; nisuke khona niye eHamati enkulu,  nihle niye eGati yamaFilisti; ukuba ilungile na loo mizi kunezikumkani; ukuba mikhulu na imida yayo kunemida yenu.\n"
                },
                "3": {
                    "verse_nr": 3,
                    "verse": "Nina, baba imini yokubi ikude, basondeza isihlalo sogonyamelo;\n"
                },
                "4": {
                    "verse_nr": 4,
                    "verse": "nina, balele ezingqengqelweni zeempondo zeendlovu, banabe emandlalweni yabo, badle amatakane emhlambini, namathole asesitalini;\n"
                },
                "5": {
                    "verse_nr": 5,
                    "verse": "nina, baphololoza kukubetha umrhubhe, bazicingela ukwenza izinto zokuvuma njengoDavide;\n"
                },
                "6": {
                    "verse_nr": 6,
                    "verse": "nina, baseli bewayini ngezitya zokutshiza zemibingelelo,  bazithambise ngentlahlela yeoli, bangahlabeki kukwaphuka kukaYosefu.\n"
                },
                "7": {
                    "verse_nr": 7,
                    "verse": "Ngako oko baya kuthinjwa bemke ngoku, kwasentloko kubathinjwa, iphele ingxobotshane yabanabileyo.\n"
                },
                "8": {
                    "verse_nr": 8,
                    "verse": "INkosi uYehova izifungile, utsho uYehova, uThixo wemikhosi;  yathi, Lisikizi kum iqhayiya likaYakobi, ndizithiyile iingxande zakhe ezinde; ngako oko ndowunikela umzi nenzaliseko yawo.\n"
                },
                "9": {
                    "verse_nr": 9,
                    "verse": "Kuya kuthi, ukuba kuthe kwasala amadoda alishumi ndlwini-nye, afe.\n"
                },
                "10": {
                    "verse_nr": 10,
                    "verse": "Umntu wophakanyiswa nguyisekazi, umngcwabi wakhe, ukuba awakhuphe amathambo akhe endlwini, athi kosentla endlwini,  Kusekho na okuwe? athi lowo, Akusekho nto; wothi yena, Thwize;  ngokuba alingekhankanywa igama likaYehova.\n"
                },
                "11": {
                    "verse_nr": 11,
                    "verse": "Ngokuba, uyabona, uYehova uwisa umthetho, bayibethe indlu enkulu ibe ngamavithi, nendlu encinane ibe ziintanda.\n"
                },
                "12": {
                    "verse_nr": 12,
                    "verse": "Amahashe ayabaleka na phezu kweengxondorha? bayalima na khona ngeenkomo? ukuba nikujike nje okusesikweni kube bubuhlungu, nesiqhamo sobulungisa sibe ngumhlonyane;\n"
                },
                "13": {
                    "verse_nr": 13,
                    "verse": "nina bavuyela okungelutho; bathi, Sizenzela iimpondo ngawethu amandla.\n"
                },
                "14": {
                    "verse_nr": 14,
                    "verse": "Ke yabonani, ndinivusela uhlanga, ndlu kaSirayeli; utsho uYehova, uThixo wemikhosi; luya kunixina, luthabathele ekuyiweni eHamati, luse esihlanjeni seArabha.\n"
                }
            }
        },
        "7": {
            "chapter_nr": 7,
            "chapter": {
                "1": {
                    "verse_nr": 1,
                    "verse": "Yenjenje ukundibonisa iNkosi uYehova: Yabona, idala imiqikela yeenkumbi ekuqalekeni kokuhluma kwesihlabane sotyani;  naso isihlabane eso, emva kokusikelwa kokumkani ingca.\n"
                },
                "2": {
                    "verse_nr": 2,
                    "verse": "Kwathi, yakugqiba ukuyidla imifuno yelizwe, ndathi mna,  Nkosi Yehova, khawuxolele; wothini na uYakobi ukuma? kuba mncinane yena.\n"
                },
                "3": {
                    "verse_nr": 3,
                    "verse": "Wazohlwaya uYehova ngenxa yoko: Oko akuyi kubakho; watsho uYehova.\n"
                },
                "4": {
                    "verse_nr": 4,
                    "verse": "Yenjenje ukundibonisa iNkosi uYehova: Nantso iNkosi uYehova ibiza umlilo, ukuba yohlwaye ngawo; wawagqiba amanzi amaninzi enzonzobila, wasitshisa isahlulo sehlabathi.\n"
                },
                "5": {
                    "verse_nr": 5,
                    "verse": "Ndathi, Nkosi Yehova, khawuyeke; wothini na uYakobi ukuma?  kuba mncinane yena.\n"
                },
                "6": {
                    "verse_nr": 6,
                    "verse": "Wazohlwaya uYehova ngenxa yoko: Nako oko akuyi kubakho;  itsho iNkosi uYehova.\n"
                },
                "7": {
                    "verse_nr": 7,
                    "verse": "Yenjenje ukundibonisa: Nantso iNkosi imi eludongeni olumpuluswa, iphethe ngesandla ilothe yokulungelelanisa.\n"
                },
                "8": {
                    "verse_nr": 8,
                    "verse": "UYehova wathi kum, Ubona ntoni na, Amosi? Ndathi, Ilothe yokulungelelanisa. Yathi iNkosi, Yabona, ndibeka ilothe esazulwini sabantu bam amaSirayeli; andiyi kubuya ndiphinde ndidlule kubo.\n"
                },
                "9": {
                    "verse_nr": 9,
                    "verse": "Ziya kuchithwa iziganga zakwaIsake, zibengamanxuwa iingcwele zakwaSirayeli, ndisukele phezulu kwindlu kaYarobheham ngekrele.\n"
                },
                "10": {
                    "verse_nr": 10,
                    "verse": "UAmatsiya, umbingeleli waseBheteli, wathumela kuYarobheham ukumkani wakwaSirayeli, esithi, Ukucebile uAmosi esazulwini sendlu kaSirayeli; ilizwe alinakuwanyamezela onke amazwi akhe.\n"
                },
                "11": {
                    "verse_nr": 11,
                    "verse": "Ngokuba uAmosi utsho ukuthi, Uya kufa likrele uYarobheham,  amaSirayeli aya kuthinjwa, afuduswe emke elizweni lawo.\n"
                },
                "12": {
                    "verse_nr": 12,
                    "verse": "Wathi uAmatsiya kuAmosi, Mboni, hamba, urhole uye ezweni lakwaYuda, udle khona isonka sakho, uprofete khona;\n"
                },
                "13": {
                    "verse_nr": 13,
                    "verse": "kodwa uze ungabi saphinda uprofete eBheteli, kuba yingcwele yokumkani khona, yindlu yakomkhulu leyo.\n"
                },
                "14": {
                    "verse_nr": 14,
                    "verse": "Waphendula uAmosi, wathi kuAmatsiya, Andimprofeti,  andinyana wamprofeti; ndingumalusi weenkomo, ndingumbuthi weziqhamo zomthombe.\n"
                },
                "15": {
                    "verse_nr": 15,
                    "verse": "Kuba uYehova wandithabatha ndisalusa umhlambi, uYehova wathi kum, Yiya uprofete kubantu bam amaSirayeli.\n"
                },
                "16": {
                    "verse_nr": 16,
                    "verse": "Ngoko ke live ilizwi likaYehova. Uthi wena, Akuyi kuprofeta kumaSirayeli, akuyi kuwisa ntetho kwindlu kaIsake.\n"
                },
                "17": {
                    "verse_nr": 17,
                    "verse": "Ngako oko, utsho uYehova ukuthi, Umfazi wakho uya kuhenyuza phakathi komzi, bawe likrele oonyana bakho neentombi zakho;  umhlaba wakho wabiwe ngolutya, ke wena ufele emhlabeni oyinqambi; amaSirayeli aya kuthinjwa, afuduswe emke elizweni lawo.\n"
                }
            }
        },
        "8": {
            "chapter_nr": 8,
            "chapter": {
                "1": {
                    "verse_nr": 1,
                    "verse": "Yenjenje ukundibonisa iNkosi uYehova: Nantso ingobozi ineziqhamo zasehlotyeni.\n"
                },
                "2": {
                    "verse_nr": 2,
                    "verse": "Yathi kum, Ubona ntoni na, Amosi? Ndathi, Ingobozi,  ineziqhamo zasehlotyeni. Wathi uYehova kum, Isiphelo sibafikele abantu bam amaSirayeli; andiyi kubuya ndiphinde ndidlule kubo.\n"
                },
                "3": {
                    "verse_nr": 3,
                    "verse": "Ziya kuba kukubhomboloza iingoma zetempile ngaloo mini;  itsho iNkosi uYehova. Zininzi izidumbu; uziqungquluzisile ezindaweni zonke; thwize!\n"
                },
                "4": {
                    "verse_nr": 4,
                    "verse": "Yivani oku, nina bawazondayo amahlwempu, ukuba nibaphelise abaziintsizana belizwe, nisithi,\n"
                },
                "5": {
                    "verse_nr": 5,
                    "verse": "Kuya kugqitha nini na ukuthwasa kwenyanga, sithengise ngengqolowa? Iya kugqitha nini na isabatha, sivule izisele zengqolowa, ukuze sinciphise iefa, sikhulise ishekele,  sigqwethe isikali, sibe sesokukhohlisa?\n"
                },
                "6": {
                    "verse_nr": 6,
                    "verse": "ukuze sizithenge izisweli ngesilivere, namahlwempu ngeembadada ezimbini, sithengise ngomdlungu wengqolowa?\n"
                },
                "7": {
                    "verse_nr": 7,
                    "verse": "Ulifungile uYehova iqhayiya likaYakobi, esithi, Inyaniso,  andiyi kuzilibala naphakade izenzo zabo zonke.\n"
                },
                "8": {
                    "verse_nr": 8,
                    "verse": "Aliyi kugungqa na ngenxa yoku ilizwe, benze isijwili bonke abemiyo kulo? aliyi kunyuka na lonke liphela njengoMnayile,  lisuke amadlu, liwuthe njengoMnayile waseYiputa?\n"
                },
                "9": {
                    "verse_nr": 9,
                    "verse": "Kothi ngaloo mini, itsho iNkosi uYehova, ndilitshonise ilanga emini enkulu, ndenze ubumnyama ehlabathini ngemini elisileyo.\n"
                },
                "10": {
                    "verse_nr": 10,
                    "verse": "Ndiya kuyijika imithendeleko yenu ibe sisijwili, neengoma zenu zonke zibe sisimbonono; ndinxibe ezimnyama zokuzila ezinqeni zonke; ndichebe zonke iintloko, ndikwenze konke oko,  kube njengesijwili esenzelwa umntwana okuphela kwamzeleyo,  nokuphela kwako kube njengomhla okrakra.\n"
                },
                "11": {
                    "verse_nr": 11,
                    "verse": "Yabonani, kuza imihla, itsho iNkosi uYehova, endiya kuthumela ukulamba kulo ilizwe, kungabi kuko ukulambela isonka,  kungabi kuko ukunxanela amanzi; kube kukulambela ukuva amazwi kaYehova.\n"
                },
                "12": {
                    "verse_nr": 12,
                    "verse": "Baya kubhadula bethabathela kolunye ulwandle, base kolunye ulwandle; bethabathela entla, base empumalanga; betyhutyha,  befuna ilizwi likaYehova, bangalifumani.\n"
                },
                "13": {
                    "verse_nr": 13,
                    "verse": "Ngaloo mini uya kuwa isiduli umthinjana omhle nomlisela,  linxano.\n"
                },
                "14": {
                    "verse_nr": 14,
                    "verse": "Bona abo bafunga ityala lakwaSamari; bathi, Ehleli nje uThixo wakho, Dan; bathi, Ihleli nje indlela yaseBher-shebha:  bona baya kuwa, bangabi savuka.\n"
                }
            }
        },
        "9": {
            "chapter_nr": 9,
            "chapter": {
                "1": {
                    "verse_nr": 1,
                    "verse": "Ndayibona iNkosi imi ngasesibingeleweni. Yathi, Zibethe iinqanam, inyikime imigubasi yomnyango, uziqobe ezo zinto, ziwe entlokweni yabo bonke bephela, ndibabulale abokugqibela babo ngekrele. Osabayo kubo akasayi kusinda, angasindi nokuzisindisa kubo.\n"
                },
                "2": {
                    "verse_nr": 2,
                    "verse": "Ukuba bathe bagqobhozela elabafileyo, sobathabatha nakhona isandla sam; nokuba bathe benyuka baya ezulwini, ndobahlisa nakhona.\n"
                },
                "3": {
                    "verse_nr": 3,
                    "verse": "Nokuba bathe bazimela encotsheni yeKarmele, ndofuna,  ndibathabathe nalapho; nokuba bathe bazisithelisa phambi kwamehlo am emazantsi olwandle, ndoyiwisela umthetho nalapho inyoka, ibalume.\n"
                },
                "4": {
                    "verse_nr": 4,
                    "verse": "Nokuba bathe bathinjwa phambi kweentshaba zabo, ndoliwisela umthetho nalapho ikrele, libabulale, ndiwamise kubo amehlo am,  ukuba kube kubi, kungalungi.\n"
                },
                "5": {
                    "verse_nr": 5,
                    "verse": "INkosi uYehova wemikhosi ngulophatha ilizwe, linyibilike,  benze isijwili bonke abemiyo kulo; linyuke lonke liphela njengoMnayile, libuye liwuthe njengoMnayile waseYiputa;\n"
                },
                "6": {
                    "verse_nr": 6,
                    "verse": "ngulowakhela emazulwini amagumbi akhe aphezulu, nophahla lwawo alusekele phezu kwehlabathi; ngulobiza amanzi olwandle,  awathululele phezu kwehlabathi: nguYehova igama lakhe.\n"
                },
                "7": {
                    "verse_nr": 7,
                    "verse": "Aninjengoonyana bamaKushi na kum, nina nyana bakaSirayeli?  utsho uYehova. Andiwanyusanga na amaSirayeli ezweni laseYiputa,  amaFilisti eKafetori, ama-Aram eKire?\n"
                },
                "8": {
                    "verse_nr": 8,
                    "verse": "Yabonani, amehlo eNkosi uYehova asebukumkanini obonayo,  ndibutshabalalise, bungabikho phezu komhlaba; kodwa andiyi kuyitshabalalisa iphele indlu kaYakobi; utsho uYehova.\n"
                },
                "9": {
                    "verse_nr": 9,
                    "verse": "Ngokuba, yabonani, ndiwisa umthetho, ndiyihlungule indlu kaSirayeli ezintlangeni zonke, njengoko kuhlungulwa ingqolowa ngesihlungulo, kungawi nokhozo emhlabeni.\n"
                },
                "10": {
                    "verse_nr": 10,
                    "verse": "Baya kufa ngekrele bonke aboni babantu bam; abo bathi,  Abuyi kusifumana, abuyi kusithintela ububi.\n"
                },
                "11": {
                    "verse_nr": 11,
                    "verse": "Ngaloo mini ndiya kuwuvusa umnquba kaDavide, lowo uwileyo,  ndizivingce iintanda zawo, ndizivuse iindawo zawo ezigungxulweyo, ndiwakhe ube njengokwemihla yamandulo;\n"
                },
                "12": {
                    "verse_nr": 12,
                    "verse": "ukuze bawathimbe amasalela akwaEdom, neentlanga zonke,  ezibizwa ngegama lam; utsho uYehova okwenzayo oku.\n"
                },
                "13": {
                    "verse_nr": 13,
                    "verse": "Yabonani, kuza imihla, utsho uYehova, aya kuthi afumanane umlimi nomvuni, umxovuli weediliya afumanane nomhlwayeli wembewu; iintaba zivuze incindi yeediliya, neenduli zonke zinyibilike.\n"
                },
                "14": {
                    "verse_nr": 14,
                    "verse": "Ndiya kukubuyisa ukuthinjwa kwabantu bam amaSirayeli,  bayakhe imizi engamanxuwa, bayihlale, batyale izidiliya, basele iwayini yazo, benze imiyezo, badle iziqhamo zayo.\n"
                },
                "15": {
                    "verse_nr": 15,
                    "verse": "Ndobatyala emhlabeni wabo, bangabi sanyothulwa emhlabeni wabo endabanikayo; utsho uYehova uThixo wakho.\n"
                }
            }
        }
    }
}