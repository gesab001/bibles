{
    "version": "xhosa",
    "book_name": "Jude",
    "book_nr": "65",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UYuda, umkhonzi kaYesu Kristu, umzalwana ke kaYakobi,  ubhalela abangcwalisiweyo bekuThixo uYise, begcinelwe uYesu Kristu, bengababiziweyo:\n"
                },
                "2": {
                    "verse_nr": 2,
                    "verse": "uthi, Makwandiswe kuni inceba noxolo nothando.\n"
                },
                "3": {
                    "verse_nr": 3,
                    "verse": "Zintanda, ndikukhuthalele ngenyameko yonke nje ukunibhalela ngalo usindiso esidlelana ngalo, kwafuneka ukuba ndinibhalele,  ndinivuselele, ukuba niluzamele ukholo abalunikelwayo kwakanye abangcwele.\n"
                },
                "4": {
                    "verse_nr": 4,
                    "verse": "Kuba kuthwethwe bantu bathile; abo babebalulelwe ngenxa engaphambili kolo lugwebo, abangahloneli Thixo, belujikela eburheletyweni ubabalo lukaThixo wethu, bemkhanyela okuphela koMnini-nto-zonke, uThixo wethu, iNkosi yethu uYesu Kristu.\n"
                },
                "5": {
                    "verse_nr": 5,
                    "verse": "Ndinga ke ndinganikhumbuza, nangona nikwazi oku kakade,  ukuba iNkosi, yakuba ibasindisile abantu emhlabeni waseYiputa,  yathi ngokwesibini yabatshabalalisa abo bangakholwanga.\n"
                },
                "6": {
                    "verse_nr": 6,
                    "verse": "Kananjalo izithunywa zezulu, ezo zazingalugcinanga ulawulo lwazo, zesuka zalishiya ikhaya lazo, izigcinele umgwebo womhla omkhulu ngemixokelelwane engunaphakade, phantsi kwesithokothoko.\n"
                },
                "7": {
                    "verse_nr": 7,
                    "verse": "Njengokuba iSodom neGomora, nayo imizi engakuyo, yenza kakhulu umbulo ngohlobo olufana nolwazo ezo, imka ilandela nyama yimbi, ibekwe ekuhleni ukuba ibe ngumqondiso, iviswa ubetho lomlilo ongunaphakade.\n"
                },
                "8": {
                    "verse_nr": 8,
                    "verse": "Kwangokunjalo nabo aba baphuphayo badyobha inyama,  batshitshise ubukhosi, banyelise izikhakhamela.\n"
                },
                "9": {
                    "verse_nr": 9,
                    "verse": "Kanti yena uMikayeli, isiphatha-zithunywa zezulu, oko wayebambene naye uMtyholi, bebangisana ngawo umzimba kaMoses,  akabanga nabuganga bakumzisela mgwebo wakunyelisa; wesuka wathi, INkosi mayikukhalimele.\n"
                },
                "10": {
                    "verse_nr": 10,
                    "verse": "Ke bona aba okunene izinto zonke abangazaziyo bayazinyelisa; kodwa izinto zonke abazaziyo kakuhle ngemvelo,  njengezinto eziphilileyo ezingenangqondo, bayazonakalisa ngazo ezo.\n"
                },
                "11": {
                    "verse_nr": 11,
                    "verse": "Yeha ke bona! Ngokuba bahamba ngendlela kaKayin;  bakhukuliswa lulahlekiso lukaBhileham ngenxa yomvuzo;  batshabalala ephikeni likaKora.\n"
                },
                "12": {
                    "verse_nr": 12,
                    "verse": "Aba zizixhobo zamatye aselwandle ezidlweni zenu zothando,  bezingxala ukudla nani, bezidlisa okwabo ngokungenakoyika.  Bangamafu angenamanzi, aqhutywaqhutywa yimimoya; bayimithi evuthulukileyo, engenaziqhamo, efe kabini, enyothulwe iingcambu;\n"
                },
                "13": {
                    "verse_nr": 13,
                    "verse": "bangamaza alwayo olwandle, elephuza awawo amahlazo;  baziinkwenkwezi eziphalaphalayo, begcinelwe isithokothoko sobumnyama ngonaphakade.\n"
                },
                "14": {
                    "verse_nr": 14,
                    "verse": "Waprofeta ke nangabo uEnoki, owesixhenxe ukususela kuAdam,  esithi, Yabonani, yeza iNkosi namawakawaka abangcwele bayo,\n"
                },
                "15": {
                    "verse_nr": 15,
                    "verse": "ukuba ibagwebe bonke, ibohlwaye bonke abangahloneli Thixo kubo, ngenxa yemisebenzi yabo yonke yokungahloneli Thixo,  abayenze bengahloneli Thixo, nangenxa yazo zonke izinto ezilukhuni, ababezithethile ngayo aboni abangahloneli Thixo.\n"
                },
                "16": {
                    "verse_nr": 16,
                    "verse": "Aba ngabakrokri abasolayo, behamba ngokweenkanuko zabo,  umlomo wabo uthetha iindumbisa zamazwi, bencoma ubuso bomntu ngenxa yenzuzo.\n"
                },
                "17": {
                    "verse_nr": 17,
                    "verse": "Ke nina, zintanda, wakhumbuleni amazwi abethethwe ngenxa engaphambili ngabo abapostile beNkosi yethu uYesu Kristu.\n"
                },
                "18": {
                    "verse_nr": 18,
                    "verse": "Ngokuba babesithi kuni, Kuya kubakho abagxeki ngexesha lokugqibela, behamba ngokwezabo iinkanuko zokungahloneli Thixo.\n"
                },
                "19": {
                    "verse_nr": 19,
                    "verse": "Aba ngabazahlukanisayo, bengabemvelo, uMoya bengenaye.\n"
                },
                "20": {
                    "verse_nr": 20,
                    "verse": "Ke nina, zintanda, zakheni elukholweni lwenu olungcwele kanye, nithandaza nikuMoya oyiNgcwele.\n"
                },
                "21": {
                    "verse_nr": 21,
                    "verse": "Hlalani nihleli eluthandweni lukaThixo, niyilinde inceba yeNkosi yethu uYesu Kristu, kuse ebomini obungunaphakade.\n"
                },
                "22": {
                    "verse_nr": 22,
                    "verse": "Inxenye okunene yenzeleni inceba, nicalula;\n"
                },
                "23": {
                    "verse_nr": 23,
                    "verse": "kodwa inxenye yisindiseni nizoyikela, nibaphanga emlilweni,  niyithiya nengubo edyojiweyo yinyama.\n"
                },
                "24": {
                    "verse_nr": 24,
                    "verse": "Kulowo ke unako ukunilondoloza ningabi nakukhubeka,  nokunimisa phambi kobuqaqawuli bakhe ningenabala, nigcoba:\n"
                },
                "25": {
                    "verse_nr": 25,
                    "verse": "kuThixo olumkileyo yedwa, uMsindisi wethu, makubekho uzuko nobukhulu, amandla negunya, nangoku, kude kuse nasemaphakadeni onke. Amen.\n"
                }
            }
        }
    }
}