{
    "version": "xhosa",
    "book_name": "Malachi",
    "book_nr": "39",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Isihlabo selizwi likaYehova, esisingisele kuSirayeli,  ngoMalaki.\n"
                },
                "2": {
                    "verse_nr": 2,
                    "verse": "Uthi uYehova, Ndinithandile; ke nina nithi, Usithande ngokuthini na? UEsawu asingumkhuluwa kaYakobi na? utsho uYehova; ukanti ndathanda ke uYakobi;\n"
                },
                "3": {
                    "verse_nr": 3,
                    "verse": "ndamthiya uEsawu; iintaba zakhe ndazenza kwaba senkangala,  nelifa lakhe laba leleempungutye entlango.\n"
                },
                "4": {
                    "verse_nr": 4,
                    "verse": "Ekubeni ke uEdom esithi, Sivikivekile, siya kubuya siwakhe amanxuwa; utsho uYehova wemikhosi ukuthi, Baya kwakha bona,  kodwa mna ndiya kugungxula; kothiwa, Bangumda wokungendawo,  ngabantu ababhavumelayo uYehova kude kuse ephakadeni.\n"
                },
                "5": {
                    "verse_nr": 5,
                    "verse": "Amehlo enu aya kubona, nithi ke nina, Mkhulu uYehova phezu komda wakwaSirayeli.\n"
                },
                "6": {
                    "verse_nr": 6,
                    "verse": "Unyana uyambeka uyise, umkhonzi uyayihlonela inkosi yakhe;  ukuba ndinguyihlo, kuphi na ke ukubekwa kwam? ukuba ndiyinkosi,  kuphi na ukoyikwa kwam? utsho uYehova wemikhosi kuni,  babingeleli, nina balidelileyo igama lam. Nibe ke nisithi,  Silidele ngokuthini na igama lakho?\n"
                },
                "7": {
                    "verse_nr": 7,
                    "verse": "Nina nizisa esibingelelweni sam isonka esingcolileyo, nibe ke nisithi, Sikungcolise ngokuthini na? Ngokuthi oku kwenu,  Isithebe sikaYehova sidelekile sona.\n"
                },
                "8": {
                    "verse_nr": 8,
                    "verse": "Ukuba nizisa into eyimfama ukuba ibingelelwe, akunto imbi oko? Ukuba nizisa into esisiqhwala nento efayo, akunto imbi oko? Khawuyisondeze loo nto kwinkosi yakho, ukuba yokholiswa na nguwe; yokunonelela na? utsho uYehova wemikhosi.\n"
                },
                "9": {
                    "verse_nr": 9,
                    "verse": "Kaloku ke, khanimbongoze uThixo, ukuba asibabale; kuvele esandleni senu oku; womnonelela ke umntu ngenxa yenu na? utsho uYehova wemikhosi.\n"
                },
                "10": {
                    "verse_nr": 10,
                    "verse": "Akwaba bekukho umntu kuni ozivalileyo iingcango,  anasibanekela ilize isibingelelo sam! Andininanze nganto, utsho uYehova wemikhosi, andikholiswa nangumnikelo ophuma esandleni senu.\n"
                },
                "11": {
                    "verse_nr": 11,
                    "verse": "Ngokuba kuthabathela ekuphumeni kwelanga, kude kuse ekutshoneni kwalo, likhulu igama lam phakathi kweentlanga;  nasezindaweni zonke kuqhunyiselwa, kunikelwe igama lam umnikelo ohlambulukileyo; ngokuba likhulu igama lam phakathi kweentlanga; utsho uYehova wemikhosi.\n"
                },
                "12": {
                    "verse_nr": 12,
                    "verse": "Ke nina niyalihlambela ngokuthi oku kwenu, Isithebe sikaYehova singcolile, neziveliso zaso, ukutya kwaso kudelekile.\n"
                },
                "13": {
                    "verse_nr": 13,
                    "verse": "Nabuya nathi ke, Yabonani, yindinisa yani na le!  nasivuthela; utsho uYehova wemikhosi; nazisa izinto eziphangiweyo, neziziqhwala, nezifayo; nenjenje ukuzisa umnikelo ke; ndikholiswe na ke zezo zinto ziphuma esandleni senu? utsho uYehova.\n"
                },
                "14": {
                    "verse_nr": 14,
                    "verse": "Uqalekisiwe ke oqhathaniselayo, ukanti kukho emhlambini wakhe iduna; nobhambathisa, abingelele eNkosini into eyonakeleyo; ngokuba ndingukumkani omkhulu, utsho uYehova wemikhosi, negama lam liyoyikeka phakathi kweentlanga.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ngoku ke lo mthetho ubhekiswa kuni, babingeleli.\n"
                },
                "2": {
                    "verse_nr": 2,
                    "verse": "Ukuba anithanga niphulaphule, ukuba anithanga nikunyamekele ngentliziyo ukulizukisa igama lam, utsho uYehova wemikhosi ndonithumela isiqalekiso, ndiziqalekise iintsikelelo zenu; ewe,  sendiziqalekisile, kuba ningakunyamekeli ngentliziyo,\n"
                },
                "3": {
                    "verse_nr": 3,
                    "verse": "Yabonani, ndiyayikhalimela ingalo yenu, nditshize ngomswane ebusweni benu, umswane wemithendeleko yenu, banithwale banisuse nawo;\n"
                },
                "4": {
                    "verse_nr": 4,
                    "verse": "nazi ukuba ndinithumele lo mthetho, ukuba ube ngumnqophiso wam noLevi; utsho uYehova wemikhosi.\n"
                },
                "5": {
                    "verse_nr": 5,
                    "verse": "Umnqophiso wam ubunaye uLevi, ububomi noxolo; ndamnika ezo zinto ukuba oyike. Wandoyika ke, waqhiphuka umbilini ngenxa yegama lam.\n"
                },
                "6": {
                    "verse_nr": 6,
                    "verse": "Umyalelo wenyaniso waba semlonyeni wakhe, akwafumaneka bugqwetha emilebeni yomlomo wakhe; wahamba nam exolile, ethe tye, wabuyisa abaninzi ebugwenxeni.\n"
                },
                "7": {
                    "verse_nr": 7,
                    "verse": "Kuba umlomo wombingeleli ngowokugcina ukwazi, umyalelo bawufune emlonyeni wakhe; ngokuba ungumthunywa kaYehova wemikhosi.\n"
                },
                "8": {
                    "verse_nr": 8,
                    "verse": "Ke nina nimkile endleleni, nabakhubekisa abaninzi kuwo umyalelo, nawonakalisa umnqophiso kaLevi; utsho uYehova wemikhosi.\n"
                },
                "9": {
                    "verse_nr": 9,
                    "verse": "Nam ndinenza abadelekileyo nabathobekileyo ebantwini bonke,  ngokokuba ningazigcinanga iindlela zam, nesuka nanonelela umntu emyalelweni.\n"
                },
                "10": {
                    "verse_nr": 10,
                    "verse": "Akamnye na ubawo wethu sonke siphela? Asidalwe Thixo mnye na? Yini na ukuba singinizelane, siwuhlambele umnqophiso woobawo bethu?\n"
                },
                "11": {
                    "verse_nr": 11,
                    "verse": "Unginizile uYuda, kwenzeka amasikizi kwaSirayeli naseYerusalem; ngokuba uYuda uyihlambele ingcwele kaYehova ayithandayo, wazeka intombi yothixo wolunye uhlanga.\n"
                },
                "12": {
                    "verse_nr": 12,
                    "verse": "Akwaba uYehova angamnqamla, kwindoda ekwenzayo oko, lowo ulindayo nalo usabelayo ezintenteni zakwaYakobi, nozisa iminikelo kuYehova wemikhosi.\n"
                },
                "13": {
                    "verse_nr": 13,
                    "verse": "Oku ke nikwenza okwesibini: ukugubungela isibingelelo sikaYehova ngeenyembezi, ngokulila, nangokuncwina, ade angabi sawubheka umnikelo, angabi samkela nto ikholekayo ezandleni zenu.\n"
                },
                "14": {
                    "verse_nr": 14,
                    "verse": "Nithi ke, Ngani na? Ngenxa yokuba uYehova ebelingqina phakathi kwakho nomfazi wobutsha bakho, lowo umnginizeleyo wena; kanti ke lidlelane lakho, ngumfazi womnqophiso wakho.\n"
                },
                "15": {
                    "verse_nr": 15,
                    "verse": "Akubangakho namnye ukwenzayo oku, obenamasalela omoya. Ke wenza ntoni na omnye lowo? Wafuna imbewu yakwaThixo. Wugcineni ngoko umoya wenu, ungamnginizeli umfazi wobutsha bakho;\n"
                },
                "16": {
                    "verse_nr": 16,
                    "verse": "kuba ndikuthiyile ukwala, utsho uYehova, uThixo kaSirayeli;  ndimthiyile nogubungela ingubo yakhe ngogonyamelo, utsho uYehova wemikhosi; wugcineni ke umoya wenu, ninganginizi.\n"
                },
                "17": {
                    "verse_nr": 17,
                    "verse": "Nimdinisile uYehova ngamazwi enu. Nithi ke, Simdinise ngokuthini na? Ngokuthi oku kwenu, Bonke abenza okubi balungile emehlweni kaYehova, ubananzile yena; okanye nithi, Uphi na uThixo wokugweba?\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Yabona, ndiya kuthuma umthunywa wam, agece indlela phambi kwam. Iya kuza ke ngesiquphe etempileni yayo iNkosi leyo niyifunayo; kwaumthunywa womnqophiso enimlangazelelayo, yabona,  uyeza; utsho uYehova wemikhosi.\n"
                },
                "2": {
                    "verse_nr": 2,
                    "verse": "Ngubani na ke onokuyinyamezela imini yakuza kwakhe? Ngubani na ke onokuma ekubonakaleni kwakhe? Ngokuba unjengomlilo womnyibilikisi, unjengesoda yabaxovuli beengubo.\n"
                },
                "3": {
                    "verse_nr": 3,
                    "verse": "Uya kuhlala ke engumnyibilikisi, engumcoci wesilivere,  abacoce oonyana bakaLevi, abahluze njengegolide,  nanjengesilivere; babe ngabazisa umnikelo kaYehova benobulungisa.\n"
                },
                "4": {
                    "verse_nr": 4,
                    "verse": "Woba mnandi ke kuYehova umnikelo wakwaYuda nowaseYerusalem,  ngokweemini zasephakadeni, ngokweminyaka yamandulo.\n"
                },
                "5": {
                    "verse_nr": 5,
                    "verse": "Ndiya kusondela kuni ukuba ndigwebe, ndibe lingqina elikhawulezayo kubakhafuli, nakubakrexezi, nakubafungi bobuxoki; nakwabacudisa umqeshwa ekumvuzeni, nomhlolokazi,  nenkedama; nakwabathoba owasemzini, bangandoyiki mna; utsho uYehova wemikhosi.\n"
                },
                "6": {
                    "verse_nr": 6,
                    "verse": "Ngokuba mna, Yehova, andiguquguquki; ukuze ningagqitywa nje niphele, nina nyana bakaYakobi.\n"
                },
                "7": {
                    "verse_nr": 7,
                    "verse": "Kususela kwimihla yoyihlo, nimkile emimiselweni yam,  anayigcina. Buyelani kum, ndibuyele kuni; utsho uYehova wemikhosi. Nithi ke, Sibuye ngokuthini na?\n"
                },
                "8": {
                    "verse_nr": 8,
                    "verse": "Umntu angamqhatha na uThixo, ukuba nindiqhathe nje? Nithi ke, Sitheni na ukukuqhatha? Kwizishumi nemirhumo.\n"
                },
                "9": {
                    "verse_nr": 9,
                    "verse": "Niqalekisiwe ngesiqalekiso; noko ke niphikele ukundiqhatha,  nina luhlangandini nonke niphelu.\n"
                },
                "10": {
                    "verse_nr": 10,
                    "verse": "Ziziseni zonke izishumi endlwini yobuncwane bam, ize ke kubekho ukudla endlwini yam; ngoku nindicikide ngale nto, utsho uYehova wemikhosi, ukuba andisayi kunivulela na iingcango zezulu, ndinithululele iintsikelelo, kude kungasweleki lutho.\n"
                },
                "11": {
                    "verse_nr": 11,
                    "verse": "Ndoyikhalimela inkumbi edlayo ngenxa yenu, ingazonakalisi iziqhamo zomhlaba wenu, ungaphunzi umdiliya wenu entsimini;  utsho uYehova wemikhosi.\n"
                },
                "12": {
                    "verse_nr": 12,
                    "verse": "Zonke iintlanga ziya kuthi ninoyolo, ngokuba niya kuba lilizwe elinanziweyo; utsho uYehova wemikhosi.\n"
                },
                "13": {
                    "verse_nr": 13,
                    "verse": "Amazwi enu andigixile, utsho uYehova. Nithi ke, Sithethe ntoni na ngawe?\n"
                },
                "14": {
                    "verse_nr": 14,
                    "verse": "Nithi, Akunto yanto ukumkhonza uThixo; sizuze ntoni na ngakuba sigcine isigxina sakhe, sahamba ngezimnyama zokuzila ngenxa kaYehova wemikhosi?\n"
                },
                "15": {
                    "verse_nr": 15,
                    "verse": "Kaloku ke sithi banoyolo abakhukhumeleyo; abaneli kwakheka abenzi bokungendawo; basuka bamcikide uThixo, basinde.\n"
                },
                "16": {
                    "verse_nr": 16,
                    "verse": "Ke kaloku abamoyikayo uYehova bathetha elowo nowabo;  uYehova wazibaza iindlebe, weva; incwadi yokukhumbuza phambi kwakhe yabhalelwa abamoyikayo uYehova, abacinga ngegama akhe.\n"
                },
                "17": {
                    "verse_nr": 17,
                    "verse": "Uthi ke uYehova wemikhosi, Baya kuba yinqobo kum ngemini endenza oku, ndibaconge, njengomntu oconga unyana wakhe omkhonzayo.\n"
                },
                "18": {
                    "verse_nr": 18,
                    "verse": "Nobuya ke niwubone umahluko phakathi kwelungisa nongendawo,  phakathi komkhonzayo uThixo nongamkhonziyo.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Ngokuba, yabonani, iyeza imini evutha njengeziko; baya kuba ziindiza bonke abakhukhumali, nabenzi bonke bokungendawo,  ibalenye loo mini izayo, utsho uYehova wemikhosi, ingabashiyeli ngcambu nasebe.\n"
                },
                "2": {
                    "verse_nr": 2,
                    "verse": "Ke kuni, nina baloyikayo igama lam, ilanga lobulungisa liya kuphuma, linophiliso emaphikweni alo. Niya kuphuma nidlobe,  njengamankonyana asesitalini, nibaxovule abangendawo;\n"
                },
                "3": {
                    "verse_nr": 3,
                    "verse": "ngokuba baya kuba luthuthu phantsi kweentende zeenyawo zenu ngemini endikwenzayo oku; utsho uYehova wemikhosi.\n"
                },
                "4": {
                    "verse_nr": 4,
                    "verse": "Khumbulani umyalelo kaMoses, umkhonzi wam, endamwiselayo eHorebhe, ngokusingisele kumaSirayeli onke, imimiselo namasiko.\n"
                },
                "5": {
                    "verse_nr": 5,
                    "verse": "Yabonani, ndiya kuthumela kuni uEliya umprofeti, ingekafiki imini enkulu eyoyikekayo kaYehova.\n"
                },
                "6": {
                    "verse_nr": 6,
                    "verse": "Wobuyisela iintliziyo zooyise kubantwana, neentliziyo zabantwana kooyise, hleze ndize ndilichithe ilizwe ngokuliphanzisa.\n"
                }
            }
        }
    }
}