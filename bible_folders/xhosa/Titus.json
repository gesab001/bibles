{
    "version": "xhosa",
    "book_name": "Titus",
    "book_nr": "56",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UPawulos, umkhonzi kathixo, umpostile ke kaYesu Kristu,  ngokokholo lwabanyulwa bakaThixo, nokuyazi inyaniso engokokuhlonela uThixo;\n"
                },
                "2": {
                    "verse_nr": 2,
                    "verse": "ngethemba lobomi obungunaphakade, awathi uThixo,  ongenakuxoka, wabubeka idinga ngaphambi kwamaxesha angunaphakade,\n"
                },
                "3": {
                    "verse_nr": 3,
                    "verse": "walibonakalisa ke ilizwi lakhe ngamaxesha angawalo,  ngokuvakalisa endakuphathiswayo mna, ngokommiselo woMsindisi wethu uThixo:\n"
                },
                "4": {
                    "verse_nr": 4,
                    "verse": "kuTito, umntwana wam wenene ngokwaselukholweni,  esinobudlelane ngalo: Makube lubabalo, noxolo oluvela kuThixo uYise, nakuYesu Kristu, uMsindisi wethu.\n"
                },
                "5": {
                    "verse_nr": 5,
                    "verse": "Ndakushiya eKrete ngenxa yoku, ukuze uhambise ukuzilungisa izinto eziseleyo, umise amadoda amakhulu kwimizi ngemizi,  njengoko ndakumisela ngako mna:\n"
                },
                "6": {
                    "verse_nr": 6,
                    "verse": "ukuba umntu ungongenakumangaleleka, eyindoda yamfazi mnye enabantwana abakholiweyo, abangamiselwa tyala lakuzibhubhisa,  abangaswele kuthobela mntu.\n"
                },
                "7": {
                    "verse_nr": 7,
                    "verse": "Kuba umveleli umelwe kukuba ngongenakumangaleleka,  njengegosa likaThixo; angabi ngowenza ukuzithandela kwakhe;  angabi ngoqumba msinya; angabi ngogeziswa yiwayini; angabi ngumbethi; angabi ngongxamela nzuzo imbi.\n"
                },
                "8": {
                    "verse_nr": 8,
                    "verse": "Umelwe kukuthi abe ngobuka iindwendwe, umthandi wokulungileyo, onesidima, olilungisa, ongcwele, onokuzeyisa;\n"
                },
                "9": {
                    "verse_nr": 9,
                    "verse": "ebambelele ezwini elithembekileyo ngokwemfundiso, ukuze abe nako ukuvuselela ngayo imfundiso ephilileyo, nokubohlwaya badane abaphikayo.\n"
                },
                "10": {
                    "verse_nr": 10,
                    "verse": "Kuba baninzi abathethi bezinto ezingento nabakhohlisi,  abaswele intobeko, ngokukodwa abo bolwaluko,\n"
                },
                "11": {
                    "verse_nr": 11,
                    "verse": "abamelwe kukuvingcwa imilomo; abathi izindlu ziphela bazibhukuqe, befundisa izinto ezingafanelekileyo ngenxa yenzuzo embi.\n"
                },
                "12": {
                    "verse_nr": 12,
                    "verse": "Wathi omnye wabo, kwaumprofeti wakowabo, AmaKrete ahlala engamaxoki, amarhamncwa amabi, amadla-kudla angasebenziyo.\n"
                },
                "13": {
                    "verse_nr": 13,
                    "verse": "Obo bungqina buyinene. Ngenxa yeli thuba bohlwaye kabukhali, badane, ukuze baphile elukholweni;\n"
                },
                "14": {
                    "verse_nr": 14,
                    "verse": "banganyamekeli zintsomi zabuYuda, namithetho yabantu abayinikela umva inyaniso.\n"
                },
                "15": {
                    "verse_nr": 15,
                    "verse": "Izinto zonke zihlambulukile kwabahlambulukileyo;  kwabadyobhekileyo nabangakholwayo, akukho nto ihlambulukileyo;  kusuke kwadyobheka nengqiqo nesazela sabo.\n"
                },
                "16": {
                    "verse_nr": 16,
                    "verse": "Bayavuma ukuba bayamazi uThixo; kanti ngayo imisebenzi bayamkhanyela, bengamasikizi, bengabangevayo, nakumsebenzi wonke olungileyo bengenakucikideka.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ke wena, thetha izinto eziyifaneleyo imfundiso ephilileyo;\n"
                },
                "2": {
                    "verse_nr": 2,
                    "verse": "ukuba amadoda amakhulu abe ziingcathu, andileke, abe nesidima, aphile elukholweni, eluthandweni, elunyamezelweni;\n"
                },
                "3": {
                    "verse_nr": 3,
                    "verse": "ukuba abafazi abakhulu kwangokunjalo babe nesimilo esibafaneleyo, bangabi ngabatyholi; bangazilahleli kwiwayini eninzi; bafundise okuhle;\n"
                },
                "4": {
                    "verse_nr": 4,
                    "verse": "ukuze bayale abafazana ukuba babe nesidima, bawathande amadoda abo, babathande abantwana babo,\n"
                },
                "5": {
                    "verse_nr": 5,
                    "verse": "babe nesidima, babe nyulu, basebenze ezindlwini zabo, babe nokulunga, bawathobele awabo amadoda, ukuze ilizwi likaThixo linganyeliswa.\n"
                },
                "6": {
                    "verse_nr": 6,
                    "verse": "Kwangokunjalo amadoda amatsha wayale ukuba abe nesidima.\n"
                },
                "7": {
                    "verse_nr": 7,
                    "verse": "Ezintweni zonke zenze umzekelo wemisebenzi emihle;\n"
                },
                "8": {
                    "verse_nr": 8,
                    "verse": "emfundisweni ube ngomsulwa, ngondilekileyo, ngolizwi liphilileyo, lingenakugwetywa; ukuze ochasayo abe neentloni,  engenanto imbi yakuthetha ngani.\n"
                },
                "9": {
                    "verse_nr": 9,
                    "verse": "Amakhoboka wathethele ukuba azithobele iinkosi zawo, abe ngakholekileyo kakuhle ezintweni zonke, engaphiki; angashinti;\n"
                },
                "10": {
                    "verse_nr": 10,
                    "verse": "asuke abonakalalise konke ukuthembeka okulungileyo, ukuze ayivathise imfundiso yoMsindisi wethu uThixo ezintweni zonke.\n"
                },
                "11": {
                    "verse_nr": 11,
                    "verse": "Kuba lubonakele kubantu bonke ubabalo lukaThixo,  lulolusindisayo;\n"
                },
                "12": {
                    "verse_nr": 12,
                    "verse": "lusiqeqesha ukuze sithi, sikuncama ukungahloneli Thixo nokukhanuka okukokwehlabathi, sihlale ngokunesidima,  nangokubulungisa, nangokuhlonela uThixo, kweli phakade langoku;\n"
                },
                "13": {
                    "verse_nr": 13,
                    "verse": "silinde ithemba elinoyolo, nembonakalo yobuqaqawuli boThixo omkhulu, uMsindisi wethu uYesu Kristu,\n"
                },
                "14": {
                    "verse_nr": 14,
                    "verse": "owazinikela ngenxa yethu, ukuze asikhulule ngokusihlawulela kuko konke ukuchasa umthetho, azihlambululele abantu abangabakhe, abazondelela imisebenzi emihle.\n"
                },
                "15": {
                    "verse_nr": 15,
                    "verse": "Ezi zinto zithethe, uvuselele, wohlwaye ngawo wonke ummiselo. Makungabikho namnye ukudelayo.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Bakhumbuze ukuba bathobele oozilawuli noomagunya,  baphulaphule abaphathi, bawulungele wonke umsebenzi olungileyo.\n"
                },
                "2": {
                    "verse_nr": 2,
                    "verse": "Mabanganyelisi namnye umntu, bangabi nakulwa, babe nokuthantamisa, bebonakala benobulali bonke kubantu bonke.\n"
                },
                "3": {
                    "verse_nr": 3,
                    "verse": "Kuba nathi sibe sifudula singabasweli-kuqonda, singeva,  silahleka, sikhonza iinkanuko neziyolo ngeziyolo, sihleli ngolunya nomona, sinezothe, sithiyana.\n"
                },
                "4": {
                    "verse_nr": 4,
                    "verse": "Kodwa kuthe kwakubonakala ububele bukaThixo, uMsindisi wethu, nokuthanda kwakhe abantu,\n"
                },
                "5": {
                    "verse_nr": 5,
                    "verse": "kungengamisebenzi esebulungiseni esayenzayo thina,  kungokwenceba yakhe, wasisindisa ngentlambululo yokuzalwa ngokutsha, nangokuhlaziya koMoya oyiNgcwele;\n"
                },
                "6": {
                    "verse_nr": 6,
                    "verse": "awamthululayo phezu kwethu ngokobutyebi, ngoYesu Kristu uMsindisi wethu;\n"
                },
                "7": {
                    "verse_nr": 7,
                    "verse": "ukuze sithi, sigwetyelwe ngobabalo lwalowo, sibe ziindlalifa zobomi obungunaphakade ngokwethemba.\n"
                },
                "8": {
                    "verse_nr": 8,
                    "verse": "Lithembekile ilizwi elo; nezo zinto ndinga ungaziqinisela,  ukuze banyameke, benze imisebenzi emihle, abo bakholiweyo kuThixo. Ezo zinto zintle, zinokubanceda abantu.\n"
                },
                "9": {
                    "verse_nr": 9,
                    "verse": "Ke yona imibuzo yobudenge, nemilibo yokuzalwa, neenkani,  nokulwa ngawo umthetho, zinxweme, kuba azincedi lutho, asinto zanto.\n"
                },
                "10": {
                    "verse_nr": 10,
                    "verse": "Umntu ongumahlukanisi, akuba elulekwe kanye nokuba kukabini, mmangale;\n"
                },
                "11": {
                    "verse_nr": 11,
                    "verse": "usazi ukuba onjalo ugwenxeke kwaphela; uyona, ezigwebile ngokwakhe.\n"
                },
                "12": {
                    "verse_nr": 12,
                    "verse": "Xenikweni ndithe ndathuma kuwe uArtemas, nokuba nguTikiko,  khawuleza uze kum eNikopolis; kuba ndigqibe kwelokuba ndobudlulisa ubusika khona apho.\n"
                },
                "13": {
                    "verse_nr": 13,
                    "verse": "UZenas, umqondisi-mthetho, noApolos, baxhobisele indlela ngokunyameka, ukuze bangasweli nto.\n"
                },
                "14": {
                    "verse_nr": 14,
                    "verse": "Abethu mabafunde ke ukwenza imisebenzi emihle yokunceda abaswele kanzima, ukuze bangabi ngabangenasiqhamo.\n"
                },
                "15": {
                    "verse_nr": 15,
                    "verse": "Bayakubulisa bonke abanam. Babulise abo basithandayo ngokwaselukholweni. Ubabalo malube nani nonke. Amen.\n"
                }
            }
        }
    }
}