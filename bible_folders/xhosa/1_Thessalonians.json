{
    "version": "xhosa",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UPawulos noSilvano noTimoti babhalela ibandla labaseTesalonika elikuThixo uYise, neNkosi yethu uYesu, Kristu;  bathi, Makube lubabalo kuni, noxolo oluvela kuThixo uBawo wethu, neNkosi yethu uYesu Kristu.\n"
                },
                "2": {
                    "verse_nr": 2,
                    "verse": "Sihlala sibulela kuye uThixo ngenxa yenu nonke; sinikhumbula emithandazweni yethu;\n"
                },
                "3": {
                    "verse_nr": 3,
                    "verse": "singayeki ukuwukhumbula umsebenzi wenu wokholo, nokubulaleka kwenu kothando, nokunyamezela kwenu kokuthemba iNkosi yethu uYesu Kristu, phambi koThixo uBawo wethu;\n"
                },
                "4": {
                    "verse_nr": 4,
                    "verse": "sikwazi, bazalwana bathandiweyo nguThixo, ukunyulwa kwenu.\n"
                },
                "5": {
                    "verse_nr": 5,
                    "verse": "Ngokuba iindaba ezilungileyo zethu azibangakho kuni ngantetho yodwa; zabakho nangamandla, nangoMoya oyiNgcwele,  nangenkoloseko enkulu, njengoko naziyo ukuba saba ngabanjani na phakathi kwenu ngenxa yenu.\n"
                },
                "6": {
                    "verse_nr": 6,
                    "verse": "Nani naba ngabaxelisa thina nayo iNkosi, nalamkelayo nje ilizwi nisembandezelweni eninzi, ninovuyo loMoya oyiNgcwele;\n"
                },
                "7": {
                    "verse_nr": 7,
                    "verse": "nada naba yimifuziselo kubo bonke abakholwayo,  abakwelaseMakedoni nelaseAkaya.\n"
                },
                "8": {
                    "verse_nr": 8,
                    "verse": "Kuba lahlokoma livela kuni ilizwi leNkosi, akwaba khona kwelaseMakedoni nelaseAkaya lodwa; kusuke ezindaweni zonke ukukholwa kwenu kuThixo kwaduma, ngokokude kungabi safuneka ukuba sithethe nto.\n"
                },
                "9": {
                    "verse_nr": 9,
                    "verse": "Kuba bona ngokwabo baxela ngathi, ukuba kwakunjani na ukungena kwethu kuni, nokokuba nathini na ukuguqukela kuThixo,  niphuma kuzo izithixo, ukuze nikhonze uThixo ophilileyo oyinyaniso,\n"
                },
                "10": {
                    "verse_nr": 10,
                    "verse": "nilinde uNyana wakhe evela emazulwini, awamvusayo kwabafileyo, kwauYesu, osihlangulayo kuyo ingqumbo ezayo.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Kuba nikwazi ngokwenu, bazalwana, ukuba ukungena kwethu kuni akulambathanga;\n"
                },
                "2": {
                    "verse_nr": 2,
                    "verse": "sesuka, nakuba besive ubunzima ngenxa engaphambili,  siphethwe kakubi eFilipi, njengoko naziyo, asafihlisa, sikuye uThixo wethu, ukuzithetha kuni iindaba ezilungileyo zikaThixo,  sinomzamo omkhulu.\n"
                },
                "3": {
                    "verse_nr": 3,
                    "verse": "Kuba uvuselelo lwethu aluphumi kulahlekiseni, lungaphumi nasekungcoleni, lungekhona nasenkohlisweni.\n"
                },
                "4": {
                    "verse_nr": 4,
                    "verse": "Sithi, njengoko sicikidiweyo nguThixo, ukuba siphathiswe iindaba ezilungileyo, senjenjalo ukuthetha; singangi sikholisa abantu, kuba sikholisa uThixo ozicikidayo iintliziyo zethu.\n"
                },
                "5": {
                    "verse_nr": 5,
                    "verse": "Kuba kananjalo, njengoko naziyo, asizanga sibe nantetho yakucengacenga, namkhusane wakubawa, uThixo ulingqina;\n"
                },
                "6": {
                    "verse_nr": 6,
                    "verse": "singafuni nokufuna luzuko bantwini, nokuba kukuni, nokuba kukwabanye; nakuba besinokuba ngumthwalo ngokwabapostile bakaKristu.\n"
                },
                "7": {
                    "verse_nr": 7,
                    "verse": "Thina ke sisuke sathantamisa phakathi kwenu njengomdlezana osukuba ebagcinile abakhe abantwana;\n"
                },
                "8": {
                    "verse_nr": 8,
                    "verse": "ngokunjalo sinilangazelela nje, kwakholeka kuthi ukuba singaneli kunabela iindaba ezilungileyo zikaThixo nje kodwa,  sinabele nobomi bethu, ngenxa enokuba naba ziintanda kuthi.\n"
                },
                "9": {
                    "verse_nr": 9,
                    "verse": "Kuba niyakukhumbula, bazalwana, ukubulaleka kwethu nemigu yethu; kuba sazivakalisa kuni iindaba ezilungileyo zikaThixo,  sisebenza ubusuku nemini, ukuze singabi mthwalo nakubani kuni.\n"
                },
                "10": {
                    "verse_nr": 10,
                    "verse": "Ningamangqina nina kwanoThixo, ukuba saba njani na ukuba ngcwele, nokuba nobulungisa, nokungabi nakusoleka kuni bakholwayo;\n"
                },
                "11": {
                    "verse_nr": 11,
                    "verse": "kwanjengoko naziyo nonke ngabanye, ukuba besixelisa uyise kubantwana bakhe, siniyala, sinikhuza, siniqononondisa,\n"
                },
                "12": {
                    "verse_nr": 12,
                    "verse": "ukuba nihambe ngokumfaneleyo uThixo, onibizelayo kobakhe ubukumkani nobuqaqawuli.\n"
                },
                "13": {
                    "verse_nr": 13,
                    "verse": "Ngenxa yoko, nathi siyabulela kuye uThixo singayeki,  okokuba nathi, ukulamkela ilizwi likaThixo lodaba kuthi,  analamkela lililizwi labantu; nalamkela, njengokuba kunjalo okwenyaniso, lililizwi likaThixo elisebenzayo nokusebenza kuni bakholwayo.\n"
                },
                "14": {
                    "verse_nr": 14,
                    "verse": "Kuba nina, bazalwana, naba ngabaxelisa amabandla kaThixo akwelakwaYuda, akuKristu Yesu; ngokuba neva kwaobo bunzima nani ngabesizwe sakowenu, babuvayo nabo ngokwabo kuwe amaYuda;\n"
                },
                "15": {
                    "verse_nr": 15,
                    "verse": "wona ayibulalayo iNkosi uYesu kwanabawo abaprofeti,  asitshutshisa nathi, engamkholosi uThixo, echasene nabantu bonke;\n"
                },
                "16": {
                    "verse_nr": 16,
                    "verse": "esalela thina ukuba sithethe kuzo iintlanga, ukuze zisindiswe, esenzela ukuba azalise izono zawo ngamaxesha onke.  Iwafikele ke ingqumbo, kwada kwasekupheleni.\n"
                },
                "17": {
                    "verse_nr": 17,
                    "verse": "Thina ke, bazalwana, sanihluthwayo nje ixesha elifutshane ngesiqu, kungengantliziyo, sakhuthalela ngokugqithiseleyo ukububona ubuso benu, sinqwena kakhulu.\n"
                },
                "18": {
                    "verse_nr": 18,
                    "verse": "Kungoko sathandayo ukuza kuni, mna Pawulos lo, kwakanye nakabini; wesuka uSathana wasibambezela.\n"
                },
                "19": {
                    "verse_nr": 19,
                    "verse": "Kuba liyintoni na ithemba lethu, novuyo lwethu, nesithsaba sethu soqhayiso? Asinini aba na, phambi kweNkosi yethu uYesu Kristu ekufikeni kwayo?\n"
                },
                "20": {
                    "verse_nr": 20,
                    "verse": "Inene, nini uzuko novuyo lwethu.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Kungoko kwathi, singasenakuzibamba, kwakholeka kuthi ukuba sisale eAtene sedwa.\n"
                },
                "2": {
                    "verse_nr": 2,
                    "verse": "Sathuma uTimoti, umzalwana wethu, umlungiseleli kaThixo,  osebenza nathi ezindabeni ezilungileyo zikaKristu, ukuze anizimase, anivuselele ngenxa yokholo lwenu,\n"
                },
                "3": {
                    "verse_nr": 3,
                    "verse": "kungabikho namnye ushukunyiswayo zezi mbandezelo; kuba nisazi ngokwenu ukuba simiselwe zona.\n"
                },
                "4": {
                    "verse_nr": 4,
                    "verse": "Kuba xenikweni besikuni, sanixelela ngenxa engaphambili ukuba siza kubandezelwa; njengokuba kwaba njalo, nani niyazi.\n"
                },
                "5": {
                    "verse_nr": 5,
                    "verse": "Ngenxa yoko nam ndithe, ndingasenakuzibamba, ndathumela ukuba ndilwazi ukholo lwenu, hleze abe unihendile uMhendi, saba sifuma ne sabulaleka.\n"
                },
                "6": {
                    "verse_nr": 6,
                    "verse": "Ngoku ke uTimoti, efikile nje kuthi evela kuni,  wasishumayeza iindaba ezilungileyo zokholo nezothando lwenu;  nokuba nihlala ninokusikhumbula okuhle, nilangazelela ukusibona, kwanjengokuba nathi silangazelela ukunibona.\n"
                },
                "7": {
                    "verse_nr": 7,
                    "verse": "Ngenxa yoko sithuthuzelekile, bazalwana, nini, kuyo yonke imbandezelo nengxakeko yethu ngalo ukholo lwenu;\n"
                },
                "8": {
                    "verse_nr": 8,
                    "verse": "ngokuba ngoku siphilile, ukuba nina nithi nime eNkosini.\n"
                },
                "9": {
                    "verse_nr": 9,
                    "verse": "Kuba singambuyekeza ngambulelo mni na uThixo ngani, kulo lonke uvuyo esivuya ngalo ngenxa yenu phambi koThixo wethu,\n"
                },
                "10": {
                    "verse_nr": 10,
                    "verse": "ubusuku nemini sikhunga ngokugqithiseleyo kakhulu, ukuba sibubone ubuso benu, sikuzalise ukusilela kokholo lwenu?\n"
                },
                "11": {
                    "verse_nr": 11,
                    "verse": "Wanga ke uThixo ngokwakhe, uBawo wethu, neNkosi yethu uYesu Kristu, angayilungisa indlela yethu yokuza kuni.\n"
                },
                "12": {
                    "verse_nr": 12,
                    "verse": "Yanga ke iNkosi inganandisa, inityebise eluthandweni, omnye komnye nakubo bonke, kwanjengokuba nathi sisenjenjalo kuni;\n"
                },
                "13": {
                    "verse_nr": 13,
                    "verse": "ukuze izizimase iintliziyo zenu, zingabi nakusoleka, zibe ngcwele phambi koThixo uBawo wethu, ekufikeni kweNkosi yethu uYesu Kristu nabo bonke abangcwele bayo.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Elokugqiba ngoko, bazalwana, siyanicela siniyala siseNkosini uYesu, ukuba nithi, njengokuba nakwamkelayo kuthi, okokuba nimelwe kukuthini na ukuhamba nokumkholisa uThixo, nikhule kuko ngakumbi.\n"
                },
                "2": {
                    "verse_nr": 2,
                    "verse": "Kuba niyazi ukuba zaba ziziyalo zini na, esaniyala ngazo ngeNkosi uYesu.\n"
                },
                "3": {
                    "verse_nr": 3,
                    "verse": "Kuba oku kukuthanda kukaThixo, ukungcwaliswa kwenu, ukuba nikhumke kulo uhenyuzo;\n"
                },
                "4": {
                    "verse_nr": 4,
                    "verse": "ukuba elowo kuni akwazi ukusizuza asiphathe esakhe isitya enobungcwalisa, enembeko;\n"
                },
                "5": {
                    "verse_nr": 5,
                    "verse": "angathabatheki yinkanuko, njengeentlanga ezingamaziyo uThixo;\n"
                },
                "6": {
                    "verse_nr": 6,
                    "verse": "ukuba kungabikho ugqithisayo, amlumkise umzalwana wakhe emcimbini lowo; ngenxa enokuba iNkosi ngumphindezeli wazo zonke ezi zinto, njengoko sasinixelele ngenxa engaphambili,  saniqononondisa.\n"
                },
                "7": {
                    "verse_nr": 7,
                    "verse": "Kuba uThixo akasibizelanga ekungcoleni; usibizele ebungcwaliseni.\n"
                },
                "8": {
                    "verse_nr": 8,
                    "verse": "Ngako oko ke lowo ugibayo, akagibi mntu, ugiba uThixo,  owasinikayo nokusinika uMoya wakhe oyiNgcwele.\n"
                },
                "9": {
                    "verse_nr": 9,
                    "verse": "Ke kaloku, ngalo uthando lobuzalwana, akufuneki ukuba ndinibhalele; kuba nina ngokwenu ningabafundiswe nguThixo ukuba nithandane;\n"
                },
                "10": {
                    "verse_nr": 10,
                    "verse": "kuba okunene niyakwenza oko kubo bonke abazalwana abakwelaseMakedoni liphela. Siyanivuselela ke, bazalwana, ukuba nikhule kuko oko ngakumbi;\n"
                },
                "11": {
                    "verse_nr": 11,
                    "verse": "nokuba nizondelele ukuba nizole, nenze ezenu izinto,  nisebenze ngezenu izandla, njengoko saniyalayo;\n"
                },
                "12": {
                    "verse_nr": 12,
                    "verse": "ukuze nihambe ngokuzibekileyo ngakwabo bangaphandle,  ningasweli nto.\n"
                },
                "13": {
                    "verse_nr": 13,
                    "verse": "Ke kaloku andithandi ukuba ningazi, bazalwana, mayela nabalele ukufa, ukuze ningabi buhlungu njengabanye abangenathemba bona.\n"
                },
                "14": {
                    "verse_nr": 14,
                    "verse": "Kuba xa sikholwa ukuba uYesu wafa, wabuya wavuka,  kwangokunjalo naye uThixo woza nabo abalele ukufa ngaye uYesu,  kunye naye.\n"
                },
                "15": {
                    "verse_nr": 15,
                    "verse": "Kuba oku siyakutsho kuni ngelizwi leNkosi ukuthi, thina babudlayo ubomi, baya kuba besekho ekufikeni kweNkosi, asisayi kubaphangela abalele ukufa.\n"
                },
                "16": {
                    "verse_nr": 16,
                    "verse": "Ngokuba iNkosi ngokwayo iya kuhla emazulwini inendanduluko,  inelizwi lesiphatha-zithunywa, inexilongo likaThixo, baze abafele kuKristu bavuke kuqala;\n"
                },
                "17": {
                    "verse_nr": 17,
                    "verse": "sandule thina babudlayo ubomi, basaseleyo, sixwilelwe emafini kwakunye nabo, siye kuyikhawulela iNkosi esibhakabhakeni; size ngokunjalo sihlale sihleli, sindawonye neNkosi.\n"
                },
                "18": {
                    "verse_nr": 18,
                    "verse": "Ngoko ke thuthuzelanani ngala mazwi.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Ke kaloku ngawo amaxesha namathuba, bazalwana, akufuneki nganto ukuba ndinibhalele;\n"
                },
                "2": {
                    "verse_nr": 2,
                    "verse": "kuba nani ngokwenu niyazi ngokucacileyo, ukuba imini yeNkosi, njengesela ebusuku, yenjenjalo ukuza kwayo.\n"
                },
                "3": {
                    "verse_nr": 3,
                    "verse": "Kuba xenikweni baya kuthi, Luxolo nokunqaba, oko baya kufikelwa yintshabalaliso ngebhaqo, kwanjengenimba komithiyo;  baye bengayi kukha basinde.\n"
                },
                "4": {
                    "verse_nr": 4,
                    "verse": "Ke nina, bazalwana, anisebumnyameni, ukuba imini leyo iniqubule njengesela.\n"
                },
                "5": {
                    "verse_nr": 5,
                    "verse": "Nonke nina ningabokukhanya, abemini; asingabobusuku,  asingabobumnyama.\n"
                },
                "6": {
                    "verse_nr": 6,
                    "verse": "Ngoko ke masingalali, njengabanye aba; masiphaphe sibe ziingcathu.\n"
                },
                "7": {
                    "verse_nr": 7,
                    "verse": "Kuba abaleleyo balala ebusuku; nabanxilayo banxila ebusuku.\n"
                },
                "8": {
                    "verse_nr": 8,
                    "verse": "Ke thina bangabemini masibe ziingcathu; masinxibe isigcina-sifuba sokholo nothando, nesigcina-ntloko esilithemba losindiso.\n"
                },
                "9": {
                    "verse_nr": 9,
                    "verse": "Ngokuba uThixo akasimiselanga ngqumbo; usimisele ukuzuza usindiso ngayo iNkosi yethu uYesu Kristu;\n"
                },
                "10": {
                    "verse_nr": 10,
                    "verse": "owasifelayo, ukuze nokuba sihleli, nokuba silele, sidle ubomi kwakunye naye.\n"
                },
                "11": {
                    "verse_nr": 11,
                    "verse": "Kungoko ndithi, Thuthuzelanani, nakhane, kwanjengokuba nisenjenjalo.\n"
                },
                "12": {
                    "verse_nr": 12,
                    "verse": "Ke kaloku siyanicela, bazalwana, ukuba nibazi ababulalekayo phakathi kwenu, abanongamelayo eNkosini, abanilulekayo,\n"
                },
                "13": {
                    "verse_nr": 13,
                    "verse": "nibabeke ngokugqithiseleyo kakhulu ukubathanda, ngenxa yomsebenzi wabo. Hlalani ninoxolo phakathi kwenu.\n"
                },
                "14": {
                    "verse_nr": 14,
                    "verse": "Siyanivuselela ke, bazalwana, balulekeni abanxaxhayo;  bakhuzeni abamxhelo mncinane; basekeleni abathambileyo; yibani nokuzeka kade umsindo kubantu bonke.\n"
                },
                "15": {
                    "verse_nr": 15,
                    "verse": "Lumkani, kungabikho bani ubuyekeza ububi ngobubi nakubani;  hlalani niphuthuma okulungileyo omnye komnye, nakubantu bonke.\n"
                },
                "16": {
                    "verse_nr": 16,
                    "verse": "Hlalani nivuya.\n"
                },
                "17": {
                    "verse_nr": 17,
                    "verse": "Thandazani ningayeki.\n"
                },
                "18": {
                    "verse_nr": 18,
                    "verse": "Ezintweni zonke bulelani; kuba oko kukuthanda kukaThixo kuKristu Yesu ngani.\n"
                },
                "19": {
                    "verse_nr": 19,
                    "verse": "UMoya musani ukumcima.\n"
                },
                "20": {
                    "verse_nr": 20,
                    "verse": "Iziprofeto musani ukuzenza into engento.\n"
                },
                "21": {
                    "verse_nr": 21,
                    "verse": "Izinto zonke zicikideni, nibambe leyo intle.\n"
                },
                "22": {
                    "verse_nr": 22,
                    "verse": "Khumkani kuzo zonke iintlobo zenkohlakalo.\n"
                },
                "23": {
                    "verse_nr": 23,
                    "verse": "Wanga ke uThixo woxolo ngokwakhe anganingcwalisa niphelelisekile; uthi, ugqibelele owenu umoya nomphefumlo nomzimba, ugcinwe ngokungenakusoleka ekufikeni kweNkosi yethu uYesu Kristu.\n"
                },
                "24": {
                    "verse_nr": 24,
                    "verse": "Uthembekile onibizayo, oya kukwenza nokukwenza oko.\n"
                },
                "25": {
                    "verse_nr": 25,
                    "verse": "Bazalwana, sithandazeleni.\n"
                },
                "26": {
                    "verse_nr": 26,
                    "verse": "Babuliseni abazalwana bonke ngolwango olungcwele.\n"
                },
                "27": {
                    "verse_nr": 27,
                    "verse": "Ndiyanifungisa iNkosi ukuba le ncwadi ileswe kubo bonke abazalwana abangcwele.\n"
                },
                "28": {
                    "verse_nr": 28,
                    "verse": "Ubabalo lweNkosi yethu uYesu Kristu malube nani. Amen.\n"
                }
            }
        }
    }
}