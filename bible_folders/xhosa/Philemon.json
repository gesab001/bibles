{
    "version": "xhosa",
    "book_name": "Philemon",
    "book_nr": "57",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UPawulos, umbanjwa kaKristu Yesu, noTimoti umzalwana,  babhalela uFilemon oyintanda, osebenzisana nathi,\n"
                },
                "2": {
                    "verse_nr": 2,
                    "verse": "noApiya isithandanekazi sethu, noArkipo umphumi-mkhosi nathi, nebandla elisendlwini yakho;\n"
                },
                "3": {
                    "verse_nr": 3,
                    "verse": "bathi, Makube lubabalo kuni, noxolo oluvela kuThixo uBawo,  neNkosi yethu uYesu Kristu.\n"
                },
                "4": {
                    "verse_nr": 4,
                    "verse": "Ndihlala ndibulela kuye uThixo wam, ndikukhumbula emithandazweni yam,\n"
                },
                "5": {
                    "verse_nr": 5,
                    "verse": "ndiluva nje olwakho uthando, nokholo onalo kuyo iNkosi uYesu, nakubo bonke abangcwele,\n"
                },
                "6": {
                    "verse_nr": 6,
                    "verse": "ukuze ubudlelane bokholo lwakho bube nokusebenza ngokwazi konke okulungileyo okukuni, kuse kuKristu Yesu.\n"
                },
                "7": {
                    "verse_nr": 7,
                    "verse": "Kuba sinovuyo nothuthuzeleko olukhulu ngalo uthando lwakho,  ngokuba izibilini zabangcwele ziphunyuziwe ngawe, mzalwana.\n"
                },
                "8": {
                    "verse_nr": 8,
                    "verse": "Kungoko endithi, nakuba ndinako ukungafihlisi okukhulu kuKristu, kokuba ndikuthethele okufanelekileyo,\n"
                },
                "9": {
                    "verse_nr": 9,
                    "verse": "noko ngenxa yothando ndisuka kanye ndikubongoze,  ndingonjengoPawulos ixhego, ngoku ke ndikwangumbanjwa kaYesu Kristu.\n"
                },
                "10": {
                    "verse_nr": 10,
                    "verse": "Ndikubongoza ngenxa yomntwana wam, uOnesimo, endimzeleyo ndisezintanjeni;\n"
                },
                "11": {
                    "verse_nr": 11,
                    "verse": "obefudula engeluncedo lwanto kuwe, kodwa ngoku kuwe nakum unoncedo oluhle.\n"
                },
                "12": {
                    "verse_nr": 12,
                    "verse": "Lowo ndimbuyisele kuwe; wena ke mamkele, oko kukuthi,  yamkela izibilini zam;\n"
                },
                "13": {
                    "verse_nr": 13,
                    "verse": "ebendinga mna ndingasendihlala naye apha, ukuze athi endaweni yakho andilungiselele, ndisezintanjeni ngenxa yeendaba ezilungileyo ezi;\n"
                },
                "14": {
                    "verse_nr": 14,
                    "verse": "kodwa andithandanga kwenza nto, ungatshongo wena, ukuze ukulunga kwakho kungangi kokokunyanzelwa, kube kokokuvuma.\n"
                },
                "15": {
                    "verse_nr": 15,
                    "verse": "Kuba mhlawumbi wahlukaniswa umzuzwana nawe ngenxa yoku,  ukuze umzuze ngokwaphakade;\n"
                },
                "16": {
                    "verse_nr": 16,
                    "verse": "engasenjengekhoboka, esuke wangaphezu kwekhoboka,  engumzalwana oyintanda, ngokukodwa kum; kubeke phi na ke kuwe,  ngokwenyama nangokweNkosi?\n"
                },
                "17": {
                    "verse_nr": 17,
                    "verse": "Ngoko ke, ukuba unobudlelane nam, mamkele njengam.\n"
                },
                "18": {
                    "verse_nr": 18,
                    "verse": "Ukuba wakona, nokuba unetyala kuwe, oko kubalele kum.\n"
                },
                "19": {
                    "verse_nr": 19,
                    "verse": "Mna Pawulos ndikubhale ngesam isandla ukuthi, mna ndokuhlawula; endingatshoyo kuwe ukuthi, kum unetyala elingaphezulu, elinguwe ngokwakho.\n"
                },
                "20": {
                    "verse_nr": 20,
                    "verse": "Ewe, mzalwana, mandincedeke ngawe mna ngokwaseNkosini;  ziphumze izibilini zam ngokwaseNkosini.\n"
                },
                "21": {
                    "verse_nr": 21,
                    "verse": "Ndikubhalele ndeyisekile kukundilulamela kwakho, ndisazi ukuba uya kwenza nangaphezulu koko ndikuthethayo.\n"
                },
                "22": {
                    "verse_nr": 22,
                    "verse": "Kunye ke noko, ndilungisele indawo yokuhlala; kuba ndithembile ukuba ngayo imithandazo yenu nondiphiwa.\n"
                },
                "23": {
                    "verse_nr": 23,
                    "verse": "Uyakubulisa uEpafras, umbanjwa ndawonye nam wakwaKristu Yesu,\n"
                },
                "24": {
                    "verse_nr": 24,
                    "verse": "kwanoMarko, noAristarko, noDemasi, noLuka, abasebenzisana nam.\n"
                },
                "25": {
                    "verse_nr": 25,
                    "verse": "Ubabalo lweNkosi yethu uYesu Kristu malube nomoya wenu.  Amen.\n"
                }
            }
        }
    }
}