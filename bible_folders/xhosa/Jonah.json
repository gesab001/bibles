{
    "version": "xhosa",
    "book_name": "Jonah",
    "book_nr": "32",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Ke kaloku kwafika ilizwi likaYehova kuYona, unyana ka-Amitayi, lisithi,\n"
                },
                "2": {
                    "verse_nr": 2,
                    "verse": "Suk\u0092 ume, uye eNineve, kuloo mzi mkhulu, umemeze ngawo; kuba iindawo zawo ezimbi zinyukile, zeza phambi kwam.\n"
                },
                "3": {
                    "verse_nr": 3,
                    "verse": "Wesuka uYona, ebalekela eTarshishe, emka ebusweni bukaYehova. Wehla ke waya eYafo, wafumanana nenqanawa eya eTarshishe. Wayirhola ingqesho yayo, wehla, wangena kuyo, ukuze aye nabo eTarshishe, emke ebusweni bukaYehova.\n"
                },
                "4": {
                    "verse_nr": 4,
                    "verse": "Ke uYehova wagalelekisa umoya omkhulu elwandle; kwabakho umoya omkhulu ovuthuzayo elwandle, inqanawa leyo yanga iza kwaphuka.\n"
                },
                "5": {
                    "verse_nr": 5,
                    "verse": "Boyika oomateloshe, bakhala elowo kuthixo wakhe; bayijulela elwandle impahla ebisenqanaweni, ukuziphungulela bona. UYona ke wayehle waya ezantsi enqanaweni, wasindwa bubuthongo walala.\n"
                },
                "6": {
                    "verse_nr": 6,
                    "verse": "Wasondela kuye umphathi wababheqi, wathi kuye, Wenzani na,  thongorhandini? Vuka, ubize kuThixo wakho; mhlawumbi uThixo angasikhumbula, singabhubhi.\n"
                },
                "7": {
                    "verse_nr": 7,
                    "verse": "Bathi omnye komnye, Yizani, senze amaqashiso, sazi ukuba kungenxa kabani na ukuba sibe nobu bubi. Benza amaqashiso,  iqashiso laphuma noYona.\n"
                },
                "8": {
                    "verse_nr": 8,
                    "verse": "Bathi kuye, Khawusixelele, kungenxa kabani na ukuba sibe nobu bubi? uyintoni na umsebenzi wakho? uvela phi na? liphi na ilizwe lakowenu? ungowabaphi na abantu?\n"
                },
                "9": {
                    "verse_nr": 9,
                    "verse": "Wathi kubo, NdingumHebhere; ndiyamoyika uYehova, uThixo wamazulu, owenza ulwandle, nomhlaba lo womileyo.\n"
                },
                "10": {
                    "verse_nr": 10,
                    "verse": "Oyika amadoda lawo ngoloyiko olukhulu, athi kuye, Yintoni na le uyenzileyo? Ngokuba amadoda lawo ayesazi ukuba ubaleka emka ebusweni bukaYehova; kuba wayewaxelele.\n"
                },
                "11": {
                    "verse_nr": 11,
                    "verse": "Athi kuye, Masenze ntoni na kuwe, ukuze ulwandle ludambe,  lusiyeke? Kuba ulwandle belusiya lusilwa.\n"
                },
                "12": {
                    "verse_nr": 12,
                    "verse": "Wathi kuwo, Ndifunquleni, nindijulele elwandle, ludambe ulwandle, luniyeke; kuba ndiyazi, ukuba lo moya, mkhulu uvuthuzayo, uphezu kwenu, ungenxa yam.\n"
                },
                "13": {
                    "verse_nr": 13,
                    "verse": "Atyhudisa emazeni amadoda, ezama ukuyibuyisela emhlabeni owomileyo inqanawa; akhohlwa, kuba ulwandle lwaya lusilwa phezu kwazo ngeenxa zonke.\n"
                },
                "14": {
                    "verse_nr": 14,
                    "verse": "Anqula uYehova, athi, Gxebe, Yehova, masingafi, masingafi ngomphefumlo wale ndoda, ungalibeki phezu kwethu igazi elimsulwa; ngokuba wena, Yehova, wenze ngokuthanda kwakho.\n"
                },
                "15": {
                    "verse_nr": 15,
                    "verse": "Amfunqula ke uYona, amjulela elwandle; lwazola ulwandle,  lwakuyeka ukujala kwalo.\n"
                },
                "16": {
                    "verse_nr": 16,
                    "verse": "Amadoda amoyika uYehova ngoloyiko olukhulu, abingelela kuYehova umbingelelo, abhambathisa izibhambathiso.\n"
                },
                "17": {
                    "verse_nr": 17,
                    "verse": "UYehova wamisela intlanzi enkulu ukuba imginye uYona. UYona waba sembilinini wentlanzi iimini ezintathu nobusuku obuthathu.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "UYona wathandaza kuYehova uThixo wakhe embilinini wentlanzi,  wathi, Ndakhala kuYehova ndisembandezelweni, Wandiphendula;\n"
                },
                "2": {
                    "verse_nr": 2,
                    "verse": "Ndazibika ndisesiswini selabafileyo, Waliva wena ilizwi lam.\n"
                },
                "3": {
                    "verse_nr": 3,
                    "verse": "Ngokuba wawundiphosa enzulwini, embilinini yeelwandle,  Umlambo waba ngeenxa zonke kum; Adlula phezu kwam onke amaza akho alwayo, namaza akho agugumayo.\n"
                },
                "4": {
                    "verse_nr": 4,
                    "verse": "Ndathi ke mna, Ndigxothiwe phambi kwamehlo akho; Noko ke ndiya kubuya ndibheke etempileni yakho engcwele.\n"
                },
                "5": {
                    "verse_nr": 5,
                    "verse": "Andirhawula amanzi, ada eza emphefumlweni; Andijikeleza amanzi enzonzobila; Ingca yolwandle yayithi jize intloko yam.\n"
                },
                "6": {
                    "verse_nr": 6,
                    "verse": "Ndehla ndaya ezikhondweni zeentaba; Lona ihlabathi, imivalo yalo yandivalela ngonaphakade; Wasuka wabunyusa emhadini ubomi bam, Yehova Thixo wam.\n"
                },
                "7": {
                    "verse_nr": 7,
                    "verse": "Ekutyhafeni komphefumlo wam ngaphakathi kwam, ndakhumbula uYehova: Wafika kuwe umthandazo wam etempileni yakho engcwele.\n"
                },
                "8": {
                    "verse_nr": 8,
                    "verse": "Abagcine amampunge angento yanto Bashiya inceba yabo\n"
                },
                "9": {
                    "verse_nr": 9,
                    "verse": "Ke mna ndiya kubingelela kuwe ndinezwi lokubulela:  Endakubhambathisayo ndiya kukuzalisa. Usindiso lukuYehova.\n"
                },
                "10": {
                    "verse_nr": 10,
                    "verse": "UYehova wathetha nentlanzi, yamhlanzela uYona emhlabeni owomileyo.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Kwafika ilizwi likaYehova kuYona okwesibini, lisithi,\n"
                },
                "2": {
                    "verse_nr": 2,
                    "verse": "Suk\u0092 ume, uye eNineve, kuloo mzi mkhulu, umemeze ngawo umemezo endithetha lona kuwe.\n"
                },
                "3": {
                    "verse_nr": 3,
                    "verse": "Wesuka ke uYona, waya eNineve ngokwelizwi likaYehova. Ke kaloku iNineve ibingumzi omkhulu kuThixo, iluhambo lweentsuku ezintathu.\n"
                },
                "4": {
                    "verse_nr": 4,
                    "verse": "UYona waqala wangena kuloo mzi uhambo losuku olunye,  wamemeza, wathi, Zisaya kuba ziintsuku ezimashumi mane, iNineve ibhukuqwe.\n"
                },
                "5": {
                    "verse_nr": 5,
                    "verse": "Amadoda aseNineve akholwa kuThixo, amema uzilo, ambatha ezirhwexayo, ethabathela kwabakhulu bawo, esa kwabancinane bawo.\n"
                },
                "6": {
                    "verse_nr": 6,
                    "verse": "Lafika ilizwi elo kukumkani waseNineve; wesuka etroneni yakhe, wayisusa wayibeka phantsi ingubo yakhe ende,  wazigubungela ngezirhwexayo, wahlala phantsi eluthuthwini.\n"
                },
                "7": {
                    "verse_nr": 7,
                    "verse": "Wathi, makudandulukwe kutshiwo eNineve ngomthetho wokumkani nezikhulu zakhe, ukuthi: Umntu nempahla enkulu, iinkomo nempahla emfutshane, mazingevi nento; mazingadli, mazingaseli namanzi;\n"
                },
                "8": {
                    "verse_nr": 8,
                    "verse": "maze azigubungele ngezirhwexayo umntu nempahla enkulu,  akhale kuThixo ngokunamandla, abuye elowo endleleni yakhe embi,  elugonyamelweni olusezandleni zakhe.\n"
                },
                "9": {
                    "verse_nr": 9,
                    "verse": "Ngubani na owaziyo ukuba akangebuyi kanti azohlwaye uThixo,  abuye ekuvutheni komsindo wakhe, ukuze singabhubhi?\n"
                },
                "10": {
                    "verse_nr": 10,
                    "verse": "UThixo wazibona izenzo zabo, ukuba babuyile ezindleleni zabo ezimbi; uThixo wazohlwaya ngenxa yobubi, abethe uya kubenza kubo; akabenza.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Kwaba kubi kuYona kakhulu, wavutha ngumsindo.\n"
                },
                "2": {
                    "verse_nr": 2,
                    "verse": "Wathandaza kuYehova, wathi, Camagu, Yehova! Labe lingelilo na ilizwi lam eli, ndisesemhlabeni wakowethu? Ngenxa yoko ndaphanga ngokubalekela eTarshishe; ngokuba ndandisazi ukuba unguThixo obabalayo, onemfesane, ozeka kade umsindo, onenceba enkulu, ozohlwayayo ngenxa yobubi.\n"
                },
                "3": {
                    "verse_nr": 3,
                    "verse": "Ke ngoku, Yehova, seluwuthabatha umphefumlo wam kum, kuba ukufa kum kulungile kunokuba ndidle ubomi.\n"
                },
                "4": {
                    "verse_nr": 4,
                    "verse": "Wathi uYehova, Uyalungisa na ukuthi oku, uvuthe ngumsindo?\n"
                },
                "5": {
                    "verse_nr": 5,
                    "verse": "Waphuma ke uYona kuwo umzi, wahlala ngasempumalanga kuwo umzi, wazenzela khona umnquba; wahlala ngaphantsi kwawo emthunzini, ukuze ade abone ukuba kuya kuthekani na kuwo umzi.\n"
                },
                "6": {
                    "verse_nr": 6,
                    "verse": "UYehova uThixo wammisela umhlavuthwa; waphuma, wenyuka waba phezu koYona, ukuba ube ngumthunzi entlokweni yakhe, umhlangule ebubini bakhe. Wawuvuyela uYona umhlavuthwa lowo, wawuvuyela kakhulu.\n"
                },
                "7": {
                    "verse_nr": 7,
                    "verse": "UThixo wamisela intlava, ukuthi qhiphu kokusa ngengomso,  yabetha umhlavuthwa lowo, woma.\n"
                },
                "8": {
                    "verse_nr": 8,
                    "verse": "Kwathi ekuphumeni kwelanga, uThixo wamisela ulophu lwasempumalanga; ilanga labetha kuYona entloko, wawa isiduli;  wawucelela ukufa umphefumlo wakhe, wathi, Kulungile ukufa kum,  kunokuba ndidle ubomi.\n"
                },
                "9": {
                    "verse_nr": 9,
                    "verse": "Wathi uThixo kuYona, Uyalungisa na ukuthi oku, uvuthe ngumsindo ngenxa yomhlavuthwa? Wathi, Ndiyalungisa ukuthi ndivuthe ngumsindo kude kuse ekufeni.\n"
                },
                "10": {
                    "verse_nr": 10,
                    "verse": "Wathi uThixo, Wena unenceba ngomhlavuthwa, ongabulalekanga nguwo, ongawuhlumisanga, okhule ngobusuku, wadaka ngobusuku:\n"
                },
                "11": {
                    "verse_nr": 11,
                    "verse": "ndingabi nanceba na ke mna ngenxa yeNineve, loo mzi mkhulu,  unabantu abangaphezu kwekhulu elinamanci mabini amawaka,  abangakwaziyo ukunene kwabo kwikhohlo labo; kwanempahla enkulu eninzi?\n"
                }
            }
        }
    }
}