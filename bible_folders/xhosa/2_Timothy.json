{
    "version": "xhosa",
    "book_name": "2 Timothy",
    "book_nr": "55",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UPawulos, umpostile kaYesu Kristu ngokuthanda kukaThixo,  ngokwedinga lobomi obukuKristu Yesu,\n"
                },
                "2": {
                    "verse_nr": 2,
                    "verse": "ubhalela uTimoti, umntwana wakhe oyintanda; uthi, Makube lubabalo, nenceba, noxolo oluvela kuThixo uYise, noKristu Yesu iNkosi yethu.\n"
                },
                "3": {
                    "verse_nr": 3,
                    "verse": "Ndinokubulela kuye uThixo, endamkhonzayo kwakoomawokhulu ndinesazela esihlambulukileyo, ndikukhumbula njengokungapheliyo, ekukhungeni kwam ubusuku nemini;\n"
                },
                "4": {
                    "verse_nr": 4,
                    "verse": "ndilangazelela ukunga ndingakubona, ndizikhumbula nje iinyembezi zakho, ukuze ndizaliswe luvuyo;\n"
                },
                "5": {
                    "verse_nr": 5,
                    "verse": "ndikhunjuzwa nje ukholo olukuwe olungenakuhanahanisa, lona lwahlalayo kuqala kunyokokhulu uLoyisi, nakunyoko uYunike,  endinyanisileyo ke ukuthi luhleli nakuwe.\n"
                },
                "6": {
                    "verse_nr": 6,
                    "verse": "Endithi ngenxa yelo thuba ndikukhumbuze, ukuba usikhwezele isipho sokubabalwa kwakho nguThixo, esikhoyo kuwe ngokubekwa kwezandla zam phezu kwakho.\n"
                },
                "7": {
                    "verse_nr": 7,
                    "verse": "Kuba uThixo akasinikanga moya wabugwala; wasinika owamandla,  nowothando, nowesidima.\n"
                },
                "8": {
                    "verse_nr": 8,
                    "verse": "Ngoko ke musa ukuba nazintloni ngabo ubungqina beNkosi yethu, nangam, mna mbanjwa wayo; suka uve ububi kunye nam ngenxa yeendaba ezilungileyo, ngokwamandla kaThixo;\n"
                },
                "9": {
                    "verse_nr": 9,
                    "verse": "owasisindisayo, wasibiza ngobizo olungcwele, engenzi ngokwemisebenzi yethu, esenza ngokweyakhe ingqibo, nobabalo,  esababalwa ngalo ngoKristu Yesu phambi kwamaxesha aphakade;\n"
                },
                "10": {
                    "verse_nr": 10,
                    "verse": "lwabonakaliswa ke ngoku ngako ukubonakala koMsindisi wethu uYesu Kristu, owakubhangisayo okunene ukufa, kodwa wabukhanyisa ubomi nokungonakali, ngazo iindaba ezilungileyo ezi;\n"
                },
                "11": {
                    "verse_nr": 11,
                    "verse": "endamiselwa zona mna, ndaba ngumvakalisi nompostile nomfundisi weentlanga;\n"
                },
                "12": {
                    "verse_nr": 12,
                    "verse": "endithi kananjalo ngenxa yeli thuba ndive obu bunzima. Noko ke andinazintloni; kuba ndiyamazi endikholiweyo nguye; kanjalo ndithi, ndeyisekile ukuba unako ukuyigcina into endimphathisileyo, ese kuloo mini.\n"
                },
                "13": {
                    "verse_nr": 13,
                    "verse": "Umzekelo wamazwi aphilileyo owawevayo kum, wubambe elukholweni naseluthandweni olukuKristu Yesu.\n"
                },
                "14": {
                    "verse_nr": 14,
                    "verse": "Loo nto intle uyiphathisiweyo, yigcine ngoMoya oyiNgcwele ohleliyo ngaphakathi kwethu.\n"
                },
                "15": {
                    "verse_nr": 15,
                    "verse": "Oku uyakwazi, ukuba bandinikele umva bonke abaseAsiya;  abanoFigelo noHermogene.\n"
                },
                "16": {
                    "verse_nr": 16,
                    "verse": "Yanga iNkosi ingayenzela inceba indlu kaOnesiforo; ngokuba kwaba futhi endiphumza, akaba nazintloni nguwo umxokelelwane wam.\n"
                },
                "17": {
                    "verse_nr": 17,
                    "verse": "Wathi akuba eseRoma, wandifuna ngokukhuthala okukhulu,  wandifumana.\n"
                },
                "18": {
                    "verse_nr": 18,
                    "verse": "Yanga iNkosi ingamfumanisa inceba eNkosini ngaloo mini.  Nguwena waziyo kakuhle oko zingako izinto awalungiselela ngazo e-Efese.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Wena ngoko, mntwana wam, yomelela elubabalweni olukuKristu Yesu;\n"
                },
                "2": {
                    "verse_nr": 2,
                    "verse": "uthi nezinto owazivayo kum ngamangqina amaninzi, ezo uzibeke phambi kwabantu abathembekileyo, bona baya kukulingana ukufundisa nabanye.\n"
                },
                "3": {
                    "verse_nr": 3,
                    "verse": "Wena ngoko bunyamezele ububi, njengomphumi-mkhosi olungileyo kaKristu Yesu.\n"
                },
                "4": {
                    "verse_nr": 4,
                    "verse": "Akukho namnye uthi, ephuma umkhosi, azibhijele ngemicimbi yobu bomi; ukuze amkholise lowo umnyulele ukuphuma umkhosi.\n"
                },
                "5": {
                    "verse_nr": 5,
                    "verse": "Nakuba ke ubani esithi azame emdlalweni, akathweswa sithsaba, ukuba akathanga azame ngokomthetho.\n"
                },
                "6": {
                    "verse_nr": 6,
                    "verse": "Umlimi lowo ubulalekayo, umelwe kukwamkela kuqala kwiziqhamo.\n"
                },
                "7": {
                    "verse_nr": 7,
                    "verse": "Ziqiqe izinto endizithethayo; iNkosi yokupha ke ingqondo ezintweni zonke.\n"
                },
                "8": {
                    "verse_nr": 8,
                    "verse": "Mkhumbule uYesu Kristu, engovukileyo kwabafileyo,  engowembewu kaDavide, ngokweendaba zam ezilungileyo;\n"
                },
                "9": {
                    "verse_nr": 9,
                    "verse": "endiva ububi ngenxa yazo, kude kuse ezintanjeni, njengomenzi wobubi; ke lona ilizwi likaThixo alibotshiwe.\n"
                },
                "10": {
                    "verse_nr": 10,
                    "verse": "Ngenxa yoko izinto zonke ndiyazinyamezela ngenxa yabo abanyulwa, ukuze nabo bamkele usindiso olukuKristu Yesu,  ndawonye nozuko olungunaphakade.\n"
                },
                "11": {
                    "verse_nr": 11,
                    "verse": "Lithembekile ilizwi eli: Kuba xa safa naye, sodla ubomi kwandawonye naye;\n"
                },
                "12": {
                    "verse_nr": 12,
                    "verse": "ukuba siyanyamezela, solawula kwandawonye naye; ukuba siyamkhanyela, naye wosikhanyela;\n"
                },
                "13": {
                    "verse_nr": 13,
                    "verse": "ukuba asithembekile, yena uhlala ethembekile; akanako ukuzikhanyeza.\n"
                },
                "14": {
                    "verse_nr": 14,
                    "verse": "Bakhumbuze ezo zinto, uqononondise emehlweni eNkosi, ukuba kungenziwa mfazwe yamazwi angancedi lutho, kuze kubhukuqeke abaphulaphuli.\n"
                },
                "15": {
                    "verse_nr": 15,
                    "verse": "Kukhuthalele ukuzimisa phambi koThixo ucikidekile,  ungumsebenzi ongenazintloni, ulungisa ukulahlula ilizwi lenyaniso.\n"
                },
                "16": {
                    "verse_nr": 16,
                    "verse": "Ke zona iintetho ezingento, ezihlambelayo, zinxweme; kuba ziya kuhambela phambili kokukhona kungahloneli Thixo.\n"
                },
                "17": {
                    "verse_nr": 17,
                    "verse": "Nelizwi labo liya kudla njengesilonda esiqhenqethayo;  abanoHimenayo noFileto,\n"
                },
                "18": {
                    "verse_nr": 18,
                    "verse": "abathe bona bayiphosa inyaniso, besithi uvuko seluthe lwakho, kananjalo belubhukuqa ukholo lwenxenye.\n"
                },
                "19": {
                    "verse_nr": 19,
                    "verse": "Noko ke limi, lithe nkqi, ilitye lesiseko likaThixo,  linambhalo uthi, INkosi iyabazi abangabayo; nothi, Mabasuke kuko ukungalungisi, bonke abalibizayo igama likaKristu.\n"
                },
                "20": {
                    "verse_nr": 20,
                    "verse": "Ke endlwini enkulu akubikho zitya zagolide nazasilivere zodwa; kubakho nezomthi nezomdongwe. Inxenye ke zezembeko,  inxenye azizambeko.\n"
                },
                "21": {
                    "verse_nr": 21,
                    "verse": "Ukuba ngoko umntu uthe wazikhuphulula kwezo zinto, woba sisitya sembeko, singcwalisiwe, simlungele kakuhle umninindlu,  silungiselwe wonke umsebenzi olungileyo.\n"
                },
                "22": {
                    "verse_nr": 22,
                    "verse": "Ke zibaleke iinkanuko zobutsha; phuthuma ke ubulungisa,  ukholo, uthando, uxolo nabo bayinqulayo iNkosi ngokwasentliziyweni ehlambulukileyo.\n"
                },
                "23": {
                    "verse_nr": 23,
                    "verse": "Yinxweme imibuzwana yobudenge engenangqeqesho, usazi ukuba izala imfazwe.\n"
                },
                "24": {
                    "verse_nr": 24,
                    "verse": "Ke umkhonzi weNkosi akamele kulwa; umele ukuba nokuthantamisa kubantu bonke, enokufundisa, enyamezela ububi,\n"
                },
                "25": {
                    "verse_nr": 25,
                    "verse": "ebaqeqesha ngobulali abo baphikayo; ukuba akangethi na kanti uThixo abaphe inguquko esa ekuyazini inyaniso,\n"
                },
                "26": {
                    "verse_nr": 26,
                    "verse": "babuye baqabuke, baphume esibatheni sakhe uMtyholi,  ababanjiselwe ukuthanda kwakhe nguye.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Ke, kwazi oku, ukuba ngemihla yokugqibela kuya kufika amaxesha anomngcipheko.\n"
                },
                "2": {
                    "verse_nr": 2,
                    "verse": "Kuba abantu baya kuba ngabazithandayo, abathandi bemali,  abaqhankqalazi, abakratshi, abanyelisi, abangeva bazali,\n"
                },
                "3": {
                    "verse_nr": 3,
                    "verse": "abangabuleliyo, abangengcwele, abangenabubele,  abangenatarhu, abatyholi, abangenakuzeyisa, izibhoja,  abangenakuthanda kulunga,\n"
                },
                "4": {
                    "verse_nr": 4,
                    "verse": "abancethezi, izityhuthutyhuthu, abathiwe lwale likratshi,  abathandi beziyolo kunokuba bathande uThixo;\n"
                },
                "5": {
                    "verse_nr": 5,
                    "verse": "benokumila kokuhlonela uThixo, ukanti bayawakhanyela amandla ako. Kwabo ke khwebuka.\n"
                },
                "6": {
                    "verse_nr": 6,
                    "verse": "Kuba baphuma kwaba, abo banyebelezela ezindlwini, bathimbe abafazazana abazono ziziimfumba, bephethwe ziinkanuko ngeenkanuko,\n"
                },
                "7": {
                    "verse_nr": 7,
                    "verse": "behlala befunda, bangaze phofu babe nako ukufika ekuyazini inyaniso.\n"
                },
                "8": {
                    "verse_nr": 8,
                    "verse": "Kwangolo hlobo ke, bathi ooYanes noYambres bamchasa uMoses,  ngokunjalo nabo aba bayayichasa inyaniso. Bangabantu abonakele iingqiqo, abangenakucikideka ngakulo ukholo.\n"
                },
                "9": {
                    "verse_nr": 9,
                    "verse": "Abayi kuhambela phambili ngakumbi; kuba ukungabi nangqiqo kwabo kuya kubonakala kubantu bonke, njengokuba kwaba njalo okwabaya.\n"
                },
                "10": {
                    "verse_nr": 10,
                    "verse": "Ke wena uyilandile eyam imfundiso, ihambo, ingqibo, ukholo,  ukuzeka kade umsindo, uthando, unyamezelo,\n"
                },
                "11": {
                    "verse_nr": 11,
                    "verse": "iintshutshiso, iintlungu ezinjengezo zandihlelayo kwa-Antiyokwe, eIkoniyo, eListra; ukutshutshiswa okunjengoko ndakuthwalayo, yaza iNkosi yandihlangula kuko konke.\n"
                },
                "12": {
                    "verse_nr": 12,
                    "verse": "Nabo bonke ke abathanda ukuhlala ngokuhlonela uThixo kuKristu Yesu baya kutshutshiswa.\n"
                },
                "13": {
                    "verse_nr": 13,
                    "verse": "Ke bona abantu abangendawo noosiyazi, kukhona baya kuhambela phambili ebubini, belahlekisa, belahlekiswa.\n"
                },
                "14": {
                    "verse_nr": 14,
                    "verse": "Ke wena yima ezintweni owazifundayo, waqiniselwa kuzo,  umazi owazifunda kuye;\n"
                },
                "15": {
                    "verse_nr": 15,
                    "verse": "nokuba uzaze kwasebuntwaneni izibhalo ezingcwele, ezinako ukukulumkisela elusindisweni ngokukholwa kuKristu Yesu.\n"
                },
                "16": {
                    "verse_nr": 16,
                    "verse": "Sonke isibhalo, siphefumlelwe nguThixo nje, sikwancedela ukufundisa, ukohlwaya, ukululeka, ukuqeqesha okusebulungiseni,\n"
                },
                "17": {
                    "verse_nr": 17,
                    "verse": "ukuze umntu kaThixo afaneleke, exhobele wonke umsebenzi olungileyo.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Ndiyaqononondisa mna ngoko emehlweni kaThixo, neNkosi yethu uYesu Kristu, oza kugweba abaphilileyo nabafileyo,  kwanangokubonakala kwakhe nobukumkani bakhe:\n"
                },
                "2": {
                    "verse_nr": 2,
                    "verse": "livakalise ilizwi; zingisa ukwenjenjalo ngamathuba alungileyo naxakileyo; yohlwaya, khalimela, vuselela, unako konke ukuzeka kade umsindo, nokufundisa.\n"
                },
                "3": {
                    "verse_nr": 3,
                    "verse": "Kuba kuya kubakho ixesha abangayi kuyinyamezela imfundiso ephilileyo; baya kusuka ngokweenkanuko zabo bazifumbele abafundisi, bebaba iindlebe;\n"
                },
                "4": {
                    "verse_nr": 4,
                    "verse": "babeya kuzisonga zimke iindlebe kuyo inyaniso, baphambukele ke kuzo iintsomi.\n"
                },
                "5": {
                    "verse_nr": 5,
                    "verse": "Ke wena yiba yingcathu ezintweni zonke, nyamezela ububi,  umsebenzi womshumayeli weendaba ezilungileyo wenze, buzalise ubulungiseleli bakho.\n"
                },
                "6": {
                    "verse_nr": 6,
                    "verse": "Kuba mna sendithululwa ngokomnikelo; nalo ixesha lokunduluka kwam likufuphi.\n"
                },
                "7": {
                    "verse_nr": 7,
                    "verse": "Umzamo omhle ndiwuzamile, ugqatso ndilufezile, ukholo ndilugcinile.\n"
                },
                "8": {
                    "verse_nr": 8,
                    "verse": "Okokugqibela ndibekelwe isithsaba sobulungisa, eya kundibuyisela ngaso ngaloo mini iNkosi, umgwebi olilungisa;  ingabi ndim ndedwa ke, ibe ngabo bonke abakuthandayo ukubonakala kwayo.\n"
                },
                "9": {
                    "verse_nr": 9,
                    "verse": "Khawuleza uze kum kamsinya;\n"
                },
                "10": {
                    "verse_nr": 10,
                    "verse": "kuba uDemasi wandishiya ngokuthanda iphakade langoku, waya eTesalonika; uKreske uye kwelaseGalati; uTito uye kwelaseDalmati.\n"
                },
                "11": {
                    "verse_nr": 11,
                    "verse": "NguLuka yedwa onam. Thabatha uMarko uze naye; kuba unokundinceda kakuhle kumsebenzi wokulungiselela.\n"
                },
                "12": {
                    "verse_nr": 12,
                    "verse": "Ke uTikiko ndamthumela e-Efese.\n"
                },
                "13": {
                    "verse_nr": 13,
                    "verse": "Ingubo endayishiya eTrowa kuKarpo, uze uyiphathe ekuzeni kwakho, neencwadi ezo, ngokukodwa ezezintsu.\n"
                },
                "14": {
                    "verse_nr": 14,
                    "verse": "UAlesandire, umkhandi wobhedu, wandenza izinto ezininzi ezimbi; iNkosi iya kumbuyekeza ngokwemisebenzi yakhe.\n"
                },
                "15": {
                    "verse_nr": 15,
                    "verse": "Mlumkele nawe; kuba wawachasa kunene amazwi ethu.\n"
                },
                "16": {
                    "verse_nr": 16,
                    "verse": "Kokokuqala ukuziphendulela kwam, akubangakho namnye unam,  basuka bonke bandishiya; kwanga akungebalelwe kubo oko.\n"
                },
                "17": {
                    "verse_nr": 17,
                    "verse": "Noko ke iNkosi yandinceda, yandomeleza; ukuze ngam uvakaliso lweendaba ezilungileyo luzaliseke, neentlanga zonke zive; ndaza ndahlangulwa emlonyeni wengonyama.\n"
                },
                "18": {
                    "verse_nr": 18,
                    "verse": "Isaya kundihlangula yona iNkosi kuwo wonke umsebenzi ongendawo, indisindisele ebukumkanini bayo obusemazulwini; kuyo makubekho uzuko, kuse emaphakadeni asemaphakadeni. Amen.\n"
                },
                "19": {
                    "verse_nr": 19,
                    "verse": "Bulisa kuPriska noAkwila, nakwindlu kaOnesiforo.\n"
                },
                "20": {
                    "verse_nr": 20,
                    "verse": "UErasto wasala eKorinte. Ke uTrofimo ndamshiya eMileto esifa.\n"
                },
                "21": {
                    "verse_nr": 21,
                    "verse": "Khawuleza uze, kungekabi sebusika. Uya kubulisa uYubhulo,  noPudens, noLino, noKlawudiya, nabo abazalwana bonke.\n"
                },
                "22": {
                    "verse_nr": 22,
                    "verse": "INkosi uYesu Kristu mayibe nomoya wakho. Ubabalo malube nani. Amen.\n"
                }
            }
        }
    }
}