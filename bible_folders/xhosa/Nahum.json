{
    "version": "xhosa",
    "book_name": "Nahum",
    "book_nr": "34",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Isihlabo esisingisele kwiNineve. Incwadi yombono kaNahum wase-Elekoshe.\n"
                },
                "2": {
                    "verse_nr": 2,
                    "verse": "UYehova nguThixo onobukhwele, ophindezelayo; uYehova ngumphindezeli obushushu bukhulu; uYehova ngumphindezeli kubachasi bakhe, ezigcinela iintshaba zakhe umsindo wakhe.\n"
                },
                "3": {
                    "verse_nr": 3,
                    "verse": "UYehova uzeka kade umsindo, mkhulu ke ngamandla, ongakhe amenze msulwa onetyala; uYehova, indlela yakhe isesivunguvaneni naseluqhwitheleni, namafu aluthuli lweenyawo zakhe.\n"
                },
                "4": {
                    "verse_nr": 4,
                    "verse": "Ukhalimela ulwandle, alutshise, ayomise nemilambo yonke;  intshwenyile iKarmele neBhashan, intshwenyile intyantyambo yaseLebhanon.\n"
                },
                "5": {
                    "verse_nr": 5,
                    "verse": "Iintaba ziyanyikima phambi kwakhe, neenduli ziyanyibilika;  liyafukuka ihlabathi ebusweni bakhe, elimiweyo nabemi bonke abakulo.\n"
                },
                "6": {
                    "verse_nr": 6,
                    "verse": "Ngubani na ongemayo phambi kobhavumo lwakhe? Ngubani na ongaziphakamisayo ekuvutheni komsindo wakhe? Ubushushu bakhe buphalazeka njengomlilo, namawa ayadilizwa nguye.\n"
                },
                "7": {
                    "verse_nr": 7,
                    "verse": "UYehova ulungile, uligwiba ngemini yembandezelo; uyabazi abazimela ngaye.\n"
                },
                "8": {
                    "verse_nr": 8,
                    "verse": "Ke uyayiphelisa indawo yayo ngomkhukula ehamba phandle,  azisukele iintshaba zakhe emnyameni\n"
                },
                "9": {
                    "verse_nr": 9,
                    "verse": "Nicinga ntoni na ngoYehova? Uyaphelisa yena; imbandezelo ayisayi kuphakama izihlandlo ezibini.\n"
                },
                "10": {
                    "verse_nr": 10,
                    "verse": "Kuba bofanelana bephinyelene ngokweziphingo, benxila yiwayini yabo emnandi: baya kudliwa kuphele, njengeendiza ezomileyo.\n"
                },
                "11": {
                    "verse_nr": 11,
                    "verse": "Kuphume kuwe ocinga okubi ngoYehova, oceba ubutshijolo.\n"
                },
                "12": {
                    "verse_nr": 12,
                    "verse": "Utsho uYehova ukuthi, Noko bapheleleyo, bebaninzi nokuba baninzi, baya kusikwa noko benjalo, badlule. Ndikucinezele nje,  andiyi kuphinda ndikucinezele.\n"
                },
                "13": {
                    "verse_nr": 13,
                    "verse": "Ngoku ke ndiya kuyaphula idyokhwe yakhe, ingabikho kuwe;  ndiziqhawule izitropu zakho.\n"
                },
                "14": {
                    "verse_nr": 14,
                    "verse": "Ke uYehova uwise umthetho ngawe, wokuba akusayi kuba sahlwayelwa nto inegama lakho; endlwini yothixo wakho ndowunqumla umfanekiso oqingqiweyo notyhidiweyo; ndiya kulenza ingcwaba akho; kuba wafunyanwa ulula.\n"
                },
                "15": {
                    "verse_nr": 15,
                    "verse": "Yabonani, zisezintabeni iinyawo zabashumayela iindaba ezilungileyo, abavakalisa usindiso. Yenza imithendeleko yakho,  Yuda, zalisa izibhambathiso zakho; ngokuba akasayi kubuya acande kuwe olitshijolo; unqunyulwe kwaphela.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Kunyuke umhlekezi, weza phambi kwakho, Nineve; londoloza inqaba yakho, bonisela endleleni, qinisa izinqe, khupha amandla kunene.\n"
                },
                "2": {
                    "verse_nr": 2,
                    "verse": "Ngokuba uYehova ulibuyele iqhayiya lakwaYakobi ngokweqhayiya lakwaSirayeli; ngokuba abathi qongqololo bathe qongqololo;  bawonakalisile amasebe abo emidiliya.\n"
                },
                "3": {
                    "verse_nr": 3,
                    "verse": "Ingweletshetshe yamagorha akhe yenziwe ingqombela, amadoda anobu kroti athiwe wambu ngezibomvu; iinqwelo zokulwa zinomlilo ophuma ezintsimbini ngemini yokuxhoba kwakhe, izinto zemisipres ziyatyityimba.\n"
                },
                "4": {
                    "verse_nr": 4,
                    "verse": "Iinqwelo zokulwa ziyadlongozela ezitratweni, ziyagilana emabaleni; ukubonakala kwazo kunjengezikhuni ezitshangaziswayo,  zibaleka njengemibane.\n"
                },
                "5": {
                    "verse_nr": 5,
                    "verse": "Ukhumbule iingangamsha zakhe; ziya kukhubeka ekuhambeni kwazo; zingxamela eludongeni lwayo, selimisiwe ikhuselo.\n"
                },
                "6": {
                    "verse_nr": 6,
                    "verse": "Amasango asemilanjeni avuliwe, linyibilikile ibhotwe.\n"
                },
                "7": {
                    "verse_nr": 7,
                    "verse": "Kugqityiwe kwelokuba iya kuhlutywa, imkiswe, nabakhonzazana bayo badumzele ngokwelizwi lamavukuthu, bebetha ezifubeni zabo.\n"
                },
                "8": {
                    "verse_nr": 8,
                    "verse": "INineve injengechibi lamanzi, kususela koko yabakhoyo;  bayabaleka noko; kuba angathiwa, Yimani, yimani! hayi, akubikho uphethulayo.\n"
                },
                "9": {
                    "verse_nr": 9,
                    "verse": "Phangani isilivere, phangani igolide; akunakuphela ukuxhotyiswa ngobuninzi beempahla zonke ezinqwenelekayo.\n"
                },
                "10": {
                    "verse_nr": 10,
                    "verse": "Kuthe qongqololo, kwathi qongqololo, kwaba selubala;  intliziyo inyibilikile, amadolo ayagevezela; yinimba emanqeni onke, ubuso bonke buphela buba luthuthu.\n"
                },
                "11": {
                    "verse_nr": 11,
                    "verse": "Siphi na isikhundla seengonyama, nedlelo elo leengonyama ezintsha, ebilihamba ingonyama induna nengonyamakazi, ithole lengonyama, kungekho wothusayo?\n"
                },
                "12": {
                    "verse_nr": 12,
                    "verse": "Ingonyama le iqwenga okwanele amathole ayo, ikrwitshele iingonyamakazi zayo, izalise imingxuma yayo ngexhoba,  nezikhundla zayo ngento eqwengiweyo.\n"
                },
                "13": {
                    "verse_nr": 13,
                    "verse": "Uthi uYehova wemikhosi, Yabona, ndikuchasile; ndozitshisa iinqwelo zakho zokulwa zibe ngumsi, ikrele lizidle iingonyama zakho ezintsha; ndilinqumle ehlabathini ixhoba lakho, lingabi savakala izwi labathunywa bakho.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Yeha, umzi wamagazi! Uzele kwaphela luhanahaniso nakukudlavula; akumki kuwo ukuqwenga.\n"
                },
                "2": {
                    "verse_nr": 2,
                    "verse": "Isithonga seziniya, nesithonga sokugoqoza kweevili,  nokuphala kwamahashe, nokuxhuma kweenqwelo zokulwa;\n"
                },
                "3": {
                    "verse_nr": 3,
                    "verse": "abamahashe besenza amagqasi, ukubengezela kwamakrele,  nokumenyezela kwezikhali; ukuba baninzi ababuleweyo, izigigaba zabafileyo; ewe, azinakuphela izidumbu; bayakhubeka ezidumbini zabo;\n"
                },
                "4": {
                    "verse_nr": 4,
                    "verse": "ngenxa yobuninzi bezihenyuzo zehenyukazi elihle, elinesoya,  umnikazi-kukhafula, othengisa iintlanga ngezihenyuzo zakhe,  nemizalwane ngokukhafula kwakhe.\n"
                },
                "5": {
                    "verse_nr": 5,
                    "verse": "Uthi uYehova wemikhosi, Yabona, ndikuchasile; ndozityhila iingubo zakho, ndiziphose phezu kobuso bakho, ndizibonise iintlanga ubuze bakho; ndizibonise izikumkani ukucukucezwa kwakho.\n"
                },
                "6": {
                    "verse_nr": 6,
                    "verse": "Ndiya kukugalela ngezinto ezinezothe, ndikwenze inqambi,  ndikwenze ube njengento ebonelwayo.\n"
                },
                "7": {
                    "verse_nr": 7,
                    "verse": "Kuya kuthi, bonke abakubonayo bakubaleke, bathi, INineve ibhuqekile; ngubani na oya kuyikhuza? ndokufunela phi na abathuthuzeli?\n"
                },
                "8": {
                    "verse_nr": 8,
                    "verse": "Uyidlule ngokulunga yini na iNo ka-Amon, eyamisa emijelweni yoMnayile, amanzi engeenxa zonke kuyo; elungqameko lwayo ibilulwandle, udonga lwayo lululwandle?\n"
                },
                "9": {
                    "verse_nr": 9,
                    "verse": "Ayengamandla ayo amaKushi kwanamaYiputa, engenakuphela ndawo ke; amaPuti namaLubhi avengabancedisi bayo.\n"
                },
                "10": {
                    "verse_nr": 10,
                    "verse": "Nayo ke leyo yafuduswa, yathinjwa, neentsana zayo zacunyuzwa ezimbonjeni zezitrato zonke; amadoda azukileyo kuyo bawenzela amaqashiso; bonke abakhulu kuyo babakhonkxa ngemixokelelwane.\n"
                },
                "11": {
                    "verse_nr": 11,
                    "verse": "Nawe lo uya kunxila, uya kufihlakala; nawe lo uya kufuna igwiba ngenxa yotshaba.\n"
                },
                "12": {
                    "verse_nr": 12,
                    "verse": "Zonke iinqaba zakho ziyimikhiwane enamakhiwane aqalelayo;  ukuba avuthululwe, owa emlonyeni wowadlayo.\n"
                },
                "13": {
                    "verse_nr": 13,
                    "verse": "Yabona, abantu bakho bangamankazana phakathi kwakho apho;  avulekile amasango elizwe lakho, avulekela iintshaba zakho;  umlilo utshisa imivalo yakho.\n"
                },
                "14": {
                    "verse_nr": 14,
                    "verse": "Zikhelele amanzi angqingo, qinisa iinqaba zakho; ngena eludakeni, uxovule udongwe; lungisa iziko lokutshisa izitena.\n"
                },
                "15": {
                    "verse_nr": 15,
                    "verse": "Khona apho umlilo uya kukutshisa; ikrele liya kukunqumla,  liya kukudla njengenkumbi ekhothululayo. Zandise njengenkumbi ekhothululayo, zandise njengenkumbi eyandayo.\n"
                },
                "16": {
                    "verse_nr": 16,
                    "verse": "Ubandisile ke abarhwebi bakho ngaphezu kweenkwenkwezi zezulu; inkumbi ekhothululayo igalelekile, yabhunyula, yabaleka yemka.\n"
                },
                "17": {
                    "verse_nr": 17,
                    "verse": "Abaluluhle bakho banjengeenkumbi ezandayo, abathetheli bakho banjengemiqikela, ngemiqikela yeenkumbi, ezilalisa ezintangweni mhla ngengqele; lithi lingaphuma ilanga, zibaleke zimke, ingazeki indawo yazo, ukuba ziphi na.\n"
                },
                "18": {
                    "verse_nr": 18,
                    "verse": "Balele abalusi bakho, kumkani Asiriya; zilele phantsi iingangamsha zakho; bathe phangalala abantu bakho ezintabeni,  akukho ubabuthayo.\n"
                },
                "19": {
                    "verse_nr": 19,
                    "verse": "Akuhlangani ukwaphuka kwakho; inxeba lakho lelibulalayo.  Bonke abazivayo iindaba zakho babetha izandla ngawe; ngokuba ngubani na ezingadlulanga phezu kwakhe izinto zakho ezimbi ngamaxesha onke?\n"
                }
            }
        }
    }
}