{
    "version": "xhosa",
    "book_name": "Ephesians",
    "book_nr": "49",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UPawulos, umpostile kaYesu Kristu ngokuthanda kukaThixo,  ubhalela abangcwele abase-Efese, abakholwayo kuKristu Yesu;\n"
                },
                "2": {
                    "verse_nr": 2,
                    "verse": "athi, Makube lubabalo kuni, noxolo oluvela kuThixo uBawo wethu, neNkosi yethu uYesu Kristu.\n"
                },
                "3": {
                    "verse_nr": 3,
                    "verse": "Makabongwe uThixo, uYise weNkosi yethu uYesu Kristu, lowo wasisikelelayo ngeentsikelelo zonke zoMoya kwezasemazulwini iindawo, sikuKristu;\n"
                },
                "4": {
                    "verse_nr": 4,
                    "verse": "njengokuba wathi, ngaphambi kokusekwa kwehlabathi,  wasinyulela kuye, ukuba sibe ngcwele, singabi nasiphako phambi kwakhe;\n"
                },
                "5": {
                    "verse_nr": 5,
                    "verse": "othe ngokusithanda wasimisela ngenxa engaphambili, ukuba senziwe oonyana kuye ngokwakhe ngoYesu Kristu, ngokwenkolelo yokuthanda kwakhe,\n"
                },
                "6": {
                    "verse_nr": 6,
                    "verse": "ukuze kudunyiswe uzuko lobabalo lwakhe, awasibabala ngalo sikuye Othandiweyo;\n"
                },
                "7": {
                    "verse_nr": 7,
                    "verse": "esinayo sikuye inkululeko ngokuhlawulelwa ngegazi lakhe,  ukuxolelwa ke kweziphoso zethu, ngokobutyebi bobabalo lwakhe;\n"
                },
                "8": {
                    "verse_nr": 8,
                    "verse": "awaluphuphumisela kuthi, lunabo bonke ubulumko nokuqonda;\n"
                },
                "9": {
                    "verse_nr": 9,
                    "verse": "esazisile imfihlelo yokuthanda kwakhe ngokwenkolelo yakhe,  awayimisayo ngokwakhe,\n"
                },
                "10": {
                    "verse_nr": 10,
                    "verse": "ebhekise ekuhleleni aya kuhlela ngako, akuzaliseka amaxesha, ukuba azihlanganisele zonke izinto kuye uKristu,  ezisemazulwini kwanezisemhlabeni;\n"
                },
                "11": {
                    "verse_nr": 11,
                    "verse": "ewe, kuye lo sithe sikuye sadla ilifa; simisiwe ngenxa engaphambili ngokwengqibo yozisebenzayo zonke ezo nto ngokwecebo lokuthanda kwakhe;\n"
                },
                "12": {
                    "verse_nr": 12,
                    "verse": "ukuze sibe ngabokudumisa uzuko lwakhe, thina aba sathi ngenxa engaphambili sathembela kuye uKristu;\n"
                },
                "13": {
                    "verse_nr": 13,
                    "verse": "enithe, nikuye nani, nakuliva ilizwi lenyaniso, iindaba ezi zilungileyo zokusindiswa kwenu-enithe, nakukholwa nokukholwa kuye, natywinwa naqiniselwa ngaye uMoya oyiNgcwele wedinga,\n"
                },
                "14": {
                    "verse_nr": 14,
                    "verse": "osisinyaniso selifa lethu, ukude kugqibelele ukukhululeka ngentlawulelo kwabo baziinqobo kuye, ukuba kudunyiswe uzuko lwakhe.\n"
                },
                "15": {
                    "verse_nr": 15,
                    "verse": "Ngenxa yoko nam, ndakuba ndikuvile okwenu ukukholwa yiNkosi uYesu, nokubathanda kwenu bonke abangcwele,\n"
                },
                "16": {
                    "verse_nr": 16,
                    "verse": "andiphezi ukubulela ngenxa yenu, ndinikhumbula emithandazweni yam,\n"
                },
                "17": {
                    "verse_nr": 17,
                    "verse": "ukuba uThixo weNkosi yethu uYesu Kristu, uYise wozuko,  aninike umoya wobulumko wokunityhilela, nimazi kakuhle;\n"
                },
                "18": {
                    "verse_nr": 18,
                    "verse": "nikhanyiselwe amehlo engqondo, ukuze nilazi into eliyiyo ithemba lobizo lwakhe, nento obuyiyo ubutyebi bobuqaqawuli belifa lakhe phakathi kwabo abangcwele;\n"
                },
                "19": {
                    "verse_nr": 19,
                    "verse": "nento obuyiyo ubukhulu obuncamisileyo bamandla akhe abhekisele kuthi, thina bakholwayo, angokokusebenza kokuqinisela kokomelela kwakhe,\n"
                },
                "20": {
                    "verse_nr": 20,
                    "verse": "awakusebenza kuye uKristu, ekumvuseni kwakhe kwabafileyo;  waza wamhlalisa ngasekunene kwakhe kwezasemazulwini iindawo,\n"
                },
                "21": {
                    "verse_nr": 21,
                    "verse": "ngaphezu kwalo lonke ulawulo, negunya, namandla, nobukhosi,  nalo lonke igama elikhankanywayo, kungekhona kweli phakade lodwa, kunakwelo lizayo.\n"
                },
                "22": {
                    "verse_nr": 22,
                    "verse": "Waza izinto zonke wazithobela phantsi kweenyawo zakhe,  wammisa ukuba abe yintloko phezu kweento zonke kulo ibandla,\n"
                },
                "23": {
                    "verse_nr": 23,
                    "verse": "lona lingumzimba wakhe, ukuzala ke oko kozizalisayo izinto zonke ngako konke.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Nani unidlise ubomi, nifile nje ziziphoso na zizono;\n"
                },
                "2": {
                    "verse_nr": 2,
                    "verse": "enanifudula nihamba kuzo ngokwesimo seli hlabathi,  ngokomphathi wegunya lesibhakabhaka, womoya lo usebenzayo ngoku kubo abangevayo;\n"
                },
                "3": {
                    "verse_nr": 3,
                    "verse": "esasifudula nathi sonke sihleli phakathi kwabo ezinkanukweni zenyama yethu, sisenza ukuthanda kwenyama nokwengcinga, saye ngemvelo sikwangabantwana bengqumbo, njengabanye abo.\n"
                },
                "4": {
                    "verse_nr": 4,
                    "verse": "Ke uThixo, esisityebi nje ngenceba, uthe ngenxa yothando lwakhe olukhulu, awasithanda ngalo,\n"
                },
                "5": {
                    "verse_nr": 5,
                    "verse": "thina sifile nje ziziphoso, wasidlisa ubomi ndawonye noKristu (nisindiswe ngokubabalwa),\n"
                },
                "6": {
                    "verse_nr": 6,
                    "verse": "wasivusa naye, wasihlalisa naye kwezasemazulwini iindawo,  sikuKristu Yesu;\n"
                },
                "7": {
                    "verse_nr": 7,
                    "verse": "ukuze ubutyebi obuncamisileyo bobabalo lwakhe abubonakalalise emaphakadeni azayo, ngokusenzela ububele ngoKristu Yesu.\n"
                },
                "8": {
                    "verse_nr": 8,
                    "verse": "Kuba nisindiswe ngokubabalwa nangalo ukholo; nako oko kungaphumi kuni, kusisipho sikaThixo;\n"
                },
                "9": {
                    "verse_nr": 9,
                    "verse": "akuphumi misebenzini, hleze kubekho bani uqhayisayo.\n"
                },
                "10": {
                    "verse_nr": 10,
                    "verse": "Kuba thina singumsebenzi wakhe, sidalelwe kuKristu Yesu,  ukuze senze imisebenzi elungileyo, awayilungisayo uThixo ngenxa engaphambili, ukuze sihambe kuyo.\n"
                },
                "11": {
                    "verse_nr": 11,
                    "verse": "Ngoko ndithi, Khumbulani ukuba nina, enibe nifudule niziintlanga ngokwenyama, kusithiwa ningabangalukileyo, ngabo kuthiwa ngabolwaluko olwenziwe ngezandla enyameni:\n"
                },
                "12": {
                    "verse_nr": 12,
                    "verse": "okokuba ngelo xesha nibe ningenaKristu, ningazani nawo umzi wakwaSirayeli, ningabasemzini kuyo iminqophiso yalo idinga,  ningenathemba, ningenaThixo ehlabathini.\n"
                },
                "13": {
                    "verse_nr": 13,
                    "verse": "Ke ngoku ngoKristu Yesu, nina, enibe nifudula nikude, nithe naba kufuphi ngalo igazi likaKristu.\n"
                },
                "14": {
                    "verse_nr": 14,
                    "verse": "Kuba nguye oluxolo lwethu, yena uthe izinto zombini wazenza zaba nye, waluchitha ke udonga lothango oluphakathi, ubumpi ke obo,\n"
                },
                "15": {
                    "verse_nr": 15,
                    "verse": "akuba ewubhangisile, esenyameni yakhe, umyalelo wemithetho esemimiselweni; ukuze abo babini abadalele kuye ngokwakhe, babe mntu mnye, mtsha, esenza ke uxolo;\n"
                },
                "16": {
                    "verse_nr": 16,
                    "verse": "nokuze abaxolelanise noThixo abo babini, babe mzimba mnye ngawo umnqamlezo, ebubulalele kuwo ubumpi obo.\n"
                },
                "17": {
                    "verse_nr": 17,
                    "verse": "Weza ke washumayela iindaba ezilungileyo zoxolo kuni abo bakude, nakwabakufuphi;\n"
                },
                "18": {
                    "verse_nr": 18,
                    "verse": "ngokuba kungaye ukungeniswa kwethu sobabini, siMoya mnye kuye uYise.\n"
                },
                "19": {
                    "verse_nr": 19,
                    "verse": "Ngoko ke anisengabasemzini nabaphambukeli; ningamakhaya kubo abangcwele, ningabendlu kaThixo,\n"
                },
                "20": {
                    "verse_nr": 20,
                    "verse": "nakhelwe phezu kwelitye lesiseko sabapostile nabaprofeti,  inguYesu Kristu ngokwakhe ilitye lembombo;\n"
                },
                "21": {
                    "verse_nr": 21,
                    "verse": "esithi kuye sonke isakhiwo, sihlangene kakuhle, sikhule,  sibe yitempile engcwele eNkosini;\n"
                },
                "22": {
                    "verse_nr": 22,
                    "verse": "enithi nani nakhelwe ndawonye kuye, ukuze nibe yindawo yokuhlala kaThixo ngaye uMoya.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Ngenxa yoko, mna Pawulos, mbanjwa kaKristu Yesu ngenxa yenu zintlanga\u0097\n"
                },
                "2": {
                    "verse_nr": 2,
                    "verse": "ukuba ke nikuvile ukugosisa kobabalo lukaThixo endanibabalelwa ngalo;\n"
                },
                "3": {
                    "verse_nr": 3,
                    "verse": "okokuba wandazisa imfihlelo leyo ngokotyhilelo, njengoko sendibhale kade ngokufutshane;\n"
                },
                "4": {
                    "verse_nr": 4,
                    "verse": "enothi ngoko, nakulesa, nibe nokuqiqa okwam ukuyiqonda imfihlelo kaKristu;\n"
                },
                "5": {
                    "verse_nr": 5,
                    "verse": "ababengathanga kuzimbi izizukulwana bayaziswe oonyana babantu, njengoko bayityhilelweyo ngoku abapostile bakhe abangcwele, nabaprofeti bakhe, ngaye uMoya;\n"
                },
                "6": {
                    "verse_nr": 6,
                    "verse": "eyokuba iintlanga ziziindlalifa nathi, zikwamzimba mnye nathi, zingamahlulelana nathi ngedinga lakhe, sikuye nje uKristu ngazo iindaba ezilungileyo,\n"
                },
                "7": {
                    "verse_nr": 7,
                    "verse": "endaba ngumlungiseleli wazo ngokwesipho sobabalo lukaThixo,  endababalwa ngaso ngokokusebenza kwamandla akhe.\n"
                },
                "8": {
                    "verse_nr": 8,
                    "verse": "Mna lo, unguyena mncinanana kubo bonke abangcwele,  ndababalwa ngolo lubabalo, lokuba ndishumayele phakathi kweentlanga iindaba ezilungileyo zobutyebi obungalandekiyo bukaKristu;\n"
                },
                "9": {
                    "verse_nr": 9,
                    "verse": "ndibakhanyisele bonke, bayibone into obuyiyo ubudlelane bemfihlelo ebifihliwe kwasemaphakadeni, ikuye uThixo owazidalayo zonke izinto ngoYesu Kristu;\n"
                },
                "10": {
                    "verse_nr": 10,
                    "verse": "ukuze ngoku oozilawuli noomagunya, abakwezasemazulwini iindawo, babaziswe ngalo ibandla ubulumko bukaThixo,  obuziintlobo ezininzi,\n"
                },
                "11": {
                    "verse_nr": 11,
                    "verse": "ngokokwengqibo yakhe yasemaphakadeni, awayenzayo kuKristu Yesu, iNkosi yethu;\n"
                },
                "12": {
                    "verse_nr": 12,
                    "verse": "esinako sikuye ukungafihlisi kwethu, nokungeniswa kuye sikholosile, ngokukholwa kuye.\n"
                },
                "13": {
                    "verse_nr": 13,
                    "verse": "Kungoko ndicelayo ukuba ningethi amandla ziimbandezelo zam,  ezingenxa yenu, zona ezi ziluzuko lwenu.\n"
                },
                "14": {
                    "verse_nr": 14,
                    "verse": "Ngenxa yoko ndiyawagoba amadolo am kuye uYise weNkosi yethu uYesu Kristu,\n"
                },
                "15": {
                    "verse_nr": 15,
                    "verse": "ebizwe ngaye yonke imizalwane esemazulwini nesemhlabeni,\n"
                },
                "16": {
                    "verse_nr": 16,
                    "verse": "ukuba aninike, ngokobutyebi bozuko lwakhe, ukomelezwa ngamandla ngaye uMoya wakhe, ngokusingisele emntwini ongaphakathi;\n"
                },
                "17": {
                    "verse_nr": 17,
                    "verse": "ukuba uKristu ahlale ngalo ukholo ezintliziyweni zenu,  nendele nisekelwe eluthandweni,\n"
                },
                "18": {
                    "verse_nr": 18,
                    "verse": "ukuze nithi, ndawonye nabo bonke abangcwele, nibe nako kanye ukubuqiqa into obuyiyo ububanzi, nobude, nobunzulu,  nokuphakama kwalo,\n"
                },
                "19": {
                    "verse_nr": 19,
                    "verse": "kwanokulwazi uthando lukaKristu oluncamise ukwazi; ukuze niye nizala ngako konke ukuzala kukaThixo.\n"
                },
                "20": {
                    "verse_nr": 20,
                    "verse": "Kuye ke onako ukwenza okungaphezu kweento zonke ngokugqithiseleyo kakhulu, ngaphezu kwesikucelayo nesinokukuqiqa, ngokokwamandla asebenzayo ngaphakathi kwethu,\n"
                },
                "21": {
                    "verse_nr": 21,
                    "verse": "kuye malubekho uzuko ebandleni elikuKristu Yesu, kuse kuzo zonke izizukulwana zalo iphakade lasemaphakadeni. Amen.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Ndiyanivuselela ngoko, mna mbanjwa waseNkosini, ukuba nihambe ngokulufaneleyo ubizo enabizwa ngalo,\n"
                },
                "2": {
                    "verse_nr": 2,
                    "verse": "ninako konke ukuthobeka kwentliziyo nobulali, ninokuzeka kade umsindo, ninyamezelana, nisenziwa luthando,\n"
                },
                "3": {
                    "verse_nr": 3,
                    "verse": "nikhuthalele ukubugcina ubunye boMoya ngentambo yoxolo.\n"
                },
                "4": {
                    "verse_nr": 4,
                    "verse": "Mnye umzimba, mnye noMoya, njengokuba nabizwayo nokubizwa,  naba nathemba linye lobizo lwenu.\n"
                },
                "5": {
                    "verse_nr": 5,
                    "verse": "Inye iNkosi, lunye ukholo, lunye ubhaptizo,\n"
                },
                "6": {
                    "verse_nr": 6,
                    "verse": "mnye uThixo, uYise wabo bonke, ophezu kwabo bonke, okubo bonke, ophakathi kwenu nonke.\n"
                },
                "7": {
                    "verse_nr": 7,
                    "verse": "Ke elowo kuthi wababalwa ngokomlinganiso wokupha kukaKristu.\n"
                },
                "8": {
                    "verse_nr": 8,
                    "verse": "Kungoko athi, Enyuke waya enyangweni, wathimba intimbo,  Wabapha izipho abantu.\n"
                },
                "9": {
                    "verse_nr": 9,
                    "verse": "Oko ke kuthi, wenyuka, kuyintoni na, kungekwakukuthi, wehla nokuhla kuqala, waya kwezona ziseza ntsi iindawo zomhlaba?\n"
                },
                "10": {
                    "verse_nr": 10,
                    "verse": "Owehlayo ikwangulowo wenyukayo, waya ngaphezu kwawo onke amazulu, ukuze azalise zonke izinto.\n"
                },
                "11": {
                    "verse_nr": 11,
                    "verse": "Waza kwayena wabapha abanye ukuba babe ngabapostile, abanye babe ngabaprofeti, abanye babe ngabashumayeli beendaba ezilungileyo, abanye babe ngabalusi nabafundisi,\n"
                },
                "12": {
                    "verse_nr": 12,
                    "verse": "ukuze abangcwele basulungekiselwe umsebenzi wolungiselelo,  ukwakhiwa ke komzimba kaKristu;\n"
                },
                "13": {
                    "verse_nr": 13,
                    "verse": "side thina sonke sifike kubo ubunye benkolo, nobokumazi okuzeleyo uNyana kaThixo, ebudodeni obupheleleyo,  emlinganisweni wobukhulu bokuzala kukaKristu;\n"
                },
                "14": {
                    "verse_nr": 14,
                    "verse": "ukuze singabi saba ziintsana, silatyuzwa, siphetshethwa ngumoya wonke wemfundiso, ngokunyanga kwabantu, ngobuqhetseba obusemaqhingeni olahlekiso;\n"
                },
                "15": {
                    "verse_nr": 15,
                    "verse": "sithi ke, sinyanisekile eluthandweni, sikhulele, ngeendawo zonke, kuye lo uyintloko, uKristu;\n"
                },
                "16": {
                    "verse_nr": 16,
                    "verse": "ekuphuma kuye ukuthi, umzimba wonke uhlangane kakuhle,  ubandakanywe ngako konke ukuxhomekelelana kwamalungu okuluncedo, okusebenza ngomlinganiso weendawo zonke ngazinye,  ukhulise umzimba, use ekuzakheni ngothando.\n"
                },
                "17": {
                    "verse_nr": 17,
                    "verse": "Ke ngoko, oku ndiyakuthetha ndikungqine ndiseNkosini,  ukuthi, maningabi sahamba njengoko zihamba ngako nezinye iintlanga, ngamampunge engqiqo yazo,\n"
                },
                "18": {
                    "verse_nr": 18,
                    "verse": "zenziwe mnyama iingqondo, zingazani nobomi bukaThixo ngenxa yokungazi okukuzo, ngenxa yokuqaqadeka kwentliziyo yazo;\n"
                },
                "19": {
                    "verse_nr": 19,
                    "verse": "abathe bona, bengasaziva, bazinikela eburheletyweni, ukuze basebenze ukungcola konke, bebawa.\n"
                },
                "20": {
                    "verse_nr": 20,
                    "verse": "Ke nina animfundanga ngokunjalo uKristu,\n"
                },
                "21": {
                    "verse_nr": 21,
                    "verse": "ukuba kambe ningaba nimvile, nafundiswa nikuye, njengoko inyaniso ikuye uYesu;\n"
                },
                "22": {
                    "verse_nr": 22,
                    "verse": "yokuba nithi ngakwihambo yangaphambili nimlahle umntu omdala, owonakaliswayo ngokokweenkanuko zokulukuhla;\n"
                },
                "23": {
                    "verse_nr": 23,
                    "verse": "nihlaziywe ke kuwo umoya wengqiqo yenu,\n"
                },
                "24": {
                    "verse_nr": 24,
                    "verse": "nimambathe umntu omtsha, othe ngokukaThixo wadalelwa ebulungiseni, nasebungcweleni benyaniso.\n"
                },
                "25": {
                    "verse_nr": 25,
                    "verse": "Kungoko ke ndithi, lahlani ubuxoki, thethani inyaniso elowo nommelwane wakhe; ngokuba singamalungu, omnye elelomnye.\n"
                },
                "26": {
                    "verse_nr": 26,
                    "verse": "Qumbani, ningoni; ilanga malingade litshone nicaphukile;\n"
                },
                "27": {
                    "verse_nr": 27,
                    "verse": "kananjalo musani ukumkhwelela indawo uMtyholi lo.\n"
                },
                "28": {
                    "verse_nr": 28,
                    "verse": "Lowo ubayo makangabi seba; kanye ke makabulaleke esebenza okulungileyo ngezandla zakhe, ukuze abe nako ukwabela osweleyo.\n"
                },
                "29": {
                    "verse_nr": 29,
                    "verse": "Makungaphumi nanye intetho ebolileyo emlonyeni wenu; mayibe yesukuba ilungele ukuxuma oko kuluncedo, ukuze ibabale abevayo.\n"
                },
                "30": {
                    "verse_nr": 30,
                    "verse": "Kanjalo musani ukumenza buhlungu uMoya oyiNgcwele kaThixo,  enathi kuye natywinwa, naqiniselelwa imini yentlawulelo.\n"
                },
                "31": {
                    "verse_nr": 31,
                    "verse": "Mabukhweleliswe kuni bonke ubukrakra, nomsindo, nengqumbo,  nengcolo, nonyeliso, ndawonye nolunya lonke.\n"
                },
                "32": {
                    "verse_nr": 32,
                    "verse": "Ke nina yibani nobubele omnye komnye, nibe nemfesane kakhulu, nixolelane, njengokuba naye uThixo wanixolelayo ekuKristu.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Ngoko yibani ngabaxelisa uThixo, ngokwabantwana abaziintanda;\n"
                },
                "2": {
                    "verse_nr": 2,
                    "verse": "nihambe eluthandweni, kwanjengokuba naye uKristu wasithandayo, wazinikela ngenxa yethu, ukuba abe ngumnikelo nedini kuye uThixo, ukuba abe livumba elimnandi.\n"
                },
                "3": {
                    "verse_nr": 3,
                    "verse": "Ke umbulo, nako konke ukungcola, nokubawa, makungakhe kukhankanywe phakathi kwenu, njengoko kubafaneleyo abangcwele;\n"
                },
                "4": {
                    "verse_nr": 4,
                    "verse": "kwanamanyala, nentetho yobuyatha, nobuhiba, izinto ezo ezingafanelekileyo. Makube kokukhona ninemibulelo.\n"
                },
                "5": {
                    "verse_nr": 5,
                    "verse": "Kuba oku nikwazi, ukuba wonke umenzi wombulo, nomntu ongcolileyo, nolibawa, engumkhonzi wezithixo, akanalifa ebukumkanini bukaKristu noThixo.\n"
                },
                "6": {
                    "verse_nr": 6,
                    "verse": "Makungabikho namnye unilukuhlayo ngamazwi alambathayo; kuba iza ngenxa yezo zinto ingqumbo kaThixo phezu kwabangevayo.\n"
                },
                "7": {
                    "verse_nr": 7,
                    "verse": "Ngoko musani ukuba ngamahlulelana nabo.\n"
                },
                "8": {
                    "verse_nr": 8,
                    "verse": "Kuba nina naye nifudula nibubumnyama, ke ngoku nikukukhanya,  niseNkosini nje; hambani ke ngokwabantwana bokukhanya.\n"
                },
                "9": {
                    "verse_nr": 9,
                    "verse": "Kuba sona isiqhamo soMoya sikuko konke ukulunga,  nobulungisa, nenyaniso;\n"
                },
                "10": {
                    "verse_nr": 10,
                    "verse": "nicikida ukuba yintoni na ekholekileyo kakuhle kwiNkosi.\n"
                },
                "11": {
                    "verse_nr": 11,
                    "verse": "Kanjalo musani ukuba nabudlelane ngemisebenzi yobumnyama engenasiqhamo; makube kukhona niyohlwayayo.\n"
                },
                "12": {
                    "verse_nr": 12,
                    "verse": "Kuba izinto ezenziwa ngabo emfihlekweni kulihlazo nokuzithetha.\n"
                },
                "13": {
                    "verse_nr": 13,
                    "verse": "Ke zonke ezi zinto, zakohlwaywa, ziyabonakalaliswa kukukhanya; kuba konke okubonakalaliswayo kukukhanya.\n"
                },
                "14": {
                    "verse_nr": 14,
                    "verse": "Kungoko athi, Vuka wena uleleyo, uvuke kwabafileyo; uKristu wokukhanyisela.\n"
                },
                "15": {
                    "verse_nr": 15,
                    "verse": "Khangelani ngoko, ukuba ningathini na, ukuze kucokiseke ukuhamba kwenu; ningabi njengabaswele ubulumko, yibani njengezilumko;\n"
                },
                "16": {
                    "verse_nr": 16,
                    "verse": "nizongela ixesha eli, ngokuba le mihla ayindawo.\n"
                },
                "17": {
                    "verse_nr": 17,
                    "verse": "Ngenxa yoko musani ukuba ziintsweli-kuqonda; yibani ngabakuqondayo into okuyiyo ukuthanda kweNkosi.\n"
                },
                "18": {
                    "verse_nr": 18,
                    "verse": "Kanjalo musani ukunxila yiwayini, ekukhoyo kuloo nto ukuzibhubhisa; manizaliswe nguMoya;\n"
                },
                "19": {
                    "verse_nr": 19,
                    "verse": "nithetha omnye nomnye ngeendumiso, neengoma, nezango ezizezomoya, nivuma, nibetha uhadi entliziyweni yenu kuyo iNkosi,\n"
                },
                "20": {
                    "verse_nr": 20,
                    "verse": "nimana nibulela ngenxa yeento zonke, egameni leNkosi yethu uYesu Kristu, kuye uThixo uYise;\n"
                },
                "21": {
                    "verse_nr": 21,
                    "verse": "nilulamelana ngokoyika uThixo.\n"
                },
                "22": {
                    "verse_nr": 22,
                    "verse": "Nina bafazi, walulameleni awenu amadoda, ngokokululamela iNkosi;\n"
                },
                "23": {
                    "verse_nr": 23,
                    "verse": "ngokuba indoda le iyintloko yomfazi, njengokuba naye uKristu eyintloko yebandla, eli; waye yena ngokwakhe enguMsindisi wawo umzimba.\n"
                },
                "24": {
                    "verse_nr": 24,
                    "verse": "Ke, kwanjengokuba ibandla eli limlulamela uKristu, mabathi ngokunjalo nabafazi bawalulamele awabo amadoda ezintweni zonke.\n"
                },
                "25": {
                    "verse_nr": 25,
                    "verse": "Nina madoda, bathandeni abafazi benu, njengokuba naye uKristu walithandayo ibandla, wazinikela ngenxa yalo;\n"
                },
                "26": {
                    "verse_nr": 26,
                    "verse": "ukuze alingcwalise, elihlambulule ngokuhlamba kwamanzi ngelizwi;\n"
                },
                "27": {
                    "verse_nr": 27,
                    "verse": "ukuze alimise phambi kwakhe linobuqaqawuli, lilibandla elingenabala, elingenamibimbi nanye into enjalo, ukuze libe ngcwele, lingabi nasiphako.\n"
                },
                "28": {
                    "verse_nr": 28,
                    "verse": "Ngoko amelwe amadoda ukubathanda abawo abafazi, njengokuba beyimizimba yawo. Lowo umthandayo umkakhe, uyazithanda;\n"
                },
                "29": {
                    "verse_nr": 29,
                    "verse": "kuba akukho namnye wakha wayithiya eyakhe inyama; usuka ayondle, ayigcine, njengokuba nayo iNkosi ilenjenjalo ibandla.\n"
                },
                "30": {
                    "verse_nr": 30,
                    "verse": "Ngokuba singamalungu omzimba wayo, singabenyama yayo,  singabamathambo ayo.\n"
                },
                "31": {
                    "verse_nr": 31,
                    "verse": "Ngenxa yoko ke, umntu womshiya uyise nonina, anamathele kuye umkakhe, baze abo babini babe nyama-nye.\n"
                },
                "32": {
                    "verse_nr": 32,
                    "verse": "Loo mfihlelo inkulu; ke mna ndithetha ndisingisele kuKristu, ndisingisele nakulo ibandla.\n"
                },
                "33": {
                    "verse_nr": 33,
                    "verse": "Kodwa ke manithi nani ngabanye, elowo amthande umkakhe,  njengoko azithanda ngako; umfazi ke makayoyike indoda.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Nina bantwana, baveni abazali benu ngokwabaseNkosini; kuba oko kububulungisa.\n"
                },
                "2": {
                    "verse_nr": 2,
                    "verse": "Beka uyihlo nonyoko; wona lowo ngumthetho wokuqala onedinga;\n"
                },
                "3": {
                    "verse_nr": 3,
                    "verse": "ukuze kulunge kuwe, ube nexesha elide emhlabeni.\n"
                },
                "4": {
                    "verse_nr": 4,
                    "verse": "Nani boyise, musani ukubacaphukisa abantwana benu;  bondleleni ekuqeqesheni nasekululekeni kweNkosi.\n"
                },
                "5": {
                    "verse_nr": 5,
                    "verse": "Nina bakhonzi, baveni abaziinkosi zenu ngokwenyama,  ninokuzoyikela nokugubha, ningenakumbi ezintliziyweni zenu,  ninge niva uKristu ngokwakhe.\n"
                },
                "6": {
                    "verse_nr": 6,
                    "verse": "Ukukhonza kwenu makungabi ngokweliso, ngathi nithomalalisa abantu; makube ngokwabakhonzi bakaKristu, nikwenza ukuthanda kukaThixo ngokwasemphefumlweni,\n"
                },
                "7": {
                    "verse_nr": 7,
                    "verse": "nikhonza ngentumekelelo, kukuyo iNkosi, kungekubo abantu;\n"
                },
                "8": {
                    "verse_nr": 8,
                    "verse": "nisazi nje ukuba into esukuba ilungile, athe ulowo wayenza,  uya kwamkeliswa kwayona yiNkosi, nokuba uNonzi nokuba ungokhululekileyo.\n"
                },
                "9": {
                    "verse_nr": 9,
                    "verse": "Nani baziinkosi zabo, yenzani kwaezo zinto kubo, nikuyeke ukusongela; nisazi nje ukuba kwaeyabo neyenu iNkosi isemazulwini, nokuba akukho kukhetha buso kuyo.\n"
                },
                "10": {
                    "verse_nr": 10,
                    "verse": "Elokugqiba, bazalwana bam, ndithi, Yomelelani eNkosini,  nasekuqineni kokomelela kwayo.\n"
                },
                "11": {
                    "verse_nr": 11,
                    "verse": "Xhobani sonke isikrweqe sikaThixo, ukuze nibe nako ukumisa nibuchase ubuqhinga boMtyholi.\n"
                },
                "12": {
                    "verse_nr": 12,
                    "verse": "Ngokuba umzamo wethu asingowokuzamana negazi nenyama;  ngowokuzamana nazo izilawuli, nawo amagunya, nazo iziphatha-hlabathi zobumnyama balo eli phakade, nayo imikhosi yomoya abakhohlakeleyo kwezasezulwini iindawo.\n"
                },
                "13": {
                    "verse_nr": 13,
                    "verse": "Ngenxa yoko, qubulani sonke isikrweqe sikaThixo; ukuze nibe nako ukuchasa ngomhla ombi, nithi nikufezile konke, nime nimi.\n"
                },
                "14": {
                    "verse_nr": 14,
                    "verse": "Misani ke ngoko, nibhinqe inyaniso esinqeni senu, ninxibe isigcina-sifuba sobulungisa,\n"
                },
                "15": {
                    "verse_nr": 15,
                    "verse": "nibophe ezinyaweni zenu ulungiselelo lweendaba ezilungileyo zoxolo.\n"
                },
                "16": {
                    "verse_nr": 16,
                    "verse": "Ngaphezu kwezo zinto zonke, qubulani ikhaka lokholo, lona nothi ngalo nibe nako ukuzicima zonke iintolo ezinomlilo zakhe ongendawo.\n"
                },
                "17": {
                    "verse_nr": 17,
                    "verse": "Yamkelani isigcina-ntloko sosindiso, nalo ikrele loMoya,  elililizwi likaThixo;\n"
                },
                "18": {
                    "verse_nr": 18,
                    "verse": "ngako konke ukuthandaza nokukhunga, nithandaza amaxesha onke nikuye uMoya; niyiphaphamele loo nto ngako konke ukuzingisa nokukhunga, ngenxa yabo bonke abangcwele;\n"
                },
                "19": {
                    "verse_nr": 19,
                    "verse": "nangenxa yam, ukuba ndiphiwe ilizwi ekuwuvuleni umlomo wam,  ndize ndazise ngokungafihlisiyo imfihlelo yeendaba ezi zilungileyo,\n"
                },
                "20": {
                    "verse_nr": 20,
                    "verse": "ekungenxa yazo endisisigidimi esisezintanjeni; ukuze ndingafihlisi ukuthetha kuzo, njengoko ndimelwe kukuthetha ngako.\n"
                },
                "21": {
                    "verse_nr": 21,
                    "verse": "Ke kaloku, ukuze nani nikwazi okukokwam, ukuba ndinjani na,  wonazisa konke uTikiko, umzalwana oyintanda, umlungiseleli othembekileyo ngokwaseNkosini;\n"
                },
                "22": {
                    "verse_nr": 22,
                    "verse": "endimthume le nto kuni, ukuze nizazi iindaba zethu, nokuze azithuthuzele iintliziyo zenu.\n"
                },
                "23": {
                    "verse_nr": 23,
                    "verse": "Makube luxolo kubo abazalwana, nothando, ndawonye nokholo oluvela kuThixo uYise, neNkosi yethu uYesu Kristu.\n"
                },
                "24": {
                    "verse_nr": 24,
                    "verse": "Ubabalo malube nabo bonke abayithandayo iNkosi yethu uYesu Kristu ngokungenakonakala. Amen.\n"
                }
            }
        }
    }
}