{
    "version": "xhosa",
    "book_name": "1 Peter",
    "book_nr": "60",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "UPetros, umpostile kaYesu Kristu, ubhalela abanyuliweyo abangabaphambukeli kwiintsali ezikwelasePonto, kwelaseGalati,  kwelaseKapadoki, kwelaseAsiya, nakwelaseBhitini,\n"
                },
                "2": {
                    "verse_nr": 2,
                    "verse": "abanyuliweyo ngokokwazi kwenxa engaphambili kukaThixo uYise,  ebungcweleni boMoya, kuse ekululameleni nasekufefweni kwegazi likaYesu Kristu: uthi, Makwandiswe kuni ubabalo noxolo.\n"
                },
                "3": {
                    "verse_nr": 3,
                    "verse": "Makabongwe uThixo, uYise weNkosi yethu uYesu Kristu, othe ngokobuninzi benceba yakhe, wasizala ngokutsha, ukuba sibe nethemba eliphilileyo ngokuvuka kukaYesu Kristu kwabafileyo;\n"
                },
                "4": {
                    "verse_nr": 4,
                    "verse": "sibe nelifa elingenakonakala, elingenakudyobheka,  elingenakuguga, eniligcinelweyo emazulwini,\n"
                },
                "5": {
                    "verse_nr": 5,
                    "verse": "nina bathe ngamandla kaThixo ngokholo balondolozelwa elusindisweni, olulungiselwe ukutyhilwa ngexesha lokugqibela.\n"
                },
                "6": {
                    "verse_nr": 6,
                    "verse": "Enigcoba ngalo, nokuba nithe naba buhlungu umzuzwana ngoku,  ukuba nimelwe kuko, phakathi kwezilingo ngezilingo;\n"
                },
                "7": {
                    "verse_nr": 7,
                    "verse": "ukuze ukucikideka kokholo lwenu kufunyanwe kunqabile kakhulu, ngaphezu kwegolide le itshabalalayo, noko icikidwa ngomlilo; kuse kuyo indumiso nembeko nozuko ekutyhilekeni kukaYesu Kristu.\n"
                },
                "8": {
                    "verse_nr": 8,
                    "verse": "Enithe, ningambonanga nje, namthanda; enithi ke nikholwa kuye, noko ngoku ningamboniyo, nigcobe ngovuyo olungathethekiyo, oluzukisiweyo;\n"
                },
                "9": {
                    "verse_nr": 9,
                    "verse": "nisamkela isiphelo sokholo lwenu, usindiso ke lwemiphefumlo yenu.\n"
                },
                "10": {
                    "verse_nr": 10,
                    "verse": "Usindiso abathe babuzisa, baphengulula kunene ngalo abaprofeti, ababeprofeta ngalo ubabalo olwamiselwa nina;\n"
                },
                "11": {
                    "verse_nr": 11,
                    "verse": "bephengulula ukuba wayesalatha xesha lini na, linjani na,  uMoya kaKristu, awayezingqinela kubo ngenxa engaphambili iintlungu ezamiselwa uKristu, nozuko oluya kuzilandela.\n"
                },
                "12": {
                    "verse_nr": 12,
                    "verse": "Abatyhilelwayo ukuba abazilungiseleli bona ngokwabo;  bazilungiselela thina ke, izinto enizityelweyo ngoku ngabo banishumayezayo iindaba ezilungileyo ngoMoya oyiNgcwele,  owathunywa evela emazulwini; izinto ke ezo ezizinqwenelayo izithunywa zezulu ukuqondela kuzo.\n"
                },
                "13": {
                    "verse_nr": 13,
                    "verse": "Ngoko, bhinqani izinqe zengqondo yenu, ninobungcathu,  niluthembe ngokugqibeleleyo ubabalo oluziswa kuni ekutyhilekeni kukaYesu Kristu;\n"
                },
                "14": {
                    "verse_nr": 14,
                    "verse": "ngokwabantwana bolulamo, ningamilisi okweenkanuko zangaphambili ekungazini kwenu;\n"
                },
                "15": {
                    "verse_nr": 15,
                    "verse": "nithi ke, ngokokwalowo ungcwele wanibizayo, nibe ngcwele nani ngokwenu kuyo yonke ihambo.\n"
                },
                "16": {
                    "verse_nr": 16,
                    "verse": "Ngenxa enokuba kubhaliwe kwathiwa, Yibani ngcwele, ngokuba ndingcwele mna.\n"
                },
                "17": {
                    "verse_nr": 17,
                    "verse": "Kanjalo, ukuba nimnqula ngokoYihlo, lowo ugweba ngokowalowo umsebenzi, engakhethi buso, lihlaleni ixesha lokuphambukela kwenu apha nizoyikela;\n"
                },
                "18": {
                    "verse_nr": 18,
                    "verse": "nisazi nje ukuba anihlawulelwanga nikhululwe ngazinto zinakonakala, oozisilivere noozigolide, kuyo ihambo yenu engento, enayinikelwayo ngooyihlo.\n"
                },
                "19": {
                    "verse_nr": 19,
                    "verse": "Kwakungegazi elinqabileyo likaKristu, njengelemvana engenasiphako, engenabala;\n"
                },
                "20": {
                    "verse_nr": 20,
                    "verse": "owaziwayo ngenxa engaphambili okunene, ngaphambi kokusekwa kwehlabathi, kodwa wabonakalaliswa ekugqibeleni kwamaxesha la ngenxa yenu, nina nikholwayo ngaye kuThixo,\n"
                },
                "21": {
                    "verse_nr": 21,
                    "verse": "owamvusayo kwabafileyo, wamzukisa, ngokokuze ukholo lwenu nethemba lenu libe kuThixo.\n"
                },
                "22": {
                    "verse_nr": 22,
                    "verse": "Niyenze nyulu nje imiphefumlo yenu ngokuyilulamela inyaniso ngoMoya, kuse ekuthandeni abazalwana okungenaluhanahaniso,  thandanani ngenyameko, ngokwasentliziyweni ehlambulukileyo;\n"
                },
                "23": {
                    "verse_nr": 23,
                    "verse": "nizelwe nje ngokutsha, kungengokwasembewini enokonakala,  kungokwasembewini engenakonakala, ngelizwi likaThixo eliphilileyo, elihleliyo ngonaphakade.\n"
                },
                "24": {
                    "verse_nr": 24,
                    "verse": "Ngenxa enokuba Yonke inyama injengengca, Nabo bonke ubuqaqawuli bomntu bunjengentyantyambo yengca. Ingca iyoma,  ivuthuluke nentyantyambo yayo;\n"
                },
                "25": {
                    "verse_nr": 25,
                    "verse": "Ke lona ilizwi leNkosi lihleli ngonaphakade. Elo ke leli lizwi lashunyayelwayo kuni ngeendaba ezilungileyo.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ngoko, nilulahlile nje lonke ulunya, nayo yonke inkohliso,  nokuhanahanisa, nomona, nako konke ukuthetha okubi,  walangazeleleni,\n"
                },
                "2": {
                    "verse_nr": 2,
                    "verse": "ngokweentsana ezisandula ukuzalwa, amasi angawelizwi,  angenankohliso, ukuze nikhule ngawo;\n"
                },
                "3": {
                    "verse_nr": 3,
                    "verse": "ukuba okunene nikuvile, ukuba iNkosi inobubele.\n"
                },
                "4": {
                    "verse_nr": 4,
                    "verse": "Nisiza nje kuyo, ililitye eliphilileyo, licekisiwe okunene ngabantu, kodwa linyuliwe nguThixo, linqabile:\n"
                },
                "5": {
                    "verse_nr": 5,
                    "verse": "nani ngokwenu, njengamatye aphilileyo, yakhekani nibe yindlu eyiyeyomoya, isibingeleli esingcwele sokunyusa imibingelelo eyiyeyomoya, eyamkeleka kakuhle kuye uThixo ngoYesu Kristu.\n"
                },
                "6": {
                    "verse_nr": 6,
                    "verse": "Kungoko ikhoyo nokubakho esibhalweni indawo ethi, Yabona,  ndibeka eZiyon ilitye lembombo, elinyuliweyo, elinqabileyo;  Lowo ukholwayo kuye akayi kukha adaniswe.\n"
                },
                "7": {
                    "verse_nr": 7,
                    "verse": "Kuni ngoko bakholwayo, liyimbeko; ke kwabangevayo, Ilitye abalicekisayo abakhi, Lelona laba yintloko yembombo,\n"
                },
                "8": {
                    "verse_nr": 8,
                    "verse": "Ilitye ke lokuwisa, iliwa ke lokukhubekisa, kwabo bakhubekayo, bengaliva ilizwi; into ke leyo abamiselwe nokumiselwa yona.\n"
                },
                "9": {
                    "verse_nr": 9,
                    "verse": "Ke nina nisisizukulwana esinyuliweyo, isibingeleli esibukumkani, uhlanga olungcwele, abantu abayinqobo, ukuze nivakalise isidima salowo wanibizayo ukuba niphume ebumnyameni,  ningene ekukhanyeni kwakhe okungummangaliso;\n"
                },
                "10": {
                    "verse_nr": 10,
                    "verse": "enanifudula ningebantu, ke ngoku ningabantu bakaThixo;  enaningenzelwanga nceba, ke ngoku nenzelwe inceba.\n"
                },
                "11": {
                    "verse_nr": 11,
                    "verse": "Zintanda, ndiyanivuselela njengabaphambukeli nabasemzini,  ukuba nikhumke ezinkanukweni ezizezenyama, zona ziwuphumele umkhosi umphefumlo.\n"
                },
                "12": {
                    "verse_nr": 12,
                    "verse": "Ihambo yenu mayibe ntle phakathi kweentlanga; ukuze kulo nto bathetha okubi ngani, ngathi ningabenzi bokubi, bathi ngokubona imisebenzi yenu emihle, bamzukise uThixo ngomhla wokuvelelwa.\n"
                },
                "13": {
                    "verse_nr": 13,
                    "verse": "Wuthobeleni ngoko wonke ummiso ongowomntu, ngenxa yayo iNkosi; nokuba ngukumkani, njengowongamileyo;\n"
                },
                "14": {
                    "verse_nr": 14,
                    "verse": "nokuba ngabalawuli, njengabathunyiweyo nguye, ukuze baphindezele okunene kubenzi bokubi, badumise abenzi bokulungileyo.\n"
                },
                "15": {
                    "verse_nr": 15,
                    "verse": "Ngokuba ukuthanda kukaThixo kukuba nithi, ngokwenza okulungileyo, nibethe ithi cwaka intswela-kwazi yabantu abaziintsweli-kuqonda;\n"
                },
                "16": {
                    "verse_nr": 16,
                    "verse": "nithi ningabakhululekileyo nje, ningabi ngabayenza inkululeko ibe sisigqubuthelo sobubi; nibe ngabakhonzi bakathixo.\n"
                },
                "17": {
                    "verse_nr": 17,
                    "verse": "Bekani abantu bonke. Thandani isizalwana. UThixo moyikeni.  Ukumkani mbekeni.\n"
                },
                "18": {
                    "verse_nr": 18,
                    "verse": "Nina zicaka, bathobeleni ninako konke ukoyika abanikhonzisayo, ingabi ngabalungileyo nabathantamisayo bodwa,  ibe kwanabagwenxa.\n"
                },
                "19": {
                    "verse_nr": 19,
                    "verse": "Kuba oku kuyabuleleka, ukuba umntu uthwala iintsizi, ngenxa yokumazi uThixo, eve ubunzima esoniwa.\n"
                },
                "20": {
                    "verse_nr": 20,
                    "verse": "Kuba kuya kuba ludumo luni na, ukuba ninyamezele nakuntlithwa nisona? Ke ukuba nithi, nisenza okulungileyo, nive ubunzima, nize ninyamezele, oko kuyabuleleka kuThixo.\n"
                },
                "21": {
                    "verse_nr": 21,
                    "verse": "Kuba nabizelwa oko; ngokuba noKristu weva ubunzima ngenxa yethu, esishiya nomzekelo, ukuze silandele emkhondweni wakhe:\n"
                },
                "22": {
                    "verse_nr": 22,
                    "verse": "ongenzanga sono, ekungafunyanwanga nkohliso emlonyeni wakhe;\n"
                },
                "23": {
                    "verse_nr": 23,
                    "verse": "obesithi, etshabhiswa, angaphindezeli atshabhise, athi esiva ubunzima, angaphindezeli asongele; ke ubeyekele kulowo ugwebayo ngokobulungisa;\n"
                },
                "24": {
                    "verse_nr": 24,
                    "verse": "owathi ngokwakhe, izono zethu wazithwala ngomzimba wakhe emthini, ukuze sithi, sifile ngakwizono, siphilele ebulungiseni; omivumbo yakhe naphiliswa ngayo.\n"
                },
                "25": {
                    "verse_nr": 25,
                    "verse": "Kuba beninjengezimvu zilahlekile, koko nisuke ngoku nabuyela kuye uMalusi noMveleli wemiphefumlo yenu.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Ngokunjalo, nina bafazi, wathobeleni awenu amadoda, ukuze kuthi, nokuba kukho kuwo angalivayo ilizwi, athi ngehambo yabafazi, lingekho ilizwi, azuzeke;\n"
                },
                "2": {
                    "verse_nr": 2,
                    "verse": "ebonela ihambo yenu enyulu, enoloyiko.\n"
                },
                "3": {
                    "verse_nr": 3,
                    "verse": "Ukuhomba kwenu makungabi kokwangaphandle, kokulukwa kweenwele, nokunxitywa kwegolide, nokwambathwa kweengubo;\n"
                },
                "4": {
                    "verse_nr": 4,
                    "verse": "makube kokomntu ofihlakeleyo wentliziyo, ovethe ukungonakali, umoya onobulali, ozolileyo, oxabiso likhulu emehlweni kaThixo.\n"
                },
                "5": {
                    "verse_nr": 5,
                    "verse": "Kuba babefudula besenjenjalo abafazi abangcwele, abo babemthembile uThixo, ukuhomba kwabo, bewathobele awabo amadoda;\n"
                },
                "6": {
                    "verse_nr": 6,
                    "verse": "njengokuba uSara wamlulamelayo uAbraham, embiza ngokuthi yinkosi; eningabantwana bakhe nina, nakuba nisenza okulungileyo, ningoyiki nto yethusayo.\n"
                },
                "7": {
                    "verse_nr": 7,
                    "verse": "Ngokunjalo, nina madoda, hlalani nabo ngokokwazi, nimbeka umfazi, njengesona sitya siethe-ethe, njengeendlalifa kunye nani zobabalo lobomi, ukuze imithandazo yenu ingathinteleki.\n"
                },
                "8": {
                    "verse_nr": 8,
                    "verse": "Elokugqiba, cingani nto-nye nonke, velanani, thandanani njengabazalwana, yibani nemfesane kakhulu, yibani nobubele.\n"
                },
                "9": {
                    "verse_nr": 9,
                    "verse": "Ningabuyekezi ububi ngobubi, nokutshabhisa ngokutshabhisa;  kanye ke sikelelani, nisazi ukuba nabizelwa oku, ukuze niyidle ilifa intsikelelo.\n"
                },
                "10": {
                    "verse_nr": 10,
                    "verse": "Kuba Lowo unga angathanda ubomi, Ayibone imihla elungileyo,  Makaluphezise ulwimi lwakhe ebubini, Nomlomo wakhe ungathethi inkohliso;\n"
                },
                "11": {
                    "verse_nr": 11,
                    "verse": "Makaphambuke ebubini, enze okulungileyo; Makafune uxolo,  aluphuthume.\n"
                },
                "12": {
                    "verse_nr": 12,
                    "verse": "Ngokuba amehlo eNkosi aphezu kwamalungisa, Neendlebe zayo zisingisele esikhungweni sawo; Ke ubuso beNkosi buphezu kwabenza okubi.\n"
                },
                "13": {
                    "verse_nr": 13,
                    "verse": "Kananjalo ngubani na yena owonona, ukuba nithe naba ngabalandeli bokulungileyo?\n"
                },
                "14": {
                    "verse_nr": 14,
                    "verse": "Nokuba nithe neva ubunzima ngenxa yobulungisa, ninoyolo;  musani ukoyika ngokoyikisa kwabo, ningakhathazeki nokukhathazeka.\n"
                },
                "15": {
                    "verse_nr": 15,
                    "verse": "INkosi ke uThixo yingcwaliseni ezintliziyweni zenu, nihlale ke nikulungele ukuziphendulela kumntu wonke obuzayo kuni ilizwi, ngalo ithemba elingaphakathi kwenu, ninobulali noloyiko;\n"
                },
                "16": {
                    "verse_nr": 16,
                    "verse": "ninesazela esilungileyo, ukuze kuloo nto banithethela okubi, ngathi ningabenzi bokubi, badane abo bayigxekayo ihambo yenu elungileyo kuKristu.\n"
                },
                "17": {
                    "verse_nr": 17,
                    "verse": "Ukuba ke kungaba kukuthanda kukaThixo ukuba nive ubunzima,  okona kunilungeleyo kukubuva nisenza okulungileyo, kunokubuva nisenza okubi.\n"
                },
                "18": {
                    "verse_nr": 18,
                    "verse": "Ngokuba noKristu wabuva kwakanye ubunzima ngenxa yezono,  ilungisa lisiva ubunzima ngenxa yabangemalungisa, ukuze asisondeze kuye uThixo; ebulewe okunene esenyameni, kodwa edliswe ubomi ekuwo umoya.\n"
                },
                "19": {
                    "verse_nr": 19,
                    "verse": "Awathi ekuwo, waya washumayela koomoya abasekukhonkxweni,\n"
                },
                "20": {
                    "verse_nr": 20,
                    "verse": "ababefudula bengeva, xenikweni ukuzeka kade umsindo kukaThixo kwakulindile ngemihla kaNowa, kwakubon\u0092 ukuba kulungiswa umkhombe, ekwasindiselwa kuwo imiphefumlo embalwa,  oko kukuthi esibhozo, ngamanzi.\n"
                },
                "21": {
                    "verse_nr": 21,
                    "verse": "Olusisindisayo ngawo nathi ngoku ubhaptizo ngokomfuziselo;  olungekuko ukulahla ubunyhukunyhuku benyama; olukukubuzisa kuThixo kwesazela esilungileyo, ngokuvuka kukaYesu Kristu;\n"
                },
                "22": {
                    "verse_nr": 22,
                    "verse": "osekunene kukaThixo, eye emazulwini, kwakubon\u0092 ukuba kuthotyelwe phantsi kwakhe izithunywa zezulu, noomagunya,  namandla.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Ekubeni ngoko uKristu eve ubunzima ngenxa yethu esenyameni,  xhobani nani kwaloo ngcingane; ngokuba lowo uve ubunzima esenyameni, ukhunyulwe ekoneni;\n"
                },
                "2": {
                    "verse_nr": 2,
                    "verse": "ukuze ixesha eliseleyo enyameni ningabi saliphilela ezinkanukweni zabantu, niliphilele ekuthandeni kukaThixo.\n"
                },
                "3": {
                    "verse_nr": 3,
                    "verse": "Kuba lisanele ixesha elidluleyo lokuphila kwethu, esasisenza ukuthanda kweentlanga, sasihamba nje eburheletyweni,  ezinkanukweni, ekutshisweni yiwayini, ezindywaleni, emithayini,  nasekukhonzeni izithixo, okungekhona esikweni;\n"
                },
                "4": {
                    "verse_nr": 4,
                    "verse": "abathe nqa ngako ukuba ningabaleki kunye nabo, ukuya kwakuwo loo melelo wokuzibhubhisa, benyelisa;\n"
                },
                "5": {
                    "verse_nr": 5,
                    "verse": "abaya kuphendula kulowo ulungele ukugweba abaphilileyo nabafileyo.\n"
                },
                "6": {
                    "verse_nr": 6,
                    "verse": "Kuba ngenxa yoku zashunyayelwa iindaba ezilungileyo nakwabafileyo, ukuze bagwetywe okunene ngokwabantu besenyameni,  kodwa badle ubomi ngokukaThixo, bekuwo umoya.\n"
                },
                "7": {
                    "verse_nr": 7,
                    "verse": "Ke kaloku ukuphela kwezinto zonke kusondele. Yibani nesidima ngoko, nibe nobungcathu, ukuba nithandaze.\n"
                },
                "8": {
                    "verse_nr": 8,
                    "verse": "Ngaphezu kweento zonke ke, yibani nothandano olunyamekileyo,  ngokuba uthando luya kugubungela inkitha yezono.\n"
                },
                "9": {
                    "verse_nr": 9,
                    "verse": "Bukanani, ningenakukrokra.\n"
                },
                "10": {
                    "verse_nr": 10,
                    "verse": "Yithini elowo, njengoko wasamkelayo isipho sokubabalwa,  nilungiselelane ngaso, njengamagosa amahle obabalo ngobabalo lukaThixo.\n"
                },
                "11": {
                    "verse_nr": 11,
                    "verse": "Ukuba umntu uyathetha, makathethe ngokwezihlabo zikaThixo;  ukuba umntu uyalungiselela, makalungiselele ngokwasekomeleleni akuphiwa nguThixo, ukuze ezintweni zonke azukiswe uThixo ngoYesu Kristu, elulolwakhe uzuko namandla, kuse emaphakadeni asemaphakadeni. Amen.\n"
                },
                "12": {
                    "verse_nr": 12,
                    "verse": "Zintanda, musani ukuwuthela nqa umlilo okhoyo phakathi kwenu wokunilinga, ngathi nihlelwa yinto yokuthelwa nqa.\n"
                },
                "13": {
                    "verse_nr": 13,
                    "verse": "Yithini, njengoko ningamadlelane ngeentlungu zikaKristu,  nivuye; ukuze, nasekutyhilekeni kobuqaqawuli bakhe, nivuye nigcoba.\n"
                },
                "14": {
                    "verse_nr": 14,
                    "verse": "Ukuba niyangcikivwa ngenxa yegama likaKristu, ninoyolo;  ngokuba uMoya wozuko nokaThixo uphumle phezu kwenu;  ngokukokwabo okunene uyanyeliswa, kodwa ngokukokwenu uyazukiswa.\n"
                },
                "15": {
                    "verse_nr": 15,
                    "verse": "Makungabikho ke bani kuni uva ubunzima ngokombulali,  nangokwesela, nangokomenzi wobubi, nangokovelela izinto angatheni nazo.\n"
                },
                "16": {
                    "verse_nr": 16,
                    "verse": "Ukuba ke ubani uva ubunzima ngokuba engumKristu,  makangadani; makamzukise ke uThixo ngaloo ndawo.\n"
                },
                "17": {
                    "verse_nr": 17,
                    "verse": "Ngokuba lixesha lokuba ugwebo luqale ngendlu kaThixo. Ukuba ke luqala ngathi, koba yintoni na ukuphela kwabo bangazivayo iindaba ezilungileyo zikaThixo?\n"
                },
                "18": {
                    "verse_nr": 18,
                    "verse": "Kanjalo ukuba nelungisa eli lisindiswa ngenkankulu,  ongahloneli Thixo nongumoni woba phi na?\n"
                },
                "19": {
                    "verse_nr": 19,
                    "verse": "Ngoko ke abo babuvayo ubunzima ngokokuthanda kukaThixo,  mabayiyaleze kuye imiphefumlo yabo, enguMdali othembekileyo ekwenzeni okulungileyo.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Amadoda amakhulu la aphakathi kwenu ndiyawavuselela,  ndikwayindoda enkulu kunye nawo, nengqina leentlungu zikaKristu, nedlelane nawo ngobuqaqawuli obuza kutyhileka.\n"
                },
                "2": {
                    "verse_nr": 2,
                    "verse": "Waluseni umhlambi kaThixo ophakathi kwenu, niwuvelela,  kungengakunyanzelwa, makube ngokokuzithandela; kungengenxa yenzuzo embi, makube ngokuthumekelela;\n"
                },
                "3": {
                    "verse_nr": 3,
                    "verse": "kungabi njengabazigagamelayo izahlulo zawo, yibani yimizekelo kumhlambi.\n"
                },
                "4": {
                    "verse_nr": 4,
                    "verse": "Nothi, akubonakala uMalusi oyintloko, nisifumane isithsaba salo uzuko esingabuniyo.\n"
                },
                "5": {
                    "verse_nr": 5,
                    "verse": "Ngokunjalo, nina manci, wathobeleni amadoda amakhulu.  Thobelanani nonke ke, ninxibe ukuthobeka kwentliziyo; ngokuba uThixo uyabachasa abanekratshi, abababale ke abazithobileyo.\n"
                },
                "6": {
                    "verse_nr": 6,
                    "verse": "Zithobeni ngoko ngaphantsi kwesandla esinamandla sikaThixo,  ukuze aniphakamise ngexesha elifanelekileyo.\n"
                },
                "7": {
                    "verse_nr": 7,
                    "verse": "Lonke ixhala lenu liphoseni phezu kwakhe, ngokuba yena enikhathalele.\n"
                },
                "8": {
                    "verse_nr": 8,
                    "verse": "Yibani nobungcathu, phaphani; ngokuba ummangaleli wenu,  uMtyholi, uhamba njengengonyama egqumayo, efuna ubani angamginyayo;\n"
                },
                "9": {
                    "verse_nr": 9,
                    "verse": "mchaseni lowo, nizimasekile elukholweni, nisazi ukuba kwaezo ntlungu ziyenzeka kubo abazalwana benu abasehlabathini.\n"
                },
                "10": {
                    "verse_nr": 10,
                    "verse": "Ke kaloku uThixo walo lonke ubabalo, owasibizelayo eluzukweni lwakhe olungunaphakade, sikuKristu Yesu, wanga angathi ngokwakhe, nakuba nive ubunzima umzuzwana, anilungise nigqibelele, anizimase, anomeleze, anisekele.\n"
                },
                "11": {
                    "verse_nr": 11,
                    "verse": "Kuye makubekho uzuko namandla, kuse emaphakadeni asemaphakadeni. Amen.\n"
                },
                "12": {
                    "verse_nr": 12,
                    "verse": "NgoSilvano, umzalwana othembekileyo, njengoko ndicinga ngako, ndibhale kuni ngokufutshane, ndivuselela, ndingqina ukuba olu lubabalo oluyinene lukaThixo, nimiyo kulo.\n"
                },
                "13": {
                    "verse_nr": 13,
                    "verse": "Liyanibulisa ibandla eliseBhabheli, elinyuliweyo kunye nani; noMarko unyana wam uyabulisa.\n"
                },
                "14": {
                    "verse_nr": 14,
                    "verse": "Bulisanani ngolwango lothando. Uxolo malube kuni nonke enikuKristu. Amen.\n"
                }
            }
        }
    }
}