{
    "version": "xhosa",
    "book_name": "Song of Songs",
    "book_nr": "22",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Ingoma yazo iingoma, eyekaSolomon.\n"
                },
                "2": {
                    "verse_nr": 2,
                    "verse": "Makandange ngokwanga komlomo wakhe; Ngokuba izincokoliso zakho zimnandi ngaphezu kwewayini.\n"
                },
                "3": {
                    "verse_nr": 3,
                    "verse": "Amafutha akho anevumba elimnandi; Liyioli ethululwayo igama lakho; Ngenxa yoko iintombi ziyakuthanda.\n"
                },
                "4": {
                    "verse_nr": 4,
                    "verse": "Nditsale, sogidima emva kwakho; Ukuba ukumkani undingenise ezingontsini zakhe, Sogcoba, sivuye ngawe. Sozikhankanya izincokoliso zakho ngaphezu kwewayini; Zikuthanda zinyanisile.\n"
                },
                "5": {
                    "verse_nr": 5,
                    "verse": "Ndimnyama, ndinomkhitha noko, Zintombi zaseYerusalem,  Njengeentente zakwaKedare, Njengamalengalenga kaSolomon.\n"
                },
                "6": {
                    "verse_nr": 6,
                    "verse": "Musani ukundikhangela ngakuba ndife mnyama, Ngakuba nditshe lilanga. Oonyana bakama bandivuthela ngomsindo, Bandenza umlindi wezidiliya; Ke esisesam isidiliya andisilindanga.\n"
                },
                "7": {
                    "verse_nr": 7,
                    "verse": "Khawundixilele, wena uthandwa ngumphefumlo wam, Walusela phi na? Uyibuthisa phi na imihlambi emini enkulu? Ngokuba kungani na ukuba ndibe njengogqubutheleyo Ngasemihlambini yamakholwane akho?\n"
                },
                "8": {
                    "verse_nr": 8,
                    "verse": "Ukuba akwazi, nzwakazindini phakathi kweentokazi, Phuma,  uhambe ngemikhondo yomhlambi, Uwaluse amatakane akho ngaseminqubeni yabalusi.\n"
                },
                "9": {
                    "verse_nr": 9,
                    "verse": "Ndikufanekise, wethu, Nehashe kwaweenqwelo zikaFaro!\n"
                },
                "10": {
                    "verse_nr": 10,
                    "verse": "Zinomkhitha izidlele zakho ziingcaca, Umqala wakho zizidanga.\n"
                },
                "11": {
                    "verse_nr": 11,
                    "verse": "Sokwenzela iingcaca zegolide Ezinamaqhula esilivere.\n"
                },
                "12": {
                    "verse_nr": 12,
                    "verse": "Xa ukumkani asesetafileni yakhe, Inadusi yam isuka ilikhuphe ivumba layo.\n"
                },
                "13": {
                    "verse_nr": 13,
                    "verse": "Sisiqhuma semore intanda yam kum, Esihleli phakathi kwamabele am.\n"
                },
                "14": {
                    "verse_nr": 14,
                    "verse": "Sisihloko sekofere intanda yam kum Ezidiliyeni zase-Engedi.\n"
                },
                "15": {
                    "verse_nr": 15,
                    "verse": "Yabona, uyinzwakazi, wethu! Yabona, uyinzwakazi! Amehlo akho anjengawamavukuthu.\n"
                },
                "16": {
                    "verse_nr": 16,
                    "verse": "Yabona, uyinzwakazi, ntanda yam; ewe, umnandi; Umandlalo wethu uluhlaza.\n"
                },
                "17": {
                    "verse_nr": 17,
                    "verse": "Imiqadi yendlu yethu yimisedare, Iipanele zethu yimisipres.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Ndingumfiyo waseSharon, Ndiyinyibiba yasezintlangeni.\n"
                },
                "2": {
                    "verse_nr": 2,
                    "verse": "Njengenyibiba phakathi kweminga, Unjalo uwethu phakathi kweentombi.\n"
                },
                "3": {
                    "verse_nr": 3,
                    "verse": "Njengomapile phakathi kwemithi yehlathi, Injalo intanda yam phakathi koonyana. Ndanqwena, ndahlala phantsi emthunzini wawo,  Nesiqhamo sawo sanencasa ekhuhlangubeni lam.\n"
                },
                "4": {
                    "verse_nr": 4,
                    "verse": "Indingenise endlwini yewayini, Nebhanile yayo phezu kwam luthando.\n"
                },
                "5": {
                    "verse_nr": 5,
                    "verse": "Ndixhaseni ngezicumba zeerasintyisi, Ndisekeleni ngeeapile;  ngokuba ndisifa luthando.\n"
                },
                "6": {
                    "verse_nr": 6,
                    "verse": "Isandla sayo sokhohlo siphantsi kwentloko yam; Esokunene siyandiwola.\n"
                },
                "7": {
                    "verse_nr": 7,
                    "verse": "Zintombi zaseYerusalem, ndinifungisa Amabhadikazi namaxhamakazi asendle, Ukuba ningaluvusi, ukuba ningaluvuseleli uthando, Lude luthande.\n"
                },
                "8": {
                    "verse_nr": 8,
                    "verse": "Phulaphulani! Intanda yam, nantso isiza, Itsiba ezintabeni,  isuka imitsi ezindulini.\n"
                },
                "9": {
                    "verse_nr": 9,
                    "verse": "Intanda yam ifana nebhadi, nenkonyana yexhama. Nantso imi emva kodonga lwakokwethu, Ithe nzo ngeefestile, Inyondla ngekroba.\n"
                },
                "10": {
                    "verse_nr": 10,
                    "verse": "Intanda yam yasusela, yathi kum, Suk\u0092 ume, wethu, nzwakazi yam, uze;\n"
                },
                "11": {
                    "verse_nr": 11,
                    "verse": "Ngokuba uyabona, ubusika budlule, Imvula igqithile yemka;\n"
                },
                "12": {
                    "verse_nr": 12,
                    "verse": "Iintyantyambo zibonakele ezweni; Ixesha lokuntyiloza kweentaka lifikile; Izwi lehobe ivakele ezweni lethu;\n"
                },
                "13": {
                    "verse_nr": 13,
                    "verse": "Umkhiwane ukrwala amakhiwane awo, Imidiliya ityatyambile,  Itsho ngevumba elimnandi. Suk\u0092 ume, wethu, nzwakazi yam, uze.\n"
                },
                "14": {
                    "verse_nr": 14,
                    "verse": "Vukuthu lam elisemxawukeni wengxondorha, entsithelweni yemiba, Ndibonise ubuso bakho, ndivise ilizwi lakho; Ngokuba izwi lakho limnandi, ubuso bakho bunomkhitha.\n"
                },
                "15": {
                    "verse_nr": 15,
                    "verse": "Sibambeleni iimpungutye, iimpungutye ezincinane ezonakalisa izidiliya; Izidiliya zethu zityatyambile.\n"
                },
                "16": {
                    "verse_nr": 16,
                    "verse": "Intanda yam yeyam, mna ke ndingowayo Yalusela ezinyibibeni.\n"
                },
                "17": {
                    "verse_nr": 17,
                    "verse": "Ide iphole imini, oluke amathunzi, Jika, ntanda yam,  uxelise ibhadi, uxelise inkonyana yexhama, Ezintabeni ezibugqagala.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Esililini sam ebusuku ndamfuna lowo uthandwa ngumphefumlo wam; Ndamfuna andamfumana.\n"
                },
                "2": {
                    "verse_nr": 2,
                    "verse": "Ndathi, Ndokha ndivuke, ndijikajike phakathi komzi,  Ezindaweni zembutho nasezitratweni; Ndiya kumfuna lowo uthandwa ngumphefumlo wam. Ndamfuna andamfumana.\n"
                },
                "3": {
                    "verse_nr": 3,
                    "verse": "Abalindi abajikajika phakathi komzi bandifumana; Ndathi kubo, Khe nambona na lowo uthandwa ngumphefumlo wam?\n"
                },
                "4": {
                    "verse_nr": 4,
                    "verse": "Ndithe ndisandula ukudlula kancinane kubo, Ndamlumana lowo uthandwayo ngumphefumlo wam; Ndambamba, andamyeka, Ndada ndamzisa endlwini kama, Engontsini yowandikhawulayo.\n"
                },
                "5": {
                    "verse_nr": 5,
                    "verse": "Zintombi zaseYerusalem, ndinifungisa Amabhadikazi namaxhamakazi asendle, Ukuba ningaluvusi, ukuba ningaluvuseleli uthando, Lude luthande.\n"
                },
                "6": {
                    "verse_nr": 6,
                    "verse": "Ngubani na lo, unyuka evela entlango njengemiqulu yomsi,  Eqhunyiselwa ngemore nentlaka emhlophe, Ithatyathwe emigutyeni yonke yomrhwebi?\n"
                },
                "7": {
                    "verse_nr": 7,
                    "verse": "Yabona, sisingqengqelo sikaSolomon, Siphahlwe ngamagorha angamashumi amathandathu Kumagorha akwaSirayeli.\n"
                },
                "8": {
                    "verse_nr": 8,
                    "verse": "Onke aphethe amakrele, afundiswe ukulwa, Lilelo linekrele ethangeni lalo Ngenxa yokoyika ebusuku.\n"
                },
                "9": {
                    "verse_nr": 9,
                    "verse": "Ukumkani uSolomon uzenzele ithala Ngemithi yaseLebhanon.\n"
                },
                "10": {
                    "verse_nr": 10,
                    "verse": "Iintsika zalo uzenze ngesilivere, Isayamo salo ngegolide,  umqamelo walo ngento emfusa, Umphakathi walo ubekelelwe ngothando, Luvela ezintombini zaseYerusalem.\n"
                },
                "11": {
                    "verse_nr": 11,
                    "verse": "Phumani, zintombi zaseZiyon, nimkhangele ukumkani uSolomon,  Enesithsaba, awasinxitywa ngunina ngemini yokuzeka kwakhe,  Nangemini yokuvuya kwentliziyo yakhe.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Yabona, uyinzwakazi, wethu; yabona, uyinzwakazi. Amehlo akho anjengawamavukuthu ngaphaya kwesigqubuthelo sakho; Iinwele zakho zinjengomhlambi weebhokhwe Osemathambekeni eentaba zaseGiliyadi.\n"
                },
                "2": {
                    "verse_nr": 2,
                    "verse": "Amazinyo akho anjengomhlambi weegusha ezichetyiweyo,  Ezinyukayo zivela ekuhlanjweni, Zinamawele zonke, Kungekho ifelweyo kuzo.\n"
                },
                "3": {
                    "verse_nr": 3,
                    "verse": "Unjengosinga olubomvu umlomo wakho; Ukuthetha kwakho kumnandi. Zinjengothanda lwerharnate iintlafuno zakho Ngaphaya kwesigqubuthelo sakho.\n"
                },
                "4": {
                    "verse_nr": 4,
                    "verse": "Intamo yakho injengenqaba kaDavide, eyakhiwe ngokweendidi,  Ekuxhonywe kuyo iwaka leengweletshetshe, Onke amakhaka amagorha.\n"
                },
                "5": {
                    "verse_nr": 5,
                    "verse": "Amabele akho omabini anjengamankonyana amabini angamawele ebhadi, Esidla phakathi kweenyibiba.\n"
                },
                "6": {
                    "verse_nr": 6,
                    "verse": "Ide iphole imini, oluke amathunzi, Ndiya kuhamba ndiye entabeni yemore, Nasendulini yentlaka emhlophe.\n"
                },
                "7": {
                    "verse_nr": 7,
                    "verse": "Uyinzwakazi kwaphela, wethu; Akukho siphako kuwe.\n"
                },
                "8": {
                    "verse_nr": 8,
                    "verse": "Yiza sihle eLebhanon, mtshakazi, Yiza sihle eLebhanon; Ufike ubonisele encotsheni yeAmana, Encotsheni yeSenire neHermon,  Ezikhundleni zeengonyama, ezintabeni zezingwe.\n"
                },
                "9": {
                    "verse_nr": 9,
                    "verse": "Uyingxwelerhile intliziyo yam, dade wethu, mtshakazi;  Uyingxwelerhile intliziyo yam ngomjezulo omnye, Ngamrhukane mnye wesambalo sakho.\n"
                },
                "10": {
                    "verse_nr": 10,
                    "verse": "Azi kuhle ukuncokolisa kwakho, dade wethu mtshakazi! Azi kumnandi ukuncokolisa kwakho ngaphezu kwewayini, Nevumba lamafutha akho ngaphezu kobulawu buphelele!\n"
                },
                "11": {
                    "verse_nr": 11,
                    "verse": "Umlomo wakho uvuza incindi, mtshakazi; Bubusi namasi ngaphantsi kolwimi lwakho. Ivumba leengubo zakho linjengevumba leLebhanon.\n"
                },
                "12": {
                    "verse_nr": 12,
                    "verse": "Ngumyezo obiyelweyo udade wethu, umtshakazi; Ngumgogogo ovaliweyo, liliso lomthombo elitywiniweyo.\n"
                },
                "13": {
                    "verse_nr": 13,
                    "verse": "Amahlumelo akho ngumyezo wemirharnate, kunye neziqhamo ezimnandi kakhulu, Ikofere kunye nenadusi;\n"
                },
                "14": {
                    "verse_nr": 14,
                    "verse": "Inadusi nesafron, Ikalamo nesinamon, kunye nemithi yonke yentlaka emhlophe, Imore nehaloti, kunye nobulawu bonke obuyintloko.\n"
                },
                "15": {
                    "verse_nr": 15,
                    "verse": "Uliliso lomthombo lasemiyezweni, Iqula lamanzi aphilileyo,  Nemiqukuqela yamanzi yaseLebhanon.\n"
                },
                "16": {
                    "verse_nr": 16,
                    "verse": "Vuka, moya wasentla, uze nawe wasezantsi: Phephezela emyezweni wam, buqukuqele ubulawu bawo. Mayingene intanda yam emyezweni wayo, Idle isiqhamo esimnandi kakhulu.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Ndingenile emyezweni wam, dade wethu, mtshakazi wam;  Ndiyikhile imore yam kunye netyeleba lam; Ndiyidlile intlango yam kunye nencindi yam; Ndiyisele iwayini yam kunye namasi am.  Yidlani bethu, Selani nibe mnandi, zintanda.\n"
                },
                "2": {
                    "verse_nr": 2,
                    "verse": "Ndilele, yona intliziyo yam iphaphamile. Yiva, nantso intanda yam inkqonkqoza, isithi, Ndivulele, dade wethu, vukuthu lam, ngqibeleli yam, Ngokuba intloko yam izele ngumbethe,  Isihlwitha sam sizele ngamathontsi obusuku.\n"
                },
                "3": {
                    "verse_nr": 3,
                    "verse": "Ndathi, Sendikhulule nengubo yam yangaphantsi; ndothini na ukubuya ndinxibe? Sendizihlambile iinyawo zam, ndothini na ukubuya ndizidyobhe?\n"
                },
                "4": {
                    "verse_nr": 4,
                    "verse": "Intanda yam yasolula isandla sayo ngekroba; Kwasika esiswini ngenxa yayo.\n"
                },
                "5": {
                    "verse_nr": 5,
                    "verse": "Ndavuka ndaya kuyivulela intanda yam, Nezandla zam zavuza imore; Neminwe yam, imore eyivuzelayo Esiphathweni sesitshixo.\n"
                },
                "6": {
                    "verse_nr": 6,
                    "verse": "Ndayivulela mna intanda yam; Ke yona intanda yam ibijike yemka. Ndemkelwa ngumbilini yakuthetha; Ndayifuna,  andayifumana; Ndayibiza, ayasabela.\n"
                },
                "7": {
                    "verse_nr": 7,
                    "verse": "Bandifumana abalindi abajikajika phakathi komzi, Bandibetha,  bandilimaza; Abalindi beendonga bandilulutha ingubo yam yokwaleka ekrelekrele.\n"
                },
                "8": {
                    "verse_nr": 8,
                    "verse": "Ndiyanifungisa, zintombi zaseYerusalem, ukuba nithe nayifumana intanda yam, Into enoyixelela yona, nothi, ndiyafa luthando.\n"
                },
                "9": {
                    "verse_nr": 9,
                    "verse": "Iyintoni na intanda yakho kunezinye iintanda, Wena nzwakazindini phakathi kweentokazi? Iyintoni na intanda yakho kunezinye, Ukuba wenjenje ukusifungisa?\n"
                },
                "10": {
                    "verse_nr": 10,
                    "verse": "Intanda yam iqaqambile, iyingqombela, Iyeyongamileyo ngaphezu kwamawaka alishumi.\n"
                },
                "11": {
                    "verse_nr": 11,
                    "verse": "Intloko yayo iyigolide engcwengiweyo, ecikizekileyo;  Isihlwitha sayo siziinduli ngeenduli, simnyama njengehlungulu.\n"
                },
                "12": {
                    "verse_nr": 12,
                    "verse": "Amehlo ayo anjengawamavukuthu, engasemifuleni yamanzi,  Ezihlamba ngamasi, ehleli njengamatye afakwe kakuhle.\n"
                },
                "13": {
                    "verse_nr": 13,
                    "verse": "Izidlele zayo zinjengemityino yetyeleba, njengeziganga zezityalo zokuqhola; Umlomo wayo unjengeenyibiba, uvuza imore ezivuzelayo.\n"
                },
                "14": {
                    "verse_nr": 14,
                    "verse": "Izandla zayo ziintonga zegolide, zifakwe amatye aseTarshishe, Isibili sayo siluphondo lwendlovu, lukrwilwe ngesafire.\n"
                },
                "15": {
                    "verse_nr": 15,
                    "verse": "Imilenze yayo ziintsika zemarmore emhlophe, zifakwe ezisekweni zegolide engcwengiweyo. Isithomo sayo sinjengeLebhanon, sisihle njengemisedare.\n"
                },
                "16": {
                    "verse_nr": 16,
                    "verse": "Ikhuhlangubo layo linobumnandi; inqwenelekile yona iphela.  Yiyo leyo intanda yam; nguye lowo uwethu, Zintombi zaseYerusalem.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Iye phi na intanda yakho, Wena nzwakazindini phakathi kweentokazi? Ibheke ngaphi na intanda yakho, Ukuze sikufunise?\n"
                },
                "2": {
                    "verse_nr": 2,
                    "verse": "Intanda yam ihle yaya emyezweni wayo, emityinweni yetyeleba,  Ukuba yalusele emyezweni, ukuba ikhe iinyibiba.\n"
                },
                "3": {
                    "verse_nr": 3,
                    "verse": "Mna ndingowentanda yam, nentanda yam yeyam yona; Yalusela ezinyibibeni.\n"
                },
                "4": {
                    "verse_nr": 4,
                    "verse": "Uyinzwakazi, wethu, njengeTirtsa, Unomkhitha njengeYerusalem; Woyikeka njengemikhosi eneebhanile.\n"
                },
                "5": {
                    "verse_nr": 5,
                    "verse": "Wasuse amehlo akho kum, Ngokuba andiqwelile. Iinwele zakho zinjengomhlambi weebhokhwe Ezisemathambekeni aseGiliyadi.\n"
                },
                "6": {
                    "verse_nr": 6,
                    "verse": "Amazinyo akho anjengomhlambi weemazi zeegusha Ezinyukayo,  zivela ekuhlanjweni, Zonke zizele amawele, Kungekho ifelweyo kuzo.\n"
                },
                "7": {
                    "verse_nr": 7,
                    "verse": "Zinjengothanda lwerharnate iintlafuno zakho, Ngaphaya kwesigqubuthelo sakho.\n"
                },
                "8": {
                    "verse_nr": 8,
                    "verse": "Bangamashumi amathandathu ookumkanikazi, angamashumi asibhozo amashweshwe, Neentombi ezingenakubalwa.\n"
                },
                "9": {
                    "verse_nr": 9,
                    "verse": "Mnye yena olivukuthu lam oyingqibeleli yam; Mnye yena kunina, Umnyulwa walowo wamzalayo. Zambona iintombi, zathi unoyolo, Bamdumisa ookumkanikazi namashweshwe.\n"
                },
                "10": {
                    "verse_nr": 10,
                    "verse": "Ngubani na lo uthi gqi njengesifingo, Mhle njengenyanga,  Unyulu njengelanga, Woyikeka njengemikhosi eneebhanile?\n"
                },
                "11": {
                    "verse_nr": 11,
                    "verse": "Bendihle ndaya emyezweni weminoti, Ukuba ndikhangele uhlaza lwesihlambo, Ndikhangele ukuba umdiliya unamathupha na,  Imirharnate ityatyambile na.\n"
                },
                "12": {
                    "verse_nr": 12,
                    "verse": "Bendingazi ukuba umphefumlo wam undibeke Ezinqwelweni zabantu bam, zamanene.\n"
                },
                "13": {
                    "verse_nr": 13,
                    "verse": "Buya, buya, mShulamikazi; Buya, buya, sikubone. Nibona ntoni na kumShulamikazi, Njengokungathi kukuqamba kwabaMahanayim?\n"
                }
            }
        },
        "7": {
            "chapter_nr": 7,
            "chapter": {
                "1": {
                    "verse_nr": 1,
                    "verse": "Azi kuhle ukunyathela kwakho ngeembadada, ntombi yenene!  Izimbo zamanqe akho zinjengezidanga, Umsebenzi wezandla zengcibi.\n"
                },
                "2": {
                    "verse_nr": 2,
                    "verse": "Inkaba yakho sisidendeleko esiyinqila; Masingasweli iwayini ephithikeziweyo; Isisu sakho sisidimbilili sengqolowa,  Sibiyelwe ngeenyibiba.\n"
                },
                "3": {
                    "verse_nr": 3,
                    "verse": "Amabele akho omabini anjengamankonyana ebhadi, Amankonyana amabini ebhadi, angamawele.\n"
                },
                "4": {
                    "verse_nr": 4,
                    "verse": "Intamo yakho injengenqaba yophondo lwendlovu; Amehlo akho ngamachibi aseHeshbhon, Ngasesangweni layo, inabantu abaninzi;  Impumlo yakho injengenqaba yaseLebhanon Ebheke eDamasko.\n"
                },
                "5": {
                    "verse_nr": 5,
                    "verse": "Intloko yakho phezu kwakho injengeKarmele, Ubuyakayaka bentloko yakho bunjengosinga olumfusa; Ukumkani ukhonkxwe ngeenjiko zabo.\n"
                },
                "6": {
                    "verse_nr": 6,
                    "verse": "Azi umhle, azi umnandi, Luthando, eziyolweni!\n"
                },
                "7": {
                    "verse_nr": 7,
                    "verse": "Iwonga lakho eli lifana nomthi wesundu; Amabele akho afana nezihloko zomdiliya.\n"
                },
                "8": {
                    "verse_nr": 8,
                    "verse": "Ndathi, Ndiya kuminya emthini wesundu; Ndiya kubambelela emagqabini awo; Amabele akho makabe njengezihloko zomdiliya,  Nevumba lempumlo yakho libe njengeeapile;\n"
                },
                "9": {
                    "verse_nr": 9,
                    "verse": "Nekhuhlangubo lakho libe njengewayini le ilungileyo, Ihla kamnandi kwintanda yam, Ibanga ukuba uthethe umlomo wabaleleyo.\n"
                },
                "10": {
                    "verse_nr": 10,
                    "verse": "Mna ndingowentanda yam, Kukum ukungxamela kwayo.\n"
                },
                "11": {
                    "verse_nr": 11,
                    "verse": "Hamba, ntanda yam, siphume siye emaphandleni, Silale emizaneni.\n"
                },
                "12": {
                    "verse_nr": 12,
                    "verse": "Masivuke kusasa, siye ezidiliyeni, Sibone ukuba umdiliya unamathupha na, iintyantyambo zawo zibhenqekile na, Imirharnate ityatyambile na. Ndokunika apho izincokoliso zam.\n"
                },
                "13": {
                    "verse_nr": 13,
                    "verse": "Amathuma apha anevumba; Phezu kweminyango yethu ziziqhamo ngeziqhamo ezimnandi kakhulu, ezitsha kwanezidala,  Endiziqwebele wena, ntanda yam.\n"
                }
            }
        },
        "8": {
            "chapter_nr": 8,
            "chapter": {
                "1": {
                    "verse_nr": 1,
                    "verse": "Akwaba ubunjengomnakwethu Obesanya amabele kama!  Bendingathi, ndikufumene phandle, ndikwange, Bangandideli noko.\n"
                },
                "2": {
                    "verse_nr": 2,
                    "verse": "Bendiya kukuqhuba, bendiya kukusa endlwini kama; Ubuya kundifundisa. Bendiya kukuseza iwayini eqholiweyo, Nencindi yomrharnate wam.\n"
                },
                "3": {
                    "verse_nr": 3,
                    "verse": "Isandla sayo sokhohlo besiya kuba phantsi kwentloko yam,  Esokunene sayo sindiwole.\n"
                },
                "4": {
                    "verse_nr": 4,
                    "verse": "Zintombi zaseYerusalem, ndiyanifungisa, Ningathini na ukuluvusa, ningathini na ukuluvuselela uthando, Lude luthande?\n"
                },
                "5": {
                    "verse_nr": 5,
                    "verse": "Ngubani na lo unyuka evela entlango, Esayama intanda yakhe?  Ngaphantsi komapile lo ndakuvusa wena. Khona apha waba nenimba ngawe unyoko, Khona apha waba nenimba owakuzalayo.\n"
                },
                "6": {
                    "verse_nr": 6,
                    "verse": "Ndibeke njengomsesane wokutywina entliziyweni yakho,  njengomsesane wokutywina engalweni yakho. Ngokuba uthando lunjengokufa, ukuba nengcwangu, Ubukhwele bunjengelabafileyo,  ukuba lukhuni: Amalangatye abo ngamalangatye omlilo,  Ngamadangatye kaYehova.\n"
                },
                "7": {
                    "verse_nr": 7,
                    "verse": "Amanzi amaninzi akanakulucima uthando; Imilambo ayinakuluntywilisela. Ingafanelana indoda irhole bonke ubuncwane bendlu yayo ngenxa yothando, Ingadelwa ideliwe.\n"
                },
                "8": {
                    "verse_nr": 8,
                    "verse": "Sinomsakwethu omncinane, Akakabi namabele. Siya kuthini na ngomsakwethu, Mini aganelweyo?\n"
                },
                "9": {
                    "verse_nr": 9,
                    "verse": "Ukuba uludonga yena, Siya kwakha phezu kwalo uqoqo lwesilivere; Ukuba ungumnyango, Somrhaqa ngamaceba omsedare.\n"
                },
                "10": {
                    "verse_nr": 10,
                    "verse": "Ndaba ludonga mna, namabele am anjengenqaba; Ndaza emehlweni ayo ndaba njengo fumene uxolo.\n"
                },
                "11": {
                    "verse_nr": 11,
                    "verse": "USolomon ubenesidiliya eBhahali-amon, Isidiliya wasinikela kubagcini, Ukuze elowo azise iwaka lesilivere ngesiqhamo saso.\n"
                },
                "12": {
                    "verse_nr": 12,
                    "verse": "Isidiliya sam, esisesam, sona siselulawulweni lwam; Iwaka elo lelakho, Solomon; Amakhulu amabini ngawabagcini besiqhamo saso.\n"
                },
                "13": {
                    "verse_nr": 13,
                    "verse": "Wena uhleliyo emiyezweni, Amakholwane alibazela indlebe izwi lakho, Ndivise.\n"
                },
                "14": {
                    "verse_nr": 14,
                    "verse": "Dloba, ntanda yam, Uxelise ibhadi namankonyana amaxhama Ezintabeni zobulawu.\n"
                }
            }
        }
    }
}