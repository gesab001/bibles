{
    "version": "EEP",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus, Apostel, mitte inimeste poolt valitud ega \u00fchegi inimese kaudu, vaid Jeesuse Kristuse ja Jumala Isa l\u00e4bi, Kes Tema on surnuist \u00fcles \u00e4ratanud"
                },
                "2": {
                    "verse_nr": "2",
                    "verse": "ja k\u00f5ik vennad, kes on minu juures, Galaatia kogudustele"
                },
                "3": {
                    "verse_nr": "3",
                    "verse": "Armu teile ja rahu Jumalalt, meie Isalt, ja Issandalt Jeesuselt Kristuselt"
                },
                "4": {
                    "verse_nr": "4",
                    "verse": "Kes Enese andis meie pattude eest, et Ta meid viiks v\u00e4lja praegusest kurjast ajastust Jumala ja meie Isa tahte j\u00e4rgi"
                },
                "5": {
                    "verse_nr": "5",
                    "verse": "Kellele olgu austus ajastute ajastuteni! Aamen."
                },
                "6": {
                    "verse_nr": "6",
                    "verse": "Ma panen imeks, et te Kristusest, Kes teid on armus kutsunud, nii ruttu \u00e4ra p\u00f6\u00f6rdute teistsuguse Evangeeliumi juurde"
                },
                "7": {
                    "verse_nr": "7",
                    "verse": "mis ei olegi teine Evangeelium; on vaid m\u00f5ningaid, kes teid segavad ja tahavad Kristuse Evangeeliumi p\u00f6\u00f6rata teiseks."
                },
                "8": {
                    "verse_nr": "8",
                    "verse": "Aga kui me ise, v\u00f5i isegi m\u00f5ni Ingel taevast, peaks teile kuulutama Evangeeliumi peale selle, mida meie teile oleme kuulutanud \u2014 ta olgu neetud!"
                },
                "9": {
                    "verse_nr": "9",
                    "verse": "Nagu me ennegi oleme \u00f6elnud, n\u00f5nda \u00fctlen mina ka n\u00fc\u00fcd j\u00e4lle: kui keegi teile kuulutab Evangeeliumi peale selle, mis te olete saanud, siis ta olgu neetud!"
                },
                "10": {
                    "verse_nr": "10",
                    "verse": "Kas ma n\u00fc\u00fcd p\u00fc\u00fcan inimeste v\u00f5i Jumala heakskiitmist? V\u00f5i p\u00fc\u00fcan ma olla inimestele meelep\u00e4rane? Sest kui ma veel tahaksin olla inimestele meelep\u00e4rane, siis ma ei oleks Kristuse sulane!"
                },
                "11": {
                    "verse_nr": "11",
                    "verse": "Sest ma annan teile teada, vennad, et Evangeelium, mida mina olen kuulutanud, ei ole inimestelt."
                },
                "12": {
                    "verse_nr": "12",
                    "verse": "Sest ma pole seda saanud ega \u00f5ppinud inimestelt, vaid Jeesuse Kristuse ilmutuse kaudu."
                },
                "13": {
                    "verse_nr": "13",
                    "verse": "Sest te olete kuulnud minu endisest elust juudi \u00f5petuses, et ma \u00fcliv\u00e4ga taga kiusasin Jumala kogudust ja h\u00e4vitasin seda"
                },
                "14": {
                    "verse_nr": "14",
                    "verse": "ja et ma juudi \u00f5petuses ette j\u00f5udsin mitmest samaealisest oma h\u00f5imus, olles palju innukam harrastama oma esiisade p\u00e4rimusi."
                },
                "15": {
                    "verse_nr": "15",
                    "verse": "Aga kui oli sellele meelep\u00e4rane, Kes mind mu ema ihust valis ja Oma armu l\u00e4bi kutsus"
                },
                "16": {
                    "verse_nr": "16",
                    "verse": "ilmutada minus Oma Poega, et ma kuulutaksin Teda paganate seas, siis ma ei hakanud kohe n\u00f5u pidama liha ja verega"
                },
                "17": {
                    "verse_nr": "17",
                    "verse": "ega l\u00e4inud ka Jeruusalemma nende juurde, kes enne mind olid Apostlid, vaid ma l\u00e4ksin Araabiasse ja tulin j\u00e4lle tagasi Damaskusesse."
                },
                "18": {
                    "verse_nr": "18",
                    "verse": "Hiljemini alles, kolme aasta p\u00e4rast, ma l\u00e4ksin Jeruusalemma tegema tutvust Keefasega ja j\u00e4in tema juurde viieteistk\u00fcmneks p\u00e4evaks."
                },
                "19": {
                    "verse_nr": "19",
                    "verse": "Kedagi muud Apostlitest ma ei n\u00e4inud kui vaid Jakoobust, Issanda venda."
                },
                "20": {
                    "verse_nr": "20",
                    "verse": "Ja mida ma teile kirjutan, vaata, ma kinnitan Jumala ees, et ma ei valeta!"
                },
                "21": {
                    "verse_nr": "21",
                    "verse": "P\u00e4rast ma tulin S\u00fc\u00fcria ja Kiliikia maakohtadesse."
                },
                "22": {
                    "verse_nr": "22",
                    "verse": "Aga ma olin n\u00e4o poolest tundmatu Judea kogudustele, kes on Kristuses."
                },
                "23": {
                    "verse_nr": "23",
                    "verse": "Nad olid ainult kuulnud, et see, kes meid enne taga kiusas, n\u00fc\u00fcd jutlustab seda usku, mida ta enne h\u00e4vitas."
                },
                "24": {
                    "verse_nr": "24",
                    "verse": "Ja nad andsid Jumalale austust minu p\u00e4rast."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Siis, neljateistk\u00fcmne aasta p\u00e4rast, ma l\u00e4ksin j\u00e4lle \u00fcles Jeruusalemma \u00fches Barnabasega ja v\u00f5tsin ka Tiituse kaasa."
                },
                "2": {
                    "verse_nr": "2",
                    "verse": "Ent ma l\u00e4ksin sinna ilmutuse tagaj\u00e4rjel ja esitasin neile Evangeeliumi, mida ma kuulutasin paganate seas, eriti neile t\u00e4htsamaile, et ma kuidagi t\u00fchja ei jookseks ega oleks jooksnud."
                },
                "3": {
                    "verse_nr": "3",
                    "verse": "Aga Tiitustki, mu kaaslast, ehk ta k\u00fcll on kreeklane, ei sunnitud end laskma \u00fcmber l\u00f5igata."
                },
                "4": {
                    "verse_nr": "4",
                    "verse": "Ent sissepugenud valevendade p\u00e4rast, kes olid hiilinud varitsema meie vabadust, mis meil on Kristuses Jeesuses, et meid orjastada"
                },
                "5": {
                    "verse_nr": "5",
                    "verse": "ei andnud me silmapilkugi j\u00e4rele ega alistunud neile, et Evangeeliumi t\u00f5de j\u00e4\u00e4ks teie juurde."
                },
                "6": {
                    "verse_nr": "6",
                    "verse": "Ja need, kes n\u00e4isid midagi olevat \u2014 olgu missugused nad iganes olid, mulle on see \u00fcksk\u00f5ik, Jumal ei pea ju \u00fchest inimesest rohkem lugu kui teisest \u2014 need, kes olid t\u00e4htsamad, ei lisanud mulle midagi juurde"
                },
                "7": {
                    "verse_nr": "7",
                    "verse": "vaid vastupidi, kui nad n\u00e4gid, et minu hooleks on usaldatud Evangeeliumi kuulutamine \u00fcmberl\u00f5ikamatuile, n\u00f5nda nagu Peetruse hooleks \u00fcmberl\u00f5igatuile"
                },
                "8": {
                    "verse_nr": "8",
                    "verse": "sest See, Kes tegev oli Peetruses Apostliametiks \u00fcmberl\u00f5igatute seas, oli ka minus tegev paganate heaks"
                },
                "9": {
                    "verse_nr": "9",
                    "verse": "ja kui Jakoobus ja Keefas ja Johannes, keda peeti sambaiks, tundsid \u00e4ra armu, mis mulle oli antud, andsid nad mulle ja Barnabasele k\u00e4tt osaduse t\u00e4heks, et meie paganate seas ja nemad \u00fcmberl\u00f5igatute seas, kuulutaksime armu\u00f5petust"
                },
                "10": {
                    "verse_nr": "10",
                    "verse": "ainult et me ka m\u00f5tleksime vaestele, ja just seda ma olen olnud usin tegema."
                },
                "11": {
                    "verse_nr": "11",
                    "verse": "Aga kui Keefas tuli Antiookiasse, astusin ma isiklikult ta vastu, sest teda oli tarvis noomida."
                },
                "12": {
                    "verse_nr": "12",
                    "verse": "Sest enne kui Jakoobuse juurest oli tulnud m\u00f5ningaid, s\u00f5i ta \u00fches paganatega; aga kui need tulid, t\u00f5mbus ta tagasi ja l\u00e4ks k\u00f5rvale, kartes \u00fcmberl\u00f5igatuid."
                },
                "13": {
                    "verse_nr": "13",
                    "verse": "Ja \u00fches temaga hakkasid ka teised juudid silmakirjatsema, n\u00f5nda et ka Barnabas kaasa t\u00f5mmati nende silmakirjatsemisse."
                },
                "14": {
                    "verse_nr": "14",
                    "verse": "Aga kui ma n\u00e4gin, et nad \u00f5igesti ei k\u00e4inud Evangeeliumi t\u00f5e j\u00e4rgi, \u00fctlesin ma k\u00f5ikide ees Keefale: \u201eKui sina, olles juut, elad paganate ja mitte juutide kommete j\u00e4rgi, miks sa siis sunnid paganaid elama juudi kommete j\u00e4rgi?"
                },
                "15": {
                    "verse_nr": "15",
                    "verse": "Meie oleme s\u00fcnnilt juudid ja mitte patused paganate seast"
                },
                "16": {
                    "verse_nr": "16",
                    "verse": "aga teades, et inimene ei saa \u00f5igeks k\u00e4su tegudest, vaid \u00fcksnes Kristuse Jeesuse usu kaudu, oleme ka meie uskunud Kristusesse Jeesusesse, et me saaksime \u00f5igeks Kristuse usust ja mitte k\u00e4su tegudest, sest k\u00e4su tegudest ei saa \u00f5igeks \u00fckski liha."
                },
                "17": {
                    "verse_nr": "17",
                    "verse": "Aga kui otsides \u00f5igekssaamist Kristuses, meiegi osutume patusteks, kas on siis Kristus patu teenija? Ei sugugi mitte!"
                },
                "18": {
                    "verse_nr": "18",
                    "verse": "Sest kui ma j\u00e4lle ehitan \u00fcles selle, mille ma olen maha kiskunud, siis ma teen enese \u00fcleastujaks."
                },
                "19": {
                    "verse_nr": "19",
                    "verse": "Sest mina olen k\u00e4su l\u00e4bi k\u00e4sule surnud, et ma elaksin Jumalale; ma olen \u00fches Kristusega risti l\u00f6\u00f6dud!"
                },
                "20": {
                    "verse_nr": "20",
                    "verse": "Ent n\u00fc\u00fcd ei ela enam mina, vaid Kristus elab minu sees! Ja mida ma n\u00fc\u00fcd elan lihas, seda ma elan usus Jumala Pojasse, Kes mind on armastanud ja on Iseenese andnud minu eest."
                },
                "21": {
                    "verse_nr": "21",
                    "verse": "Ma ei tee Jumala armu t\u00fchjaks. Sest kui k\u00e4su kaudu tuleks \u00f5igus, siis oleks Kristus ilmaasjata surnud!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Oh te m\u00f5istmatud galaatlased, kes teid on v\u00f5lunud? Teid, kelle silmade ette Jeesus Kristus oli joonistatud ristil\u00f6\u00f6duna?"
                },
                "2": {
                    "verse_nr": "2",
                    "verse": "Seda \u00fcksnes ma tahan teilt teada, kas te saite Vaimu k\u00e4su tegudest v\u00f5i usu kuulutamisest?"
                },
                "3": {
                    "verse_nr": "3",
                    "verse": "Kas te olete nii m\u00f5istmatud? Te algasite Vaimus; kas tahate n\u00fc\u00fcd lihas l\u00f5petada?"
                },
                "4": {
                    "verse_nr": "4",
                    "verse": "Kas te nii suurt olete kannatanud ilmaasjata? Teisiti see olekski ilmaasjata!"
                },
                "5": {
                    "verse_nr": "5",
                    "verse": "Tema, kes siis annab teile Vaimu ja teeb v\u00e4gevaid tegusid teie sees, kas Ta teeb seda k\u00e4su tegudest v\u00f5i usu kuulutamisest"
                },
                "6": {
                    "verse_nr": "6",
                    "verse": "n\u00f5nda nagu \u201eAabraham uskus Jumalat, ja see arvati temale \u00f5iguseks!\u201d?"
                },
                "7": {
                    "verse_nr": "7",
                    "verse": "Te ju teate, et need, kes on usust, on Aabrahami lapsed."
                },
                "8": {
                    "verse_nr": "8",
                    "verse": "Aga et Kiri n\u00e4gi ette \u00e4ra, et Jumal teeb paganad usust \u00f5igeks, kuulutas see Aabrahamile selle hea s\u00f5numi: \u201eSinus \u00f5nnistatakse k\u00f5ik rahvad!\u201d"
                },
                "9": {
                    "verse_nr": "9",
                    "verse": "Sellep\u00e4rast \u00f5nnistatakse neid, kes on usust, \u00fches uskliku Aabrahamiga."
                },
                "10": {
                    "verse_nr": "10",
                    "verse": "Sest k\u00f5ik, kes endid rajavad k\u00e4sutegudele, on needuse all; sest on kirjutatud: \u201eNeetud on iga\u00fcks, kes ei p\u00fcsi k\u00f5iges, mis on kirja pandud k\u00e4suraamatus, nii et ta seda teeks!\u201d"
                },
                "11": {
                    "verse_nr": "11",
                    "verse": "Et n\u00fc\u00fcd k\u00e4su kaudu \u00fckski ei saa \u00f5igeks Jumala ees, on ilmne, sest \u00f5ige peab usust elama."
                },
                "12": {
                    "verse_nr": "12",
                    "verse": "K\u00e4sk aga ei ole usust, vaid \u201ekes teeb nende j\u00e4rgi, see elab nende varal!\u201d"
                },
                "13": {
                    "verse_nr": "13",
                    "verse": "Kristus on meid lahti ostnud k\u00e4su needusest, kui ta sai needuseks meie eest \u2014 sest on kirjutatud: \u201eNeetud on iga\u00fcks, kes puu k\u00fcljes ripub\u201d"
                },
                "14": {
                    "verse_nr": "14",
                    "verse": "et Aabrahami \u00f5nnistus saaks paganaile osaks Jeesuses Kristuses ja me usu kaudu saaksime Vaimu t\u00f5otuse."
                },
                "15": {
                    "verse_nr": "15",
                    "verse": "Vennad, mina r\u00e4\u00e4gin inimese viisil! Inimesegi viimset tahet, kui see on nimetatud, ei tee \u00fckski t\u00fchjaks ega lisa sellele midagi juurde."
                },
                "16": {
                    "verse_nr": "16",
                    "verse": "Aga n\u00fc\u00fcd on t\u00f5otused antud Aabrahamile ja tema soole. Ei ole mitte \u00f6eldud: \u201eJa sinu sugudele\u201d, otsekui paljude kohta, vaid nagu \u00fche kohta: \u201eJa sinu soole,\u201d kes on Kristus."
                },
                "17": {
                    "verse_nr": "17",
                    "verse": "Aga ma \u00fctlen seda: lepingut, mille Jumal on enne kinnitanud, ei tee nelisada kolmk\u00fcmmend aastat hiljemini tekkinud k\u00e4sk mitte t\u00fchjaks, nii et see h\u00e4vitaks t\u00f5otuse."
                },
                "18": {
                    "verse_nr": "18",
                    "verse": "Sest kui p\u00e4rand tuleks k\u00e4sust, ei oleks see enam t\u00f5otusest. Ent Jumal on selle kinkinud Aabrahamile t\u00f5otuse kaudu."
                },
                "19": {
                    "verse_nr": "19",
                    "verse": "Milleks on siis k\u00e4sk? See on \u00fcleastumiste p\u00e4rast juurde lisatud seniks, kui tuleb sugu, kellele oli antud t\u00f5otus; ja k\u00e4sk seati inglite kaudu vahemehe k\u00e4e l\u00e4bi."
                },
                "20": {
                    "verse_nr": "20",
                    "verse": "Kuid vahemeest ei vajata \u00fche jaoks; ent Jumal on \u00fcks."
                },
                "21": {
                    "verse_nr": "21",
                    "verse": "Kas siis k\u00e4sk on Jumala t\u00f5otuste vastu? Ei sugugi. Sest kui oleks antud k\u00e4sk, mis v\u00f5iks teha elavaks, siis tuleks \u00f5igus t\u00f5esti k\u00e4sust."
                },
                "22": {
                    "verse_nr": "22",
                    "verse": "Aga Kiri on k\u00f5ik pannud kinni patu alla, et t\u00f5otus antaks Jeesuse Kristuse usust neile, kes usuvad."
                },
                "23": {
                    "verse_nr": "23",
                    "verse": "Aga enne kui tuli usk, olime k\u00e4su valve all, kinni pandud tulevase usu ilmumise jaoks."
                },
                "24": {
                    "verse_nr": "24",
                    "verse": "N\u00f5nda on k\u00e4sk saanud meie kasvatajaks Kristuse poole, et me saaksime \u00f5igeks usust."
                },
                "25": {
                    "verse_nr": "25",
                    "verse": "Aga et usk on tulnud, ei ole me mitte enam kasvataja all."
                },
                "26": {
                    "verse_nr": "26",
                    "verse": "Sest te olete k\u00f5ik usu kaudu Jumala lapsed Kristuses Jeesuses."
                },
                "27": {
                    "verse_nr": "27",
                    "verse": "Sest nii paljud kui teid on Kristusesse ristitud, olete Kristusega riietatud!"
                },
                "28": {
                    "verse_nr": "28",
                    "verse": "Ei ole siin juuti ega kreeklast, ei ole siin orja ega vaba, ei ole siin meest ega naist, sest te k\u00f5ik olete \u00fcks Kristuses Jeesuses."
                },
                "29": {
                    "verse_nr": "29",
                    "verse": "Aga kui te olete Kristuse Omad, siis olete ka Aabrahami sugu ja p\u00e4rijad t\u00f5otuse j\u00e4rgi."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Aga ma \u00fctlen: niikaua kui p\u00e4rija on alaealine, ei ole mingit vahet orja ja tema vahel, ehk ta k\u00fcll on k\u00f5ige isand"
                },
                "2": {
                    "verse_nr": "2",
                    "verse": "vaid ta on eestkostjate ja valitsejate all kuni isa poolt m\u00e4\u00e4ratud ajani."
                },
                "3": {
                    "verse_nr": "3",
                    "verse": "N\u00f5nda ka meie: kui olime alaealised, siis olime orjastatud maailma algj\u00f5udude alla."
                },
                "4": {
                    "verse_nr": "4",
                    "verse": "Aga kui aeg t\u00e4is sai, l\u00e4kitas Jumal Oma Poja, Kes s\u00fcndis naisest ja sai k\u00e4su alla"
                },
                "5": {
                    "verse_nr": "5",
                    "verse": "lahti ostma k\u00e4sualuseid, et me saaksime lapse seisuse."
                },
                "6": {
                    "verse_nr": "6",
                    "verse": "Aga et te n\u00fc\u00fcd olete lapsed, on Jumal l\u00e4kitanud teie s\u00fcdamesse Oma Poja Vaimu, Kes h\u00fc\u00fcab: \u201eAbba, Isa!\u201d"
                },
                "7": {
                    "verse_nr": "7",
                    "verse": "N\u00f5nda ei ole sa enam ori, vaid laps; aga kui sa oled laps, siis oled ka p\u00e4rija Jumala kaudu."
                },
                "8": {
                    "verse_nr": "8",
                    "verse": "Aga siis, kui te ei tundnud Jumalat, te orjasite neid, kes olemise poolest ei olegi jumalad."
                },
                "9": {
                    "verse_nr": "9",
                    "verse": "Ent n\u00fc\u00fcd, kus te olete Jumala \u00e4ra tundnud, v\u00f5i \u00f5igemini, Jumal on teid \u00e4ra tundnud, kuidas te p\u00f6\u00f6rdute j\u00e4lle n\u00f5rkade ja viletsate algj\u00f5udude poole, mida te j\u00e4lle tahate uuesti orjata?"
                },
                "10": {
                    "verse_nr": "10",
                    "verse": "Te arvestate p\u00e4evi ja kuid ja aegu ja aastaid."
                },
                "11": {
                    "verse_nr": "11",
                    "verse": "Ma kardan teie p\u00e4rast, et ma teie kallal ehk asjata olen vaeva n\u00e4inud."
                },
                "12": {
                    "verse_nr": "12",
                    "verse": "Saage minusuguseiks, sest minagi olen saanud teiesuguseks, vennad, ma palun teid! Te ei ole mind millegagi solvanud."
                },
                "13": {
                    "verse_nr": "13",
                    "verse": "Te ju teate, et ma liha n\u00f5truses teile kuulutasin Evangeeliumi esimesel korral"
                },
                "14": {
                    "verse_nr": "14",
                    "verse": "ja te ei pannud kiusatust, mis teil oli minu kehalisest seisukorrast, mitte halvaks ega v\u00f5\u00f5rastanud mind, vaid v\u00f5tsite mind vastu kui Jumala Ingli, kui Kristuse Jeesuse."
                },
                "15": {
                    "verse_nr": "15",
                    "verse": "Kus on n\u00fc\u00fcd teie \u00f5ndsuse kiitlus? Sest ma tunnistan teile, et teie, kui see oleks olnud v\u00f5imalik, oleksite oma silmad kiskunud v\u00e4lja ja andnud minule."
                },
                "16": {
                    "verse_nr": "16",
                    "verse": "Kas ma n\u00fc\u00fcd olen saanud teie vaenlaseks, et ma olen teile t\u00f5tt \u00f6elnud?"
                },
                "17": {
                    "verse_nr": "17",
                    "verse": "Nad on \u00f5hinal teie \u00fcmber, kuid mitte kaunil viisil, vaid nad tahavad teid v\u00e4lja j\u00e4tta, et te innukad oleksite nende kasuks."
                },
                "18": {
                    "verse_nr": "18",
                    "verse": "Hea on olla innukas hea suhtes alatasa ja mitte ainult siis, kui mina teie juures olen."
                },
                "19": {
                    "verse_nr": "19",
                    "verse": "Mu lapsukesed, kelle p\u00e4rast ma n\u00fc\u00fcd j\u00e4lle olen lapsevaevas, kuni Kristus teie sees saab kuju!"
                },
                "20": {
                    "verse_nr": "20",
                    "verse": "K\u00fcll ma tahaksin n\u00fc\u00fcd olla teie juures ja oma h\u00e4\u00e4ltki muuta, sest ma olen p\u00e4ris n\u00f5utu teie p\u00e4rast!"
                },
                "21": {
                    "verse_nr": "21",
                    "verse": "\u00d6elge mulle, kes tahate olla k\u00e4su all, kas te ei kuule k\u00e4su\u00f5petust?"
                },
                "22": {
                    "verse_nr": "22",
                    "verse": "Sest on kirjutatud, et Aabrahamil oli kaks poega, \u00fcks \u00fcmmardajast ja teine vabast naisest."
                },
                "23": {
                    "verse_nr": "23",
                    "verse": "Aga \u00fcmmardaja poeg oli s\u00fcndinud liha j\u00e4rgi, vaba naise poeg aga t\u00f5otuse kaudu."
                },
                "24": {
                    "verse_nr": "24",
                    "verse": "Need on v\u00f5rdluskujud. Sest need naised on kaks lepingut; \u00fcks Siinai m\u00e4elt, mis s\u00fcnnitab orjap\u00f5lveks, see on Haagar."
                },
                "25": {
                    "verse_nr": "25",
                    "verse": "Sest Haagar t\u00e4hendab Siinai m\u00e4ge Araabias ja vastab praegusele Jeruusalemmale, sest see orjab \u00fches oma lastega."
                },
                "26": {
                    "verse_nr": "26",
                    "verse": "Aga see Jeruusalemm, mis on \u00fclal, on vaba naine, ja see on meie k\u00f5ikide ema."
                },
                "27": {
                    "verse_nr": "27",
                    "verse": "Sest on kirjutatud: \u201eR\u00f5\u00f5mutse, sigimatu, kes pole s\u00fcnnitanud; t\u00f5sta h\u00e4\u00e4lt ja h\u00fc\u00fca valjusti, kes pole olnud lapsevaevas, sest vallalisel saab olema rohkem lapsi kui sellel, kellel on mees!\u201d"
                },
                "28": {
                    "verse_nr": "28",
                    "verse": "Ent teie, vennad, olete n\u00f5nda nagu Iisak, t\u00f5otuse lapsed!"
                },
                "29": {
                    "verse_nr": "29",
                    "verse": "Aga n\u00f5nda nagu tol ajal see, kes oli s\u00fcnnitatud liha j\u00e4rgi, taga kiusas seda, kes oli s\u00fcndinud Vaimu j\u00e4rgi, n\u00f5nda on ka n\u00fc\u00fcd."
                },
                "30": {
                    "verse_nr": "30",
                    "verse": "Aga mida \u00fctleb Kiri? \u201eKihuta minema \u00fcmmardaja ja tema poeg, sest \u00fcmmardaja poeg ei v\u00f5i p\u00e4rida \u00fches vaba naise pojaga!\u201d"
                },
                "31": {
                    "verse_nr": "31",
                    "verse": "Niisiis, vennad, ei ole me \u00fcmmardaja, vaid oleme vaba naise lapsed!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Vabaduseks on Kristus meid vabastanud. P\u00fcsige siis selles ja \u00e4rge laske endid j\u00e4lle panna orjaikkesse."
                },
                "2": {
                    "verse_nr": "2",
                    "verse": "Vaata, mina, Paulus, \u00fctlen teile: kui te lasete endid \u00fcmber l\u00f5igata, siis ei ole teil Kristusest mingit kasu."
                },
                "3": {
                    "verse_nr": "3",
                    "verse": "Aga ma tunnistan j\u00e4lle igale inimesele, kes laseb ennast \u00fcmber l\u00f5igata, et ta kohus on t\u00e4ita k\u00f5ike k\u00e4sku."
                },
                "4": {
                    "verse_nr": "4",
                    "verse": "Te olete j\u00e4\u00e4nud ilma Kristusest, kes tahate saada \u00f5igeks k\u00e4su kaudu; te olete langenud \u00e4ra armust."
                },
                "5": {
                    "verse_nr": "5",
                    "verse": "Sest me ootame usust \u00f5iguse lootust Vaimu kaudu."
                },
                "6": {
                    "verse_nr": "6",
                    "verse": "Sest Kristuses Jeesuses ei kehti \u00fcmberl\u00f5ikamine ega \u00fcmberl\u00f5ikamatus, vaid usk, mis on tegev armastuse kaudu."
                },
                "7": {
                    "verse_nr": "7",
                    "verse": "Te jooksite h\u00e4sti; kes on teid takistanud olemast t\u00f5ele s\u00f5nakuulelikud?"
                },
                "8": {
                    "verse_nr": "8",
                    "verse": "Veenmine selleks ei tulnud mitte Temalt, Kes teid kutsub."
                },
                "9": {
                    "verse_nr": "9",
                    "verse": "Pisut haputaignat teeb kogu taigna hapuks."
                },
                "10": {
                    "verse_nr": "10",
                    "verse": "Mina loodan teist Issandas, et te ei hakka teisiti m\u00f5tlema; aga kes teid teeb segaseks, peab kandma oma nuhtlust, olgu see kes tahes."
                },
                "11": {
                    "verse_nr": "11",
                    "verse": "Aga mind, vennad, kui ma veel jutlustan \u00fcmberl\u00f5ikamist, miks mind veel taga kiusatakse? Siis ju oleks pahandus ristist k\u00f5rvaldatud."
                },
                "12": {
                    "verse_nr": "12",
                    "verse": "Oh et need, kes teid t\u00fclitavad, endid \u00e4ra l\u00f5ikaksid!"
                },
                "13": {
                    "verse_nr": "13",
                    "verse": "Sest teie, vennad, olete kutsutud vabaduseks; aga mitte lihale ajet andvaks vabaduseks, vaid teenige \u00fcksteist armastuses."
                },
                "14": {
                    "verse_nr": "14",
                    "verse": "Sest k\u00f5ik k\u00e4sk on t\u00e4idetud \u00fches s\u00f5nas, nimelt selles: \u201eArmasta oma ligimest nagu iseennast!\u201d"
                },
                "15": {
                    "verse_nr": "15",
                    "verse": "Aga kui te isekeskis purelete ja \u00fcksteist s\u00f6\u00f6te, siis katsuge, et te \u00fcksteist \u00e4ra ei neela."
                },
                "16": {
                    "verse_nr": "16",
                    "verse": "Aga ma \u00fctlen: k\u00e4ige Vaimus, siis te ei t\u00e4ida mitte liha himusid."
                },
                "17": {
                    "verse_nr": "17",
                    "verse": "Sest liha himustab Vaimu vastu ja Vaim liha vastu; need on \u00fcksteise vastu, et te ei teeks seda, mida te tahate."
                },
                "18": {
                    "verse_nr": "18",
                    "verse": "Aga kui te olete Vaimu juhitavad, siis te ei ole k\u00e4su all."
                },
                "19": {
                    "verse_nr": "19",
                    "verse": "Aga liha teod on ilmsed, need on: hoorus, r\u00fcvedus, kiimalus"
                },
                "20": {
                    "verse_nr": "20",
                    "verse": "ebajumalateenistus, n\u00f5idus, vaen, riid, kade meel, vihastumised, jonn, kildkonnad, lahk\u00f5petused"
                },
                "21": {
                    "verse_nr": "21",
                    "verse": "tapmised, joomised, pidutsemised ja muud sellesarnast, millest ma teile ette \u00fctlen, nagu ma ka juba enne olen \u00f6elnud, et need, kes teevad seesugust, ei p\u00e4ri Jumala Riiki."
                },
                "22": {
                    "verse_nr": "22",
                    "verse": "Aga Vaimu vili on armastus, r\u00f5\u00f5m, rahu, pikk meel, lahkus, heatahtlikkus, ustavus"
                },
                "23": {
                    "verse_nr": "23",
                    "verse": "tasadus, kasinus; selliste vastu ei ole k\u00e4sk."
                },
                "24": {
                    "verse_nr": "24",
                    "verse": "Aga kes on Kristuse Jeesuse p\u00e4ralt, need on oma liha risti l\u00f6\u00f6nud \u00fches tema ihalduste ja himudega."
                },
                "25": {
                    "verse_nr": "25",
                    "verse": "Kui me elame Vaimus, siis k\u00e4igem ka Vaimus."
                },
                "26": {
                    "verse_nr": "26",
                    "verse": "\u00c4rgem olgem ahned t\u00fchjale aule, \u00fcksteist \u00e4rritades, \u00fcksteist kadestades."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Vennad, kui inimene ka satuks mingisse eksitusse, siis teie, vaimulikud, parandage niisugust j\u00e4lle tasase vaimuga; ja valva sa iseennastki, et ka sind ei kiusataks."
                },
                "2": {
                    "verse_nr": "2",
                    "verse": "Kandke \u00fcksteise koormat, ja n\u00f5nda te t\u00e4idate Kristuse k\u00e4sku."
                },
                "3": {
                    "verse_nr": "3",
                    "verse": "Sest kui keegi m\u00f5tleb enese midagi olevat, ilma midagi olemata, see petab iseennast."
                },
                "4": {
                    "verse_nr": "4",
                    "verse": "Ent iga\u00fcks katsugu l\u00e4bi oma t\u00f6\u00f6, ja siis on tal \u00fcksi eneses kiitlemist, mitte teisele"
                },
                "5": {
                    "verse_nr": "5",
                    "verse": "sest iga\u00fcks kandku oma koormat."
                },
                "6": {
                    "verse_nr": "6",
                    "verse": "Aga keda \u00f5petatakse s\u00f5naga, see jagagu k\u00f5ike head sellele, kes teda \u00f5petab."
                },
                "7": {
                    "verse_nr": "7",
                    "verse": "\u00c4rge eksige, Jumal ei anna Ennast pilgata, sest mis inimene k\u00fclvab, seda ta ka l\u00f5ikab!"
                },
                "8": {
                    "verse_nr": "8",
                    "verse": "Sest kes k\u00fclvab oma lihale, see l\u00f5ikab lihast kadu; aga kes k\u00fclvab Vaimule, see l\u00f5ikab Vaimust igavest elu."
                },
                "9": {
                    "verse_nr": "9",
                    "verse": "Ja kui me teeme head, siis \u00e4rgem t\u00fcdigem, sest me saame omal ajal l\u00f5igata, kui me ei v\u00e4si."
                },
                "10": {
                    "verse_nr": "10",
                    "verse": "Seep\u00e4rast n\u00fc\u00fcd, et meil veel on aega, tehkem head k\u00f5ikidele, aga k\u00f5ige enam usukaaslastele!"
                },
                "11": {
                    "verse_nr": "11",
                    "verse": "Vaadake, kui suurte t\u00e4htedega ma oma k\u00e4ega teile olen kirjutanud!"
                },
                "12": {
                    "verse_nr": "12",
                    "verse": "K\u00f5ik, kes p\u00fc\u00fcavad meeldida liha poolest, need sunnivad teid \u00fcmberl\u00f5ikamisele ainult sellep\u00e4rast, et neid taga ei kiusataks Kristuse risti t\u00f5ttu."
                },
                "13": {
                    "verse_nr": "13",
                    "verse": "Sest needki ise, kes lasevad endid \u00fcmber l\u00f5igata, ei pea k\u00e4sku, vaid tahavad, et teid \u00fcmber l\u00f5igataks ja nad teie lihast v\u00f5iksid kiidelda."
                },
                "14": {
                    "verse_nr": "14",
                    "verse": "Aga mulle \u00e4rgu juhtugu seda, et ma kiitleksin muust kui meie Issanda Jeesuse Kristuse ristist, Kelle l\u00e4bi maailm on minule risti l\u00f6\u00f6dud ja mina maailmale."
                },
                "15": {
                    "verse_nr": "15",
                    "verse": "Sest \u00fcmberl\u00f5ikamine ei t\u00e4henda midagi ega \u00fcmberl\u00f5ikamatus, vaid uus loodu."
                },
                "16": {
                    "verse_nr": "16",
                    "verse": "Ja k\u00f5igile, kes k\u00e4ivad seda juhtn\u00f6\u00f6ri m\u00f6\u00f6da, neile olgu rahu ja halastus, ja ka Jumala Iisraelile!"
                },
                "17": {
                    "verse_nr": "17",
                    "verse": "Viimaks \u00e4rgu tehku mulle keegi vaeva, sest mina kannan Jeesuse arme oma ihul."
                },
                "18": {
                    "verse_nr": "18",
                    "verse": "Meie Issanda Jeesuse Kristuse arm olgu teie vaimuga, vennad! Aamen."
                }
            }
        }
    }
}