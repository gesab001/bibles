{
    "version": "EEP",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus ja Silvaanus ja Timoteos tessalooniklaste Kogudusele Jumalas Isas ja Issandas Jeesuses Kristuses. Armu teile ja rahu!"
                },
                "2": {
                    "verse_nr": "2",
                    "verse": "Me t\u00e4name alati Jumalat teie k\u00f5ikide eest ning tuletame teid meelde oma palvetes, lakkamatult"
                },
                "3": {
                    "verse_nr": "3",
                    "verse": "meenutades teie usu tegu ja armastuse t\u00f6\u00f6d ning kannatlikkust lootuses meie Issandale Jeesusele Kristusele Jumala ja meie Isa ees"
                },
                "4": {
                    "verse_nr": "4",
                    "verse": "teades, et teie, Jumala armastatud vennad, olete valitud."
                },
                "5": {
                    "verse_nr": "5",
                    "verse": "Sest meie Evangeelium ei tulnud teie juurde mitte ainult s\u00f5naga, vaid ka v\u00e4ega ning P\u00fcha Vaimuga ja v\u00e4ga kindla veendumusega, nagu te ju isegi teate, missugused me olime teie seas teie p\u00e4rast."
                },
                "6": {
                    "verse_nr": "6",
                    "verse": "Ja teist said meie ja Issanda j\u00e4rgijad, kui te v\u00f5tsite s\u00f5na vastu suures viletsuses P\u00fcha Vaimu r\u00f5\u00f5muga"
                },
                "7": {
                    "verse_nr": "7",
                    "verse": "nii et te olete saanud eeskujuks k\u00f5igile usklikele Makedoonias ja Ahhaias."
                },
                "8": {
                    "verse_nr": "8",
                    "verse": "Sest teie juurest on Issanda s\u00f5na kostnud mitte ainult Makedooniasse ja Ahhaiasse, vaid ka igale poole on levinud teie usk Jumalasse, n\u00f5nda et meil pole tarvis sellest midagi r\u00e4\u00e4kida."
                },
                "9": {
                    "verse_nr": "9",
                    "verse": "Ise nad ju jutustavad meist, kuidas me oleme tulnud teie juurde ja kuidas te olete p\u00f6\u00f6rdunud ebajumalaist Jumala poole teenima elavat ja t\u00f5elist Jumalat"
                },
                "10": {
                    "verse_nr": "10",
                    "verse": "ning ootama taevast Tema Poega, Kelle Tema on surnuist \u00fcles \u00e4ratanud, Jeesust, Kes meid t\u00f5mbab v\u00e4lja tulevasest vihast."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Teie ise ju teate, vennad, et meie tulek teie juurde ei ole olnud t\u00fchine"
                },
                "2": {
                    "verse_nr": "2",
                    "verse": "vaid, kuigi meie, nagu te teate, olime kannatanud Filipis ja saanud teotada, v\u00f5tsime siiski oma Jumalas julguse kuulutada teile Jumala Evangeeliumi suure v\u00f5itlusega."
                },
                "3": {
                    "verse_nr": "3",
                    "verse": "Sest meie manitsus ei tule mitte eksimeelest, ei ebapuhtast m\u00f5ttest ega kavalusest"
                },
                "4": {
                    "verse_nr": "4",
                    "verse": "vaid n\u00f5nda nagu Jumal on meid arvanud k\u00f5lbavaks usaldada Evangeelium meie k\u00e4tte, n\u00f5nda me ka r\u00e4\u00e4gime, ei mitte, nagu tahaksime olla inimestele, vaid Jumalale meelep\u00e4rast, Kes katsub l\u00e4bi meie s\u00fcdamed."
                },
                "5": {
                    "verse_nr": "5",
                    "verse": "Sest me ei ole iialgi tarvitanud meelitavaid s\u00f5nu, nagu te teate, ega ka ettek\u00e4\u00e4ndeid ahnuseks: Jumal on tunnistaja."
                },
                "6": {
                    "verse_nr": "6",
                    "verse": "Me ei otsi ka austust inimestelt, ei teilt ega muilt"
                },
                "7": {
                    "verse_nr": "7",
                    "verse": "kuigi me Kristuse Apostlitena oleksime v\u00f5inud esineda t\u00e4htsatena; vaid me oleme saanud leebeiks teie seas nagu imetaja ema, kes hellitab oma lapsi"
                },
                "8": {
                    "verse_nr": "8",
                    "verse": "n\u00f5nda meie, teid ihaldades, olime valmis teile andma mitte ainult Jumala Evangeeliumi, vaid ka oma hinged, sest te olite meile armsaks saanud."
                },
                "9": {
                    "verse_nr": "9",
                    "verse": "Te m\u00e4letate ju, vennad, meie t\u00f6\u00f6d ja vaeva: \u00f6\u00f6d ja p\u00e4evad me tegime t\u00f6\u00f6d selleks, et mitte kedagi teie seast koormata, ja kuulutasime teie seas Jumala Evangeeliumi."
                },
                "10": {
                    "verse_nr": "10",
                    "verse": "Teie ja Jumal olete tunnistajad, kui p\u00fchasti ja \u00f5igesti ja laitmatult me suhtusime teisse usklikesse"
                },
                "11": {
                    "verse_nr": "11",
                    "verse": "nagu te ka teate, kuidas me iga\u00fcht teie seast otsekui isa oma lapsi"
                },
                "12": {
                    "verse_nr": "12",
                    "verse": "\u00f5hutasime ja julgustasime, teid manitsedes elama n\u00f5nda, kuidas kohus on Jumala ees, Kes teid kutsub Oma Riiki ja ausse."
                },
                "13": {
                    "verse_nr": "13",
                    "verse": "Ja seep\u00e4rast meiegi t\u00e4name lakkamatult Jumalat, et teie, kuuldes meilt Jumala s\u00f5na, ei v\u00f5tnud seda vastu mitte inimeste s\u00f5nana, vaid sellena, mida see t\u00f5esti on, Jumala s\u00f5nana, mis ka on tegev teie sees, kes usute."
                },
                "14": {
                    "verse_nr": "14",
                    "verse": "Sest teie, vennad, olete saanud nende Kristuses Jeesuses olevate Jumala Koguduste j\u00e4rgijaiks, mis on Judeas, sest ka teie olete saanud sedasama kannatada oma suguvendade poolt, n\u00f5nda nagu nemadki juutide poolt"
                },
                "15": {
                    "verse_nr": "15",
                    "verse": "kes tapsid Issanda Jeesuse ja prohvetid, ja kiusasid meid taga, ja ei ole Jumalale meelep\u00e4rast, ja on k\u00f5igi inimeste vastased"
                },
                "16": {
                    "verse_nr": "16",
                    "verse": "ning keelavad meid r\u00e4\u00e4kimast paganaile nende p\u00e4\u00e4stmiseks, et t\u00e4ita k\u00f5igiti oma pattude m\u00f5\u00f5tu. Aga viha ongi juba tulnud nende peale l\u00f5puni."
                },
                "17": {
                    "verse_nr": "17",
                    "verse": "Meie aga, vennad, olles teist lahutatud natukeseks ajaks k\u00fcll palge, mitte aga s\u00fcdame poolest, oleme seda suurema himuga p\u00fc\u00fcdnud n\u00e4ha saada teie palet."
                },
                "18": {
                    "verse_nr": "18",
                    "verse": "Seep\u00e4rast oleme tahtnud tulla teie juurde, mina, Paulus, k\u00fcll \u00fcks kord ja teinegi kord, aga saatan on meid takistanud."
                },
                "19": {
                    "verse_nr": "19",
                    "verse": "Sest kes on meie lootus v\u00f5i r\u00f5\u00f5m v\u00f5i kiitlemise p\u00e4rg - kas mitte teiegi - meie Issanda Jeesuse Kristuse ees Tema tulemises?"
                },
                "20": {
                    "verse_nr": "20",
                    "verse": "Sest teie olete meie au ja r\u00f5\u00f5m."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sellep\u00e4rast meie, kui me enam ei l\u00e4benud kannatada, arvasime heaks j\u00e4\u00e4da \u00fcksinda Ateenasse"
                },
                "2": {
                    "verse_nr": "2",
                    "verse": "ja l\u00e4kitasime Timoteose, oma venna ja Jumala kaast\u00f6\u00f6lise Kristuse Evangeeliumi kuulutamises, teid kinnitama ja manitsema teie usu p\u00e4rast"
                },
                "3": {
                    "verse_nr": "3",
                    "verse": "et \u00fckski ennast ei laseks vintsutada neis viletsusis. Sest te isegi teate, et meid on neisse pandud."
                },
                "4": {
                    "verse_nr": "4",
                    "verse": "Sest ka siis, kui olime teie juures, \u00fctlesime teile ette, et meid vaevad ootavad, n\u00f5nda nagu ongi s\u00fcndinud ja on teile teada."
                },
                "5": {
                    "verse_nr": "5",
                    "verse": "Sellep\u00e4rast ka mina, kui ma enam ei l\u00e4benud, l\u00e4kitasin tema kuulama teie usku, kas ehk vahest kiusaja ei ole teid kiusanud ja kas meie vaev ei ole saanud t\u00fchjaks."
                },
                "6": {
                    "verse_nr": "6",
                    "verse": "Aga kui Timoteos n\u00fc\u00fcd tuli meie juurde teie juurest ja t\u00f5i r\u00f5\u00f5msaid s\u00f5numeid teie usust ja armastusest ja et te peate meid alati heas m\u00e4lestuses ning igatsete meid n\u00e4ha saada, n\u00f5nda nagu meiegi teid"
                },
                "7": {
                    "verse_nr": "7",
                    "verse": "siis oleme tr\u00f6\u00f6stitud teie suhtes, vennad, k\u00f5iges oma h\u00e4das ja kitsikuses teie usu l\u00e4bi"
                },
                "8": {
                    "verse_nr": "8",
                    "verse": "sest et n\u00fc\u00fcd me elame, kui teie p\u00fcsite kindlasti Issandas."
                },
                "9": {
                    "verse_nr": "9",
                    "verse": "Sest missugust t\u00e4nu me v\u00f5imegi anda Jumalale teie p\u00e4rast k\u00f5ige selle r\u00f5\u00f5mu eest, mis meil on teist oma Jumala ees"
                },
                "10": {
                    "verse_nr": "10",
                    "verse": "kuna me \u00f6\u00f6d ja p\u00e4evad oleme k\u00f5ige palavamas palves, et saaksime n\u00e4ha teie palet ja t\u00e4ita seda, mis teie usul veel on puudu."
                },
                "11": {
                    "verse_nr": "11",
                    "verse": "Aga meie Jumal ja Isa Ise ja meie Issand Jeesus Kristus juhtigu meie tee teie juurde."
                },
                "12": {
                    "verse_nr": "12",
                    "verse": "Ent teid kasvatagu Issand ja tehku teid rikkaks armastuse poolest \u00fcksteise vastu ja k\u00f5ikide vastu, nagu meiegi oleme teie vastu"
                },
                "13": {
                    "verse_nr": "13",
                    "verse": "et kinnitada teie s\u00fcdamed laitmatuiks p\u00fchitsuses Jumala ja meie Isa ees meie Issanda Jeesuse tulekul k\u00f5igi ta p\u00fchadega."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Peale selle n\u00fc\u00fcd, vennad, me palume ja manitseme teid Issandas Jeesuses, et teie, n\u00f5nda nagu te meilt olete \u00f5ppinud, kuidas elada ja olla Jumalale meeltm\u00f6\u00f6da, ja n\u00f5nda nagu te juba elategi, kasvaksite veel t\u00e4iuslikumaks."
                },
                "2": {
                    "verse_nr": "2",
                    "verse": "Sest te teate, mis k\u00e4sud me teile oleme andnud Issanda Jeesuse l\u00e4bi."
                },
                "3": {
                    "verse_nr": "3",
                    "verse": "Sest see on Jumala tahtmine, teie p\u00fchitsus, et te hoiduksite hooruse eest"
                },
                "4": {
                    "verse_nr": "4",
                    "verse": "et iga\u00fcks teie seast teaks hoida oma astjat p\u00fchaduses ja aus"
                },
                "5": {
                    "verse_nr": "5",
                    "verse": "mitte himude kiimas, n\u00f5nda nagu paganad, kes ei tunne Jumalat"
                },
                "6": {
                    "verse_nr": "6",
                    "verse": "et \u00fckski teist ei teeks \u00fclekohut ega petaks oma venda asjaajamises, sest et Issand on k\u00e4ttemaksja k\u00f5igi niisuguste asjade eest, n\u00f5nda nagu me olemegi teile enne \u00f6elnud ning tunnistanud."
                },
                "7": {
                    "verse_nr": "7",
                    "verse": "Sest Jumal ei ole meid mitte kutsunud r\u00fcvedusele, vaid p\u00fchitsusele."
                },
                "8": {
                    "verse_nr": "8",
                    "verse": "Seep\u00e4rast, kes seda h\u00fclgab, ei h\u00fclga inimest, vaid Jumala, Kes ka annab Oma P\u00fcha Vaimu teie sisse."
                },
                "9": {
                    "verse_nr": "9",
                    "verse": "Aga vennalikust armastusest ei ole vaja teile kirjutada, sest teid endid on Jumal \u00f5petanud armastama \u00fcksteist"
                },
                "10": {
                    "verse_nr": "10",
                    "verse": "sest te teete seda ka k\u00f5igile vendadele kogu Makedoonias. Me ainult manitseme teid, vennad, et te kasvaksite veel t\u00e4iuslikumaks"
                },
                "11": {
                    "verse_nr": "11",
                    "verse": "ja otsiksite au selles, et elate vaiksesti ja ajate oma asju ning teete t\u00f6\u00f6d oma k\u00e4tega, n\u00f5nda nagu me oleme teid k\u00e4skinud"
                },
                "12": {
                    "verse_nr": "12",
                    "verse": "et te k\u00e4itumises oleksite ausad nende vastu, kes on v\u00e4ljaspool, ega vajaks \u00fchegi abi."
                },
                "13": {
                    "verse_nr": "13",
                    "verse": "Aga me ei taha, et teil, vennad, oleks teadmata nende j\u00e4rg, kes on l\u00e4inud magama, et teiegi ei l\u00e4heks n\u00f5nda kurvaks nagu teised, kellel ei ole lootust."
                },
                "14": {
                    "verse_nr": "14",
                    "verse": "Sest kui me usume, et Jeesus on surnud ning \u00fcles t\u00f5usnud, n\u00f5nda ka Jumal toob esile Jeesuse kaudu need, kes \u00fches Temaga on l\u00e4inud magama."
                },
                "15": {
                    "verse_nr": "15",
                    "verse": "Sest seda me \u00fctleme teile Issanda s\u00f5naga, et meie, kes elame ja \u00fcle j\u00e4\u00e4me Issanda tulemiseni, ei j\u00f5ua mitte ette neist, kes on l\u00e4inud magama"
                },
                "16": {
                    "verse_nr": "16",
                    "verse": "sest et Issand Ise tuleb taevast alla s\u00f5jah\u00fc\u00fcuga, peaingli h\u00e4\u00e4le ning Jumala pasunaga, ja Kristuses surnud t\u00f5usevad \u00fcles esmalt"
                },
                "17": {
                    "verse_nr": "17",
                    "verse": "selle j\u00e4rele kistakse meid, kes elame ja \u00fcle j\u00e4\u00e4me, \u00fchtlasi nendega pilvede peal Issandale vastu \u00fcles \u00f5hku, ja n\u00f5nda saame olla ikka \u00fches Issandaga."
                },
                "18": {
                    "verse_nr": "18",
                    "verse": "Kinnitage n\u00fc\u00fcd \u00fcksteist nende s\u00f5nadega!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Aga aegadest ja tundidest ei ole teile, vennad, tarvis kirjutada"
                },
                "2": {
                    "verse_nr": "2",
                    "verse": "sest te ise teate selgesti, et Issanda p\u00e4ev tuleb nagu varas \u00f6\u00f6sel."
                },
                "3": {
                    "verse_nr": "3",
                    "verse": "Kui nad \u00fctlevad: \u201eN\u00fc\u00fcd on rahu ja julgeolek!\u201d, tabab neid \u00e4kiline hukatus n\u00f5nda nagu lapsevaev naise, kes on k\u00e4ima peal; ja nad ei p\u00e4\u00e4se mitte pakku."
                },
                "4": {
                    "verse_nr": "4",
                    "verse": "Aga teie, vennad, ei ole mitte pimeduses, nii et see p\u00e4ev teid saaks haarata kui varas."
                },
                "5": {
                    "verse_nr": "5",
                    "verse": "Teie k\u00f5ik olete ju valguse lapsed ja p\u00e4eva lapsed. Meie ei ole mitte \u00f6\u00f6 ega pimeduse lapsed."
                },
                "6": {
                    "verse_nr": "6",
                    "verse": "Siis \u00e4rgem magagem nagu teised, vaid valvakem ja olgem kained."
                },
                "7": {
                    "verse_nr": "7",
                    "verse": "Sest kes magavad, need magavad \u00f6\u00f6sel, ja kes joobnud on, need on \u00f6\u00f6sel joobnud."
                },
                "8": {
                    "verse_nr": "8",
                    "verse": "Aga meie, kes oleme p\u00e4eva lapsed, olgem kained, varustatud usu ja armastuse raudr\u00fc\u00fcga ja p\u00e4\u00e4stelootuse kiivriga."
                },
                "9": {
                    "verse_nr": "9",
                    "verse": "Sest Jumal ei ole meid pannud viha alla, vaid p\u00e4\u00e4ste omandamisele meie Issanda Jeesuse Kristuse l\u00e4bi"
                },
                "10": {
                    "verse_nr": "10",
                    "verse": "Kes meie eest suri, et meie, kas valvame v\u00f5i magame, \u00fches Temaga elaksime."
                },
                "11": {
                    "verse_nr": "11",
                    "verse": "Sellep\u00e4rast manitsege \u00fcksteist ja kosutage \u00fcksteist, nagu te seda teetegi."
                },
                "12": {
                    "verse_nr": "12",
                    "verse": "Aga me palume teid, vennad, tunnustada neid, kes teevad t\u00f6\u00f6d teie seas ja on teie \u00fclevaatajad Issandas ning juhatavad teid"
                },
                "13": {
                    "verse_nr": "13",
                    "verse": "ja pidada neid \u00fcpris v\u00e4ga armsaks nende t\u00f6\u00f6 p\u00e4rast. Pidage rahu isekeskis!"
                },
                "14": {
                    "verse_nr": "14",
                    "verse": "Me manitseme teid, vennad: noomige korratuid, julgustage argu, toetage n\u00f5tru, olge pika meelega k\u00f5ikide vastu."
                },
                "15": {
                    "verse_nr": "15",
                    "verse": "Katsuge, et \u00fckski teisele ei tasu kurja kurjaga, vaid p\u00fc\u00fcdke ikka teha head \u00fcksteisele ja k\u00f5ikidele."
                },
                "16": {
                    "verse_nr": "16",
                    "verse": "Olge ikka r\u00f5\u00f5msad."
                },
                "17": {
                    "verse_nr": "17",
                    "verse": "Palvetage lakkamata."
                },
                "18": {
                    "verse_nr": "18",
                    "verse": "Olge t\u00e4nulikud k\u00f5ige eest; sest see on Jumala tahtmine teie suhtes Kristuses Jeesuses."
                },
                "19": {
                    "verse_nr": "19",
                    "verse": "\u00c4rge kustutage Vaimu."
                },
                "20": {
                    "verse_nr": "20",
                    "verse": "\u00c4rge pange halvaks prohvetlikult k\u00f5nelemist."
                },
                "21": {
                    "verse_nr": "21",
                    "verse": "Katsuge k\u00f5ike l\u00e4bi; pidage kinni, mis hea on."
                },
                "22": {
                    "verse_nr": "22",
                    "verse": "Hoiduge k\u00f5iksuguse kurja eest."
                },
                "23": {
                    "verse_nr": "23",
                    "verse": "Aga rahu Jumal Ise p\u00fchitsegu teid t\u00e4ielikult ja kogu teie vaim ja hing ja ihu s\u00e4iligu laitmatuina meie Issanda Jeesuse Kristuse tulekuks."
                },
                "24": {
                    "verse_nr": "24",
                    "verse": "Ustav on See, Kes teid kutsub; k\u00fcll Ta teebki seda."
                },
                "25": {
                    "verse_nr": "25",
                    "verse": "Vennad, palvetage meie eest!"
                },
                "26": {
                    "verse_nr": "26",
                    "verse": "Tervitage k\u00f5iki vendi p\u00fcha suudlusega."
                },
                "27": {
                    "verse_nr": "27",
                    "verse": "Ma vannutan teid Issanda juures, et te selle kirja ette loeksite k\u00f5igile vendadele."
                },
                "28": {
                    "verse_nr": "28",
                    "verse": "Meie Issanda Jeesuse Kristuse arm olgu teiega!"
                }
            }
        }
    }
}