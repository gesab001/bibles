{
    "version": "ASND",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kay Pablo na apostol ni Cristo Jesus ayon sa kalooban ng Dios, kasama si Timoteo na kapatid natin."
                },
                "2": {
                    "verse_nr": "2",
                    "verse": "Mahal kong mga taga-Colosas, pinabanal at matatapat na kapatid na nakay Cristo: Sumainyo nawa ang biyaya at kapayapaang galing sa Dios na ating Ama."
                },
                "3": {
                    "verse_nr": "3",
                    "verse": "Ang Panalangin ni Pablo para sa mga Taga-Colosas - Lagi kaming nagpapasalamat sa Dios na Ama ng ating Panginoong Jesu-Cristo sa tuwing nananalangin kami para sa inyo."
                },
                "4": {
                    "verse_nr": "4",
                    "verse": "Sapagkat nabalitaan namin ang pananampalataya n\u02bcyo bilang mga nakay Cristo Jesus at ang pag-ibig n\u02bcyo sa lahat ng mga pinabanal ng Dios,"
                },
                "5": {
                    "verse_nr": "5",
                    "verse": "dahil umaasa kayong makakamtan ninyo ang mga inilaan para sa inyo sa langit. Ang pag-asang ito\u02bcy una ninyong narinig nang ipangaral sa inyo ang salita ng katotohanan, ang Magandang Balita."
                },
                "6": {
                    "verse_nr": "6",
                    "verse": "At ang Magandang Balitang ito\u02bcy lumalaganap at lumalago sa buong mundo, katulad ng nangyari sa inyo noong una ninyong marinig at maunawaan ang katotohanan tungkol sa biyaya ng Dios."
                },
                "7": {
                    "verse_nr": "7",
                    "verse": "Natutunan n\u02bcyo ito kay Epafras na minamahal namin at kapwa lingkod ng Panginoon. Isa siyang tapat na lingkod ni Cristo, at pumariyan siya bilang kinatawan namin."
                },
                "8": {
                    "verse_nr": "8",
                    "verse": "Siya ang nagbalita sa amin tungkol sa pag-ibig n\u02bcyo na ibinigay ng Banal na Espiritu."
                },
                "9": {
                    "verse_nr": "9",
                    "verse": "Kaya nga, mula nang mabalitaan namin ang tungkol sa inyo, patuloy namin kayong ipinapanalangin. Hinihiling namin sa Dios na bigyan nawa kayo ng karunungan at pang-unawang mula sa Banal na Espiritu para lubusan ninyong malaman ang kalooban niya."
                },
                "10": {
                    "verse_nr": "10",
                    "verse": "Sa ganoon, makakapamuhay kayo nang karapat-dapat at kalugod-lugod sa Panginoon sa lahat ng bagay. At makikita na lumalago kayo sa mabubuting gawa at sa pagkakakilala sa Dios."
                },
                "11": {
                    "verse_nr": "11",
                    "verse": "Nawa\u02bcy palakasin niya kayo sa pamamagitan ng dakila niyang kapangyarihan, para makatagal at makapagtiis kayo sa lahat ng bagay nang may kagalakan."
                },
                "12": {
                    "verse_nr": "12",
                    "verse": "At makapagpapasalamat din kayo sa Ama. Ginawa niya kayong karapat-dapat na makabahagi sa mamanahin ng mga pinabanal niya, ang manang nasa kinaroroonan ng kaliwanagan."
                },
                "13": {
                    "verse_nr": "13",
                    "verse": "Iniligtas niya tayo mula sa kapangyarihan ng kadiliman at inilipat tayo sa kaharian ng minamahal niyang Anak."
                },
                "14": {
                    "verse_nr": "14",
                    "verse": "At sa pamamagitan ng kanyang Anak, tinubos niya tayo, na ang ibig sabihin ay pinatawad na ang ating mga kasalanan."
                },
                "15": {
                    "verse_nr": "15",
                    "verse": "Ang Kadakilaan ni Cristo - Si Cristo ang larawan ng di-nakikitang Dios, at siya ang may kapangyarihan sa lahat ng nilikha."
                },
                "16": {
                    "verse_nr": "16",
                    "verse": "Sapagkat sa pamamagitan niya, at para sa kanya, nilikha ang lahat ng nasa langit at nasa mundo, ang nakikita pati rin ang di-nakikita, katulad ng mga espiritung naghahari at namamahala, mga espiritung namumuno at may kapangyarihan."
                },
                "17": {
                    "verse_nr": "17",
                    "verse": "Bago pa man likhain ang anumang bagay, naroon na si Cristo, at sa pamamagitan niya ang lahat ay nananatiling nasa kaayusan."
                },
                "18": {
                    "verse_nr": "18",
                    "verse": "Si Cristo ang ulo ng iglesya na kanyang katawan. Siya ang pinagmulan nito, ang unang nabuhay sa mga patay, para maging pinakadakila siya sa lahat."
                },
                "19": {
                    "verse_nr": "19",
                    "verse": "Sapagkat minabuti ng Dios na ang pagka-Dios niya ay manahan nang lubos kay Cristo,"
                },
                "20": {
                    "verse_nr": "20",
                    "verse": "at sa pamamagitan ni Cristo, ipagkakasundo sa kanya ang lahat ng nilikha sa langit at sa mundo. Ginawa niya ito sa pamamagitan ng dugo ni Cristo sa krus."
                },
                "21": {
                    "verse_nr": "21",
                    "verse": "Noong una ay malayo kayo sa Dios, at naging kaaway niya dahil sa kasamaan ng inyong pag-iisip at mga gawa."
                },
                "22": {
                    "verse_nr": "22",
                    "verse": "Pero ngayon, ibinalik na niya kayo sa kanyang sarili sa pamamagitan ng kamatayan ng katawang-tao ni Cristo. Kaya maihaharap na kayo sa kanya na banal, malinis at walang kapintasan."
                },
                "23": {
                    "verse_nr": "23",
                    "verse": "Pero kailangan ninyong manatiling tapat at matatag sa pananampalataya, at huwag hayaang mawala ang pag-asang dulot ng Magandang Balita na narinig ninyo. Ang Magandang Balita na ito ay ipinahayag na sa buong mundo, at akong si Pablo ay naging lingkod nito."
                },
                "24": {
                    "verse_nr": "24",
                    "verse": "Ang Paghihirap ni Pablo para sa mga Mananampalataya - Masaya ako sa mga nararanasan kong paghihirap ng katawan ko para sa inyo. Dahil dito, napupunan ko ang kulang sa mga paghihirap ni Cristo para sa iglesya na kanyang katawan."
                },
                "25": {
                    "verse_nr": "25",
                    "verse": "Itinalaga ako ng Dios na maging tagapaglingkod ng iglesya para lubusang ipahayag ang mensahe niya sa inyo na mga hindi Judio."
                },
                "26": {
                    "verse_nr": "26",
                    "verse": "Ito ang lihim niyang plano na hindi inihayag noon sa naunang mga panahon at mga salinlahi, pero ngayon ay inihayag na sa atin na mga pinabanal niya."
                },
                "27": {
                    "verse_nr": "27",
                    "verse": "Nais ng Dios na ihayag sa atin ang dakila at kamangha-mangha niyang plano para sa lahat ng tao. At ito ang lihim na plano: Si Cristo ay sumasainyo at ito ang basehan ng pag-asa ninyo na inyong makakamtan ang napakabuting kalagayan sa hinaharap."
                },
                "28": {
                    "verse_nr": "28",
                    "verse": "Kaya nga ipinangangaral namin si Cristo sa lahat ng tao. Pinapaalalahanan at tinuturuan namin ang bawat isa ayon sa karunungang ibinigay sa amin ng Dios. Sa ganoon, maihaharap namin ang bawat isa sa Dios nang ganap sa pakikipag-isa nila kay Cristo."
                },
                "29": {
                    "verse_nr": "29",
                    "verse": "At para matupad ito, nagpapakahirap ako sa pamamagitan ng kapangyarihan ni Cristo na nagpapalakas sa akin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nais kong malaman n\u02bcyo kung gaano kalaki ang paghihirap ko para sa inyo, ganoon din sa mga nasa Laodicea at sa lahat ng hindi pa nakakakilala sa akin nang personal."
                },
                "2": {
                    "verse_nr": "2",
                    "verse": "Ginagawa ko ito para palakasin ang loob ninyong lahat at pag-isahin kayo sa pag-ibig. Sa ganoon, malalaman at mauunawaan n\u02bcyo nang lubos ang lihim na plano ng Dios tungkol kay Cristo."
                },
                "3": {
                    "verse_nr": "3",
                    "verse": "Si Cristo ang pinagmumulan ng lahat ng karunungan at kaalaman."
                },
                "4": {
                    "verse_nr": "4",
                    "verse": "Sinasabi ko sa inyo ang mga bagay na ito para hindi kayo malinlang ninuman sa pamamagitan ng magagaling nilang pangangatwiran."
                },
                "5": {
                    "verse_nr": "5",
                    "verse": "Kahit wala ako riyan sa inyo, lagi kayong nasa isipan ko. At masaya ako dahil maayos ang pamumuhay n\u02bcyo at matatag ang inyong pananampalataya kay Cristo."
                },
                "6": {
                    "verse_nr": "6",
                    "verse": "Si Cristo ang Dapat Nating Sundin - Dahil tinanggap n\u02bcyo na si Cristo Jesus bilang Panginoon, mamuhay kayo nang karapat-dapat sa kanya."
                },
                "7": {
                    "verse_nr": "7",
                    "verse": "Patuloy kayong lumago at tumibay sa kanya. Magpakatatag kayo sa pananampalatayang itinuro sa inyo, at maging mapagpasalamat din kayo."
                },
                "8": {
                    "verse_nr": "8",
                    "verse": "Mag-ingat kayo nang hindi kayo madala ng walang kabuluhan at mapandayang pilosopiya. Mga tradisyon lang ito at mga pamamaraan ng mundo, at hindi mula kay Cristo."
                },
                "9": {
                    "verse_nr": "9",
                    "verse": "Kaya huwag kayong padadala, dahil ang kapuspusan ng Dios ay nananahan sa katawan ni Cristo."
                },
                "10": {
                    "verse_nr": "10",
                    "verse": "At naging ganap kayo sa pakikipag-isa n\u02bcyo sa kanya, na siyang pangulo ng lahat ng espiritung namumuno at may kapangyarihan."
                },
                "11": {
                    "verse_nr": "11",
                    "verse": "Dahil sa pakikipag-isa n\u02bcyo kay Cristo, tinuli na kayo. Ang pagtutuli na ito ay hindi pisikal kundi espiritwal \u2013 ang pag-aalis ng masasamang hilig ng laman. Ito ang pagtutuling mula kay Cristo."
                },
                "12": {
                    "verse_nr": "12",
                    "verse": "Inilibing kayong kasama ni Cristo nang bautismuhan kayo. At dahil nakay Cristo na kayo, muli kayong binuhay na kasama niya, dahil nananalig kayo sa kapangyarihan ng Dios na bumuhay sa kanya."
                },
                "13": {
                    "verse_nr": "13",
                    "verse": "Noong una, itinuring kayong mga patay ng Dios dahil sa mga kasalanan ninyo. Pero ngayon, binuhay kayo ng Dios kasama ni Cristo. Pinatawad niya ang lahat ng kasalanan natin."
                },
                "14": {
                    "verse_nr": "14",
                    "verse": "May pananagutan dapat tayo sa Dios dahil hindi natin matupad ang Kautusan. Pero inalis ito ng Dios sa pamamagitan ng pagkapako ni Cristo sa krus. Kaya hindi na tayo parurusahan."
                },
                "15": {
                    "verse_nr": "15",
                    "verse": "Doon din sa krus nilupig ng Dios ang mga espiritung namumuno at may kapangyarihan, at ipinakita sa lahat na ang mga ito ay bihag na niya."
                },
                "16": {
                    "verse_nr": "16",
                    "verse": "Kaya nga, huwag na kayong padadala sa mga tao na nagsasabi sa inyo kung ano ang hindi dapat kainin o inumin, o kung ano ang dapat gawin tuwing kapistahan, Pista ng Pagsisimula ng Buwan, o Araw ng Pamamahinga."
                },
                "17": {
                    "verse_nr": "17",
                    "verse": "Anino lang ang mga ito ng inaasahan noon na darating, at si Cristo ang katuparan nito."
                },
                "18": {
                    "verse_nr": "18",
                    "verse": "Huwag kayong padadaya sa mga taong humihikayat na kailangan ninyong pagkaitan ang sarili n\u02bcyo at sambahin ang mga anghel. Pinaninindigan nila ang mga ito dahil sa mga pangitain nila na pagyayabang lang, walang kabuluhan, at gawa-gawa lang ng makamundo nilang pag-iisip."
                },
                "19": {
                    "verse_nr": "19",
                    "verse": "Wala silang kaugnayan kay Cristo na siyang ulo natin. Siya ang nag-uugnay-ugnay at nag-aalaga sa atin na kanyang katawan sa pamamagitan ng mga magkakaugnay na bahagi nito. Sa ganoon, lumalago tayo nang naaayon sa Dios."
                },
                "20": {
                    "verse_nr": "20",
                    "verse": "Ang Bagong Buhay Kay Cristo - Namatay kayong kasama ni Cristo, at pinalaya sa mga walang kabuluhang pamamaraan ng mundo, kaya bakit namumuhay pa rin kayo na parang mga makamundo? Bakit sumusunod pa rin kayo sa mga tuntuning tulad ng,"
                },
                "21": {
                    "verse_nr": "21",
                    "verse": "\u201cHuwag hahawak nito,\u201d \u201cHuwag titikim niyon,\u201d \u201cHuwag hihipo niyan\u201d?"
                },
                "22": {
                    "verse_nr": "22",
                    "verse": "Ang mga ito\u02bcy batay lang sa utos at turo ng tao tungkol sa mga bagay na nawawala pagkatapos kainin o inumin."
                },
                "23": {
                    "verse_nr": "23",
                    "verse": "Sa unang tingin, parang may karunungan ang mga ganitong katuruan tungkol sa gusto nilang pagsamba, pagpapakumbaba, at pagpapahirap sa sariling katawan. Pero ang totoo, wala namang naitutulong ang mga ito sa pagpipigil sa masasamang hilig ng laman."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Binuhay kayong muli kasama ni Cristo, kaya sikapin ninyong makamtan ang mga bagay na nasa langit kung saan naroon si Cristo na nakaupo sa kanan ng Dios."
                },
                "2": {
                    "verse_nr": "2",
                    "verse": "Doon ninyo ituon ang isip n\u02bcyo, at hindi sa mga makamundong bagay."
                },
                "3": {
                    "verse_nr": "3",
                    "verse": "Sapagkat namatay na kayo sa dati n\u02bcyong buhay, at ang buhay ninyo ngayon ay nakatago sa Dios kasama ni Cristo."
                },
                "4": {
                    "verse_nr": "4",
                    "verse": "Si Cristo ang buhay ninyo, at kapag dumating na ang panahon na nahayag na siya, mahahayag din kayo at makikibahagi sa kapangyarihan niya at karangalan."
                },
                "5": {
                    "verse_nr": "5",
                    "verse": "Ang Dati at ang Bagong Buhay - Kaya patayin n\u02bcyo na ang anumang kamunduhang nasa inyo: ang sekswal na imoralidad, kalaswaan, pagnanasa, at kasakiman na katumbas na rin ng pagsamba sa mga dios-diosan."
                },
                "6": {
                    "verse_nr": "6",
                    "verse": "Parurusahan ng Dios ang mga taong gumagawa ng mga bagay na iyon."
                },
                "7": {
                    "verse_nr": "7",
                    "verse": "Ganoon din ang pamumuhay ninyo noon."
                },
                "8": {
                    "verse_nr": "8",
                    "verse": "Pero ngayon, dapat na ninyong itakwil ang lahat ng ito: galit, poot, sama ng loob, paninira sa kapwa, at mga bastos na pananalita."
                },
                "9": {
                    "verse_nr": "9",
                    "verse": "Huwag kayong magsinungaling sa isa\u02bct isa, dahil hinubad n\u02bcyo na ang dati ninyong pagkatao at masasamang gawain,"
                },
                "10": {
                    "verse_nr": "10",
                    "verse": "at isinuot na ninyo ang bagong pagkatao. Ang pagkataong ito\u02bcy patuloy na binabago ng Dios na lumikha nito, para maging katulad niya tayo at para makilala natin siya nang lubusan."
                },
                "11": {
                    "verse_nr": "11",
                    "verse": "Sa bagong buhay na ito, wala nang ipinagkaiba ang Judio sa hindi Judio, ang tuli sa hindi tuli, ang naturuan sa hindi naturuan, at ang alipin sa malaya dahil si Cristo na ang lahat-lahat, at siya\u02bcy nasa ating lahat."
                },
                "12": {
                    "verse_nr": "12",
                    "verse": "Kaya bilang mga banal at minamahal na mga pinili ng Dios, dapat kayong maging mapagmalasakit, maganda ang kalooban, mapagpakumbaba, mabait at mapagtiis."
                },
                "13": {
                    "verse_nr": "13",
                    "verse": "Magpasensiyahan kayo sa isa\u02bct isa at magpatawaran kayo kung may hinanakit kayo kaninuman, dahil pinatawad din kayo ng Panginoon."
                },
                "14": {
                    "verse_nr": "14",
                    "verse": "At higit sa lahat, magmahalan kayo, dahil ito ang magdudulot ng tunay na pagkakaisa."
                },
                "15": {
                    "verse_nr": "15",
                    "verse": "Paghariin ninyo sa mga puso n\u02bcyo ang kapayapaan ni Cristo. Sapagkat bilang mga bahagi ng iisang katawan, tinawag kayo ng Dios upang mamuhay nang mapayapa. Dapat din kayong maging mapagpasalamat."
                },
                "16": {
                    "verse_nr": "16",
                    "verse": "Itanim ninyong mabuti sa mga puso n\u02bcyo ang mga aral ni Cristo. Paalalahanan at turuan n\u02bcyo ang isa\u02bct isa ayon sa karunungang kaloob ng Dios. Umawit kayo ng mga salmo, himno, at iba pang mga awiting espiritwal na may pasasalamat sa Dios sa mga puso ninyo."
                },
                "17": {
                    "verse_nr": "17",
                    "verse": "At anuman ang ginagawa n\u02bcyo, sa salita man o sa gawa, gawin n\u02bcyo ang lahat bilang mananampalataya sa Panginoong Jesus, at magpasalamat kayo sa Dios Ama sa pamamagitan niya."
                },
                "18": {
                    "verse_nr": "18",
                    "verse": "Ang Mabuting Relasyon sa Kapwa - Mga babae, magpasakop kayo sa asawa n\u02bcyo, dahil iyan ang nararapat gawin bilang mananampalataya sa Panginoon."
                },
                "19": {
                    "verse_nr": "19",
                    "verse": "Mga lalaki, mahalin ninyo ang inyong asawa at huwag ninyo silang pagmamalupitan."
                },
                "20": {
                    "verse_nr": "20",
                    "verse": "Mga anak, sundin ninyo ang mga magulang n\u02bcyo sa lahat ng bagay, dahil kalugod-lugod ito sa Panginoon."
                },
                "21": {
                    "verse_nr": "21",
                    "verse": "Mga magulang, huwag kayong gumawa ng anumang bagay na ikasasama ng loob ng mga anak n\u02bcyo para hindi sila panghinaan ng loob."
                },
                "22": {
                    "verse_nr": "22",
                    "verse": "Mga alipin, sundin n\u02bcyo sa lahat ng bagay ang mga amo n\u02bcyo rito sa lupa. Hindi lang dahil nakatingin sila at nais ninyong malugod sila sa inyo, kundi gawin ninyo ito nang buong puso at may takot sa Panginoon."
                },
                "23": {
                    "verse_nr": "23",
                    "verse": "Anuman ang gawin n\u02bcyo, gawin n\u02bcyo ito nang buong katapatan na parang ang Panginoon ang pinaglilingkuran n\u02bcyo at hindi ang tao."
                },
                "24": {
                    "verse_nr": "24",
                    "verse": "Alam naman ninyong may gantimpala kayong matatanggap sa Panginoon, dahil si Cristo na Panginoon natin ang siyang pinaglilingkuran ninyo."
                },
                "25": {
                    "verse_nr": "25",
                    "verse": "Ang sinumang gumagawa ng masama ay parurusahan ayon sa kasalanan niya, dahil ang Dios ay walang pinapaboran."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mga amo, maging mabuti at makatarungan kayo sa mga alipin ninyo. Alalahanin ninyong kayo rin ay mayroong amo sa langit."
                },
                "2": {
                    "verse_nr": "2",
                    "verse": "Ang Ilan pang mga Bilin - Magpakasigasig kayo sa pananalangin nang may pasasalamat, at habang nananalangin kayo ingatan ninyo ang pag-iisip ninyo."
                },
                "3": {
                    "verse_nr": "3",
                    "verse": "Ipanalangin n\u02bcyo rin na bigyan kami ng Dios ng pagkakataon na maihayag ang mensahe tungkol kay Cristo na inilihim noon. Ang pangangaral ko tungkol dito ang dahilan ng pagkabilanggo ko."
                },
                "4": {
                    "verse_nr": "4",
                    "verse": "Ipanalangin n\u02bcyo na maipangaral ko ito nang mabuti, gaya nang nararapat."
                },
                "5": {
                    "verse_nr": "5",
                    "verse": "Maging matalino kayo sa pakikitungo sa mga hindi mananampalataya, at samantalahin n\u02bcyo ang lahat ng pagkakataon na maibahagi ang pananampalataya n\u02bcyo."
                },
                "6": {
                    "verse_nr": "6",
                    "verse": "Kung nakikipag-usap kayo sa kanila, gumamit kayo ng mga kawili-wiling salita para makinig sila sa inyo, at dapat alam n\u02bcyo kung paano sumagot sa tanong ng bawat isa."
                },
                "7": {
                    "verse_nr": "7",
                    "verse": "Mga Pangangamusta - Kung tungkol naman sa kalagayan ko rito, ang minamahal naming si Tykicus ang magbabalita sa inyo. Isa siyang tapat na manggagawa at kapwa ko lingkod ng Panginoon."
                },
                "8": {
                    "verse_nr": "8",
                    "verse": "Pinapunta ko siya riyan para malaman n\u02bcyo ang kalagayan namin, nang lumakas naman ang loob ninyo."
                },
                "9": {
                    "verse_nr": "9",
                    "verse": "Kasama niya sa pagpunta riyan si Onesimus, ang tapat at minamahal nating kapatid na kababayan ninyo. Sila ang magbabalita sa inyo tungkol sa lahat ng nangyayari rito."
                },
                "10": {
                    "verse_nr": "10",
                    "verse": "Kinukumusta kayo nina Aristarcus na kapwa ko bilanggo at Marcos na pinsan ni Bernabe. (Gaya ng ibinilin ko sa inyo, malugod ninyong tanggapin si Marcos pagdating niya riyan.)"
                },
                "11": {
                    "verse_nr": "11",
                    "verse": "Kinukumusta rin kayo ni Jesus na tinatawag na Justus. Sila lang ang mga Judio na kasama ko ritong naglilingkod para sa kaharian ng Dios, at pinapalakas nila ang loob ko."
                },
                "12": {
                    "verse_nr": "12",
                    "verse": "Kinukumusta rin kayo ng kababayan ninyong si Epafras na isa ring lingkod ni Cristo Jesus. Lagi siyang nananalangin nang taimtim na manatili kayong matatag, maging ganap, at may buong katiyakan sa kalooban ng Dios."
                },
                "13": {
                    "verse_nr": "13",
                    "verse": "Saksi ako sa mga pagsisikap ni Epafras para sa inyo at para sa mga nasa Laodicea at Hierapolis."
                },
                "14": {
                    "verse_nr": "14",
                    "verse": "Kinukumusta rin kayo ni Lucas, ang minamahal nating doktor, at ni Demas."
                },
                "15": {
                    "verse_nr": "15",
                    "verse": "Ikumusta n\u02bcyo ako sa mga kapatid sa Laodicea, ganoon din kay Nymfa at sa mga mananampalataya na nagtitipon sa bahay niya."
                },
                "16": {
                    "verse_nr": "16",
                    "verse": "Pagkabasa n\u02bcyo ng sulat na ito, ipabasa n\u02bcyo rin sa iglesya sa Laodicea at basahin n\u02bcyo rin ang sulat mula sa kanila."
                },
                "17": {
                    "verse_nr": "17",
                    "verse": "Pakisabi kay Arkipus na ipagpatuloy niya ang gawaing tinanggap niya sa Panginoon."
                },
                "18": {
                    "verse_nr": "18",
                    "verse": "Ako, si Pablo, ang mismong sumulat ng pagbating ito. Alalahanin n\u02bcyo ako rito sa bilangguan. Pagpalain nawa kayo ng Dios."
                }
            }
        }
    }
}