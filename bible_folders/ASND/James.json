{
    "version": "ASND",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kay Santiago na lingkod ng Dios at ng Panginoong Jesu-Cristo. Mahal kong mga mananampalataya na nagsipangalat saan man sa mundo."
                },
                "2": {
                    "verse_nr": "2",
                    "verse": "Ang Pananampalataya at Karunungan - Mga kapatid, magalak kayo sa tuwing dumaranas kayo ng mga pagsubok."
                },
                "3": {
                    "verse_nr": "3",
                    "verse": "Sapagkat alam ninyong nagdudulot ito ng katatagan sa inyong pananampalataya."
                },
                "4": {
                    "verse_nr": "4",
                    "verse": "Kaya tiisin ninyo ang mga pagsubok upang maging ganap at walang anumang pagkukulang ang buhay n\u02bcyo."
                },
                "5": {
                    "verse_nr": "5",
                    "verse": "Kung mayroon mang nagkukulang sa inyo sa karunungan, humingi siya sa Dios at ibibigay ito sa kanya nang walang pagmamaramot at panunumbat."
                },
                "6": {
                    "verse_nr": "6",
                    "verse": "Ngunit dapat magtiwala ang humihingi at huwag magduda, dahil ang taong nagdududa ay katulad ng alon sa dagat na tinatangay at pinapadpad ng hangin."
                },
                "7": {
                    "verse_nr": "7",
                    "verse": "Ang ganitong tao ay hindi dapat umasa na may matatanggap mula sa Panginoon"
                },
                "8": {
                    "verse_nr": "8",
                    "verse": "dahil nagdadalawang-isip siya at walang katiyakan sa mga ginagawa niya."
                },
                "9": {
                    "verse_nr": "9",
                    "verse": "Mga Mahihirap at Mayayaman - Dapat ikagalak ng mga mahihirap na kapatid kay Cristo ang pagpaparangal ng Dios sa kanila."
                },
                "10": {
                    "verse_nr": "10",
                    "verse": "Ang mga mayayaman naman na kapatid kay Cristo ay dapat ding ikarangal ang pagkakababa sa kanila ng Dios, dahil lilipas sila katulad ng mga bulaklak sa parang."
                },
                "11": {
                    "verse_nr": "11",
                    "verse": "Natutuyo ang mga damo sa matinding sikat ng araw, nalalagas ang mga bulaklak nito, at kumukupas ang ganda. Ganoon din naman ang isang mayaman, mamamatay siya sa kasagsagan ng paghahanapbuhay niya."
                },
                "12": {
                    "verse_nr": "12",
                    "verse": "Mga Pagsubok at Tukso - Mapalad ang taong nananatiling matatag sa kabila ng mga pagsubok dahil pagkatapos niyang mapagtagumpayan ang mga ito, tatanggapin niya bilang gantimpala ang buhay na walang hanggan, na ipinangako ng Dios sa mga nagmamahal sa kanya."
                },
                "13": {
                    "verse_nr": "13",
                    "verse": "Kung dumaranas ng tukso ang isang tao, hindi niya dapat isiping galing ito sa Dios, dahil hindi maaaring matukso ang Dios sa kasamaan, at hindi rin siya nanunukso sa kahit kanino."
                },
                "14": {
                    "verse_nr": "14",
                    "verse": "Natutukso ang isang tao kapag nahihikayat siya at nadadala ng sariling pagnanasa."
                },
                "15": {
                    "verse_nr": "15",
                    "verse": "At kung susundin niya ang pagnanasa niya, magbubunga ito ng kasalanan; at kung magpapatuloy siya sa kasalanan, hahantong ito sa kamatayan."
                },
                "16": {
                    "verse_nr": "16",
                    "verse": "Kaya huwag kayong magpadaya, mga minamahal kong kapatid."
                },
                "17": {
                    "verse_nr": "17",
                    "verse": "Lahat ng mabubuti at angkop na kaloob ay nanggagaling sa Dios na siyang lumikha ng mga bagay sa langit na nagbibigay-liwanag. At kahit pabago-bago at paiba-iba ang anyo ng anino ng mga ito, ang Dios ay hindi nagbabago."
                },
                "18": {
                    "verse_nr": "18",
                    "verse": "Ayon sa kanyang kalooban, ginawa niya tayong mga anak niya sa pamamagitan ng pagkilala natin sa katotohanan, upang maging higit tayo sa lahat ng nilikha niya."
                },
                "19": {
                    "verse_nr": "19",
                    "verse": "Pagdinig at Pagsunod - Tandaan n\u02bcyo ito, mga minamahal kong kapatid: Dapat maging handa kayo sa pakikinig, dahan-dahan sa pananalita, at huwag agad magagalit."
                },
                "20": {
                    "verse_nr": "20",
                    "verse": "Sapagkat ang galit ay hindi nakakatulong sa tao para maging matuwid sa paningin ng Dios."
                },
                "21": {
                    "verse_nr": "21",
                    "verse": "Kaya talikuran n\u02bcyo na ang lahat ng kasamaan at maruruming gawain, at tanggapin nang may pagpapakumbaba ang salita ng Dios na itinanim sa inyong puso na siyang makapagliligtas sa inyo."
                },
                "22": {
                    "verse_nr": "22",
                    "verse": "Huwag lang kayong maging tagapakinig ng salita ng Dios kundi sundin n\u02bcyo ang sinasabi nito. Dahil kung hindi, dinadaya n\u02bcyo lang ang sarili ninyo."
                },
                "23": {
                    "verse_nr": "23",
                    "verse": "Dahil kung nakikinig lang ang isang tao sa salita ng Dios pero hindi naman niya tinutupad ang sinasabi nito, katulad siya ng isang taong tumitingin sa salamin"
                },
                "24": {
                    "verse_nr": "24",
                    "verse": "na pagkatapos makita ang sarili ay umaalis at agad kinakalimutan ang ayos niya."
                },
                "25": {
                    "verse_nr": "25",
                    "verse": "Ngunit ang taong nagsasaliksik at tumutupad sa Kautusang ganap na nagpapalaya, at hindi tagapakinig lang na nakakalimot agad, ay ang taong pagpapalain ng Dios sa mga ginagawa niya."
                },
                "26": {
                    "verse_nr": "26",
                    "verse": "Kung may nag-aakalang siya ay relihiyoso pero hindi naman magawang pigilan ang dila niya, walang silbi ang pagiging relihiyoso niya at niloloko lang niya ang kanyang sarili."
                },
                "27": {
                    "verse_nr": "27",
                    "verse": "Ang pagkarelihiyosong itinuturing na dalisay at walang kapintasan ng Dios Ama ay ito: Ang pagtulong sa mga ulila at mga biyuda sa kahirapan nila, at ang pagtalikod sa lahat ng kasamaan sa mundong ito."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Babala Laban sa mga May Pinapaboran - Mga kapatid, bilang mga mananampalataya ng dakila nating Panginoong Jesu-Cristo, dapat wala kayong pinapaboran."
                },
                "2": {
                    "verse_nr": "2",
                    "verse": "Halimbawa, dumating sa inyong pagtitipon ang isang mayaman na may gintong singsing at nakasuot ng mamahaling damit, at dumating din ang isang mahirap na punit-punit naman ang damit."
                },
                "3": {
                    "verse_nr": "3",
                    "verse": "Kung aasikasuhin n\u02bcyo nang mabuti ang nakasuot ng mamahaling damit at bibigyan ng upuan, samantalang ang mahirap ay patatayuin na lang ninyo o pauupuin sa sahig,"
                },
                "4": {
                    "verse_nr": "4",
                    "verse": "hindi ba\u02bct may pinapaboran kayo ayon sa masama ninyong pag-iisip?"
                },
                "5": {
                    "verse_nr": "5",
                    "verse": "Makinig kayo, mga minamahal kong kapatid: Hindi ba\u02bct pinili ng Dios ang mga mahihirap sa mundong ito upang maging mayaman sa pananampalataya, at maging tagapagmana ng kahariang ipinangako niya sa mga nagmamahal sa kanya?"
                },
                "6": {
                    "verse_nr": "6",
                    "verse": "Ngunit minamaliit n\u02bcyo naman ang mga mahihirap. Hindi ba\u02bct ang mga mayayaman ang nagpapahirap at nagpaparatang sa inyo?"
                },
                "7": {
                    "verse_nr": "7",
                    "verse": "Hindi ba\u02bct sila ang nanlalait sa marangal na pangalan ni Jesu-Cristo, at sa pangalang ito kayo nakilala?"
                },
                "8": {
                    "verse_nr": "8",
                    "verse": "Pero kung sinusunod n\u02bcyo ang utos ng Hari sa Kasulatan, na nagsasabi, \u201cMahalin mo ang iyong kapwa, gaya ng pagmamahal mo sa iyong sarili,\u201d mabuti ang ginagawa ninyo."
                },
                "9": {
                    "verse_nr": "9",
                    "verse": "Ngunit kung may pinapaboran kayo, nagkakasala kayo at ayon sa Kautusan dapat kayong parusahan, dahil nilabag n\u02bcyo ang utos na ito."
                },
                "10": {
                    "verse_nr": "10",
                    "verse": "Ang tumutupad sa buong Kautusan pero lumabag sa isa sa mga ito ay lumabag na rin sa buong Kautusan."
                },
                "11": {
                    "verse_nr": "11",
                    "verse": "Sapagkat ang Dios na nag-utos, \u201cHuwag kang mangangalunya,\u201d ay nagsabi ring, \u201cHuwag kang papatay.\u201d Hindi ka nga nangangalunya, pero pumapatay ka naman, nilalabag mo pa rin ang Kautusan."
                },
                "12": {
                    "verse_nr": "12",
                    "verse": "Kaya mag-ingat kayo sa pananalita at gawa n\u02bcyo, dahil ang Kautusan na nagpalaya sa inyo ang siya ring hahatol sa inyo."
                },
                "13": {
                    "verse_nr": "13",
                    "verse": "Walang awang hahatulan ng Dios ang hindi marunong maawa; pero ang maawain sa kapwa ay hindi kailangang matakot sa oras ng paghatol."
                },
                "14": {
                    "verse_nr": "14",
                    "verse": "Ang Pananampalataya at Mabuting Gawa - Mga kapatid, ano bang mapapala ng isang tao kung sabihin niyang mayroon siyang pananampalataya, pero wala naman siyang mabuting gawa? Maliligtas ba siya ng ganyang pananampalataya?"
                },
                "15": {
                    "verse_nr": "15",
                    "verse": "Halimbawa, walang maisuot at walang makain ang isang kapatid,"
                },
                "16": {
                    "verse_nr": "16",
                    "verse": "at sasabihan mo, \u201cPagpalain ka ng Dios at hindi ka sana ginawin at magutom,\u201d pero hindi mo naman siya binigyan ng kailangan niya, may nagawa ba itong mabuti?"
                },
                "17": {
                    "verse_nr": "17",
                    "verse": "Ganito rin naman ang pananampalataya; kung hindi ito kinakikitaan ng mabuting gawa, wala itong kabuluhan."
                },
                "18": {
                    "verse_nr": "18",
                    "verse": "Kung talagang may magsasabi, \u201cMay pananampalataya ako, at ikaw naman ay may mabuting gawa.\u201d Ito naman ang isasagot ko, paano ko makikita ang pananampalataya mo kung wala ka namang mabuting gawa? Ipapakita ko sa iyo na may pananampalataya ako sa pamamagitan ng mabuti kong gawa."
                },
                "19": {
                    "verse_nr": "19",
                    "verse": "Naniniwala ka na may iisang Dios? Mabuti iyan! Pero kahit ang masasamang espiritu man ay naniniwala rin, at nanginginig pa nga sa takot."
                },
                "20": {
                    "verse_nr": "20",
                    "verse": "Ikaw na walang pang-unawa, gusto mo bang patunayan ko na walang kabuluhan ang pananampalataya kung walang mabuting gawa?"
                },
                "21": {
                    "verse_nr": "21",
                    "verse": "Hindi ba\u02bct itinuring na matuwid ng Dios ang ninuno nating si Abraham dahil sa mabuti niyang gawa nang ihandog niya sa altar ang anak niyang si Isaac?"
                },
                "22": {
                    "verse_nr": "22",
                    "verse": "Makikita mo na ang pananampalataya niya\u02bcy may kasamang mabuting gawa. Naipakita na tunay ang pananampalataya niya sa pamamagitan ng mabuting gawa."
                },
                "23": {
                    "verse_nr": "23",
                    "verse": "Natupad ang sinasabi ng Kasulatan, \u201cSumampalataya si Abraham sa Dios, at dahil dito, itinuring siyang matuwid. Tinawag pa nga siyang kaibigan ng Dios.\u201d"
                },
                "24": {
                    "verse_nr": "24",
                    "verse": "Dito n\u02bcyo makikita na itinuturing na matuwid ng Dios ang tao dahil sa mabuti nitong gawa at hindi dahil sa pananampalataya lamang."
                },
                "25": {
                    "verse_nr": "25",
                    "verse": "Ganoon din si Rahab, ang babaeng bayaran. Itinuring siyang matuwid dahil itinago niya ang mga espiya ng mga Israelita at itinuro ang ibang daan para makatakas sila."
                },
                "26": {
                    "verse_nr": "26",
                    "verse": "Kung paanong patay ang katawang walang espiritu, patay din ang pananampalataya kung walang mabuting gawa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Dila - Mga kapatid, huwag basta-bastang maghangad na maging tagapagturo ang marami sa inyo, dahil alam ninyong mas mabigat ang paghatol sa aming mga nagtuturo."
                },
                "2": {
                    "verse_nr": "2",
                    "verse": "Lahat tayo ay madalas magkamali. Kung mayroon mang hindi nagkakamali sa pananalita niya, isa siyang taong ganap at may kakayahang pigilin ang kanyang sarili."
                },
                "3": {
                    "verse_nr": "3",
                    "verse": "Nirerendahan natin ang mga kabayo para sumunod saan man natin gustong papuntahin."
                },
                "4": {
                    "verse_nr": "4",
                    "verse": "Isipin n\u02bcyo rin ang mga barko na kahit napakalaki at itinutulak ng malakas na hangin ay napapabaling ng maliit na timon at napapapunta ng kapitan saan man niya gustuhin."
                },
                "5": {
                    "verse_nr": "5",
                    "verse": "Ganoon din naman ang dila natin; kahit na maliit na bahagi ng katawan, nakakagawa ng malaking kayabangan. Isipin n\u02bcyo kung gaano kalawak na gubat ang masusunog na galing lang sa maliit na apoy."
                },
                "6": {
                    "verse_nr": "6",
                    "verse": "Ang dila ay tulad ng apoy. Napakaraming kasamaan ang nagmumula sa ating dila at ito ay nagpaparumi sa buong pagkatao natin. Katulad ito ng apoy na nanggagaling sa impyerno, at sumisira sa buong buhay natin."
                },
                "7": {
                    "verse_nr": "7",
                    "verse": "Lahat ng uri ng hayop na lumalakad, lumilipad, gumagapang o nakatira sa tubig ay napapaamo ng tao."
                },
                "8": {
                    "verse_nr": "8",
                    "verse": "Pero walang taong nakakagawa nito sa dila. Wala itong tigil sa kasamaan at puno ng lasong nakamamatay."
                },
                "9": {
                    "verse_nr": "9",
                    "verse": "Sa pamamagitan ng dila, pinupuri natin ang ating Panginoon at Ama, pero sa pamamagitan din nito ay isinusumpa natin ang ating kapwa na nilikhang kalarawan ng Dios."
                },
                "10": {
                    "verse_nr": "10",
                    "verse": "Mula sa iisang bibig nanggagaling ang pagpupuri at pagsumpa. Mga kapatid, hindi dapat ganyan."
                },
                "11": {
                    "verse_nr": "11",
                    "verse": "Maaari bang lumabas sa iisang bukal ang matabang na tubig at ang maalat na tubig? Hindi!"
                },
                "12": {
                    "verse_nr": "12",
                    "verse": "Mga kapatid, hindi rin maaaring mamunga ng olibo ang puno ng igos o ng igos ang ubas. Hindi rin maaaring makakuha ng tubig-tabang sa tubig-alat."
                },
                "13": {
                    "verse_nr": "13",
                    "verse": "Ang Karunungang Mula sa Dios - Sino sa inyo ang marunong at nakakaunawa? Ipakita niya na talagang marunong siya sa pamamagitan ng mabuting pamumuhay na may pagpapakumbaba."
                },
                "14": {
                    "verse_nr": "14",
                    "verse": "Kung pagkainggit at pagkamakasarili naman ang umiiral sa inyong puso, huwag ninyong ipagyabang na may karunungan kayo, dahil pinasisinungalingan n\u02bcyo ang katotohanan."
                },
                "15": {
                    "verse_nr": "15",
                    "verse": "Ang ganitong karunungan ay hindi nagmumula sa Dios kundi sa mundo. Mula ito sa diyablo at hindi sa Banal na Espiritu."
                },
                "16": {
                    "verse_nr": "16",
                    "verse": "Sapagkat kung saan umiiral ang pagkainggit at pagkamakasarili, naroon din ang kaguluhan at lahat ng uri ng kasamaan."
                },
                "17": {
                    "verse_nr": "17",
                    "verse": "Ngunit ang taong may karunungang mula sa Dios, una sa lahat ay may malinis na pamumuhay. Maibigin siya sa kapayapaan, mahinahon, masunurin, puno ng awa at kabutihan, walang pinapaboran, at hindi nagkukunwari."
                },
                "18": {
                    "verse_nr": "18",
                    "verse": "Ang taong maibigin sa kapayapaan at nagpapalaganap nito ay nagdudulot ng maayos na relasyon sa iba."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Huwag Ibigin ang Mundo - Ano ba ang pinagmumulan ng mga pag-aaway at alitan ninyo? Hindi ba\u02bct ang masasamang kagustuhan na naglalaban-laban sa puso n\u02bcyo?"
                },
                "2": {
                    "verse_nr": "2",
                    "verse": "May mga ninanais kayo pero hindi n\u02bcyo makamtan, kaya handa kayong pumatay dahil dito. May mga gusto kayong makuha at kapag hindi ito nangyari, nag-aaway-away kayo. Hindi n\u02bcyo nakakamtan ang mga ninanais n\u02bcyo dahil hindi kayo humihingi sa Dios."
                },
                "3": {
                    "verse_nr": "3",
                    "verse": "At kung humihingi naman kayo, wala kayong natatanggap dahil humihingi kayo nang may masamang motibo para mapagbigyan ang sarili n\u02bcyong kasiyahan."
                },
                "4": {
                    "verse_nr": "4",
                    "verse": "Kayong mga hindi tapat sa Dios, hindi n\u02bcyo ba alam na kaaway ng Dios ang umiibig sa mundo? Kaya ang sinumang nagnanais makipagkaibigan sa mundo ay ginagawa niyang kaaway ng Dios ang sarili niya."
                },
                "5": {
                    "verse_nr": "5",
                    "verse": "Huwag ninyong isipin na walang kabuluhan ang sinasabi ng Kasulatan, \u201cAyaw ng Espiritung pinatira sa atin na may kaagaw sa pag-ibig niya.\u201d"
                },
                "6": {
                    "verse_nr": "6",
                    "verse": "Ngunit sapat ang biyayang ibinigay ng Dios. Kaya nga sinasabi sa Kasulatan, \u201cKinakalaban ng Dios ang mga mapagmataas, pero kinakaawaan niya ang mapagpakumbaba.\u201d"
                },
                "7": {
                    "verse_nr": "7",
                    "verse": "Kaya magpasakop kayo sa Dios. Labanan n\u02bcyo ang diyablo at lalayo ito sa inyo."
                },
                "8": {
                    "verse_nr": "8",
                    "verse": "Lumapit kayo sa Dios at lalapit din siya sa inyo. Kayong mga makasalanan, mamuhay kayo nang malinis. At kayong mga nagdadalawang-isip, linisin n\u02bcyo ang inyong puso."
                },
                "9": {
                    "verse_nr": "9",
                    "verse": "Maging malungkot kayo at maghinagpis dahil sa mga kasalanan n\u02bcyo. Palitan n\u02bcyo ng pagdadalamhati ang pagsasaya ninyo."
                },
                "10": {
                    "verse_nr": "10",
                    "verse": "Magpakumbaba kayo sa harapan ng Panginoon, at itataas niya kayo."
                },
                "11": {
                    "verse_nr": "11",
                    "verse": "Paalala sa Paghuhusga sa Kapwa - Mga kapatid, huwag ninyong siraan ang isa\u02bct isa. Ang naninira o humahatol sa kapatid niya ay nagsasalita laban sa Kautusan at humahatol sa Kautusan. At kung ikaw ang humahatol sa Kautusan, hindi ka na tagatupad nito kundi isa nang hukom."
                },
                "12": {
                    "verse_nr": "12",
                    "verse": "Ngunit ang Dios lang ang nagbigay ng Kautusan at siya lamang ang hukom. Tanging siya ang may kakayahang magligtas at magparusa. Kaya sino ka para husgahan ang kapwa mo?"
                },
                "13": {
                    "verse_nr": "13",
                    "verse": "Paalala sa Pagmamalaki - Makinig kayo sa akin, kayong nagsasabi, \u201cNgayon o bukas, pupunta kami sa isang bayan. Mamamalagi kami roon ng isang taon, magnenegosyo, at kikita ng malaki.\u201d"
                },
                "14": {
                    "verse_nr": "14",
                    "verse": "Sa katunayan, hindi n\u02bcyo alam kung ano ang mangyayari sa inyo bukas. Sapagkat ang buhay ay parang hamog na lilitaw nang sandali at mawawala pagkatapos."
                },
                "15": {
                    "verse_nr": "15",
                    "verse": "Kaya nga, ito ang dapat ninyong sabihin: \u201cKung loloobin ng Panginoon at mabubuhay pa tayo, ganito o kaya ganoon ang gagawin natin.\u201d"
                },
                "16": {
                    "verse_nr": "16",
                    "verse": "Ngunit sa ngayon, nagmamalaki at nagmamayabang kayo. Ang ganyang pagyayabang ay masama."
                },
                "17": {
                    "verse_nr": "17",
                    "verse": "Kung alam ng isang tao ang mabuti na dapat niyang gawin, pero hindi naman ginagawa, nagkakasala siya."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Paalala sa mga Mayayaman - Kayong mayayaman, makinig kayo! Umiyak kayo\u02bct maghinagpis dahil sa mga kahirapang darating sa inyo."
                },
                "2": {
                    "verse_nr": "2",
                    "verse": "Nabubulok na ang mga kayamanan n\u02bcyo at sinisira na ng insekto ang mga damit ninyo."
                },
                "3": {
                    "verse_nr": "3",
                    "verse": "Itinatago n\u02bcyo lang ang mga pera n\u02bcyo at hindi naman napapakinabangan. Sa mga huling araw, hahatulan kayo sa impyerno dahil sa pera ninyong hindi naman ginamit sa kabutihan. Sayang lang ang mga itinago n\u02bcyo dahil malapit na ang katapusan ng mundo."
                },
                "4": {
                    "verse_nr": "4",
                    "verse": "Pakinggan ninyo ang reklamo ng mga manggagawa laban sa inyo. Pinagtrabaho ninyo sila sa inyong bukirin pero hindi ninyo binigyan ng sahod. Nakarating na sa Panginoong Makapangyarihan ang mga hinaing nila."
                },
                "5": {
                    "verse_nr": "5",
                    "verse": "Namuhay kayo nang marangya at maluho sa mundong ito. Para n\u02bcyo na ring pinataba ang sarili n\u02bcyo para sa araw ng pagkatay."
                },
                "6": {
                    "verse_nr": "6",
                    "verse": "Hinatulan ninyo\u02bct ipinapatay ang mga taong walang kasalanan kahit hindi sila lumalaban sa inyo."
                },
                "7": {
                    "verse_nr": "7",
                    "verse": "Pagtitiyaga at Pananalangin - Mga kapatid, maging matiyaga kayo hanggang sa pagdating ng Panginoon. Pagmasdan ninyo ang magsasaka: matiyaga niyang hinihintay ang unang pag-ulan. At pagkatapos niyang magtanim, matiyaga rin siyang naghihintay sa susunod na ulan at anihan."
                },
                "8": {
                    "verse_nr": "8",
                    "verse": "Dapat din kayong magtiyaga. Tibayan ninyo ang inyong loob dahil nalalapit na ang pagdating ng Panginoon."
                },
                "9": {
                    "verse_nr": "9",
                    "verse": "Huwag kayong magsisihan, mga kapatid, para hindi kayo hatulan ng Dios. Malapit nang dumating ang Hukom."
                },
                "10": {
                    "verse_nr": "10",
                    "verse": "Tularan n\u02bcyo ang pagtitiyaga at pagtitiis ng mga propeta na mga tagapagsalita ng Panginoon."
                },
                "11": {
                    "verse_nr": "11",
                    "verse": "Hindi ba\u02bct itinuturing nating mapalad ang mga taong nagtitiis? Alam n\u02bcyo ang tungkol sa pagtitiis ni Job, at alam naman ninyo kung paano siya tinulungan ng Panginoon sa bandang huli. Sadyang mabuti at maawain ang Panginoon."
                },
                "12": {
                    "verse_nr": "12",
                    "verse": "Higit sa lahat, mga kapatid, huwag kayong manunumpa sa mga pangako ninyo. Huwag ninyong sabihin, \u201cSaksi ko ang langit,\u201d o \u201cSaksi ko ang lupa,\u201d o ano pa man. Sabihin n\u02bcyo lang na \u201cOo\u201d kung oo, at \u201cHindi\u201d kung hindi, para hindi kayo hatulan ng Dios."
                },
                "13": {
                    "verse_nr": "13",
                    "verse": "Mayroon bang dumaranas ng paghihirap sa inyo? Dapat siyang manalangin sa Dios. Mayroon bang masaya sa inyo? Dapat siyang umawit ng mga papuri."
                },
                "14": {
                    "verse_nr": "14",
                    "verse": "Mayroon bang may sakit sa inyo? Dapat niyang ipatawag ang mga namumuno sa iglesya para ipanalangin siya at pahiran ng langis sa pangalan ng Panginoon."
                },
                "15": {
                    "verse_nr": "15",
                    "verse": "Ang panalanging may pananampalataya ay nakapagpapagaling ng may sakit. Ibabangon siya ng Panginoon at patatawarin kung nagkasala siya."
                },
                "16": {
                    "verse_nr": "16",
                    "verse": "Kaya nga, ipagtapat ninyo sa isa\u02bct isa ang mga kasalanan n\u02bcyo at ipanalangin ang isa\u02bct isa para gumaling kayo. Malaki ang nagagawa ng panalangin ng taong matuwid,"
                },
                "17": {
                    "verse_nr": "17",
                    "verse": "katulad ni propeta Elias. Tao rin siyang tulad natin. Mataimtim siyang nanalangin na huwag umulan, at hindi nga umulan ng tatlo\u02bct kalahating taon."
                },
                "18": {
                    "verse_nr": "18",
                    "verse": "At nang nanalangin siya para umulan, bumuhos ang ulan, at namunga ang mga pananim."
                },
                "19": {
                    "verse_nr": "19",
                    "verse": "Mga kapatid, kung nalilihis sa katotohanan ang isa sa inyo at may nakapagpabalik sa kanya sa tamang landas,"
                },
                "20": {
                    "verse_nr": "20",
                    "verse": "dapat ninyong malaman na ang nagpabalik sa isang makasalanan mula sa kanyang masamang pamumuhay ay nagliligtas ng kaluluwa ng taong iyon sa kamatayan, at magdudulot ng kapatawaran ng maraming kasalanan."
                }
            }
        }
    }
}