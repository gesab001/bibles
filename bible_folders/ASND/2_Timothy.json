{
    "version": "ASND",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kay Pablo na apostol ni Cristo Jesus ayon sa kalooban ng Dios. Sinugo ako ng Dios para ipahayag ang tungkol sa buhay na ipinangako niyang makakamtan nating mga nakay Cristo Jesus."
                },
                "2": {
                    "verse_nr": "2",
                    "verse": "Timoteo, minamahal kong anak: Sumaiyo nawa ang biyaya, awa at kapayapaang galing sa Dios Ama at kay Cristo Jesus na ating Panginoon."
                },
                "3": {
                    "verse_nr": "3",
                    "verse": "Pasasalamat sa Dios at Paalala kay Timoteo - Nagpapasalamat ako sa Dios na pinaglilingkuran ko nang may malinis na konsensya, tulad ng ginawa ng mga ninuno ko. Nagpapasalamat ako sa kanya sa tuwing inaalala kita sa panalangin araw at gabi."
                },
                "4": {
                    "verse_nr": "4",
                    "verse": "Kapag naaalala ko ang pag-iyak mo noong umalis ako, kaya nasasabik akong makita ka para maging lubos ang kagalakan ko."
                },
                "5": {
                    "verse_nr": "5",
                    "verse": "Hindi ko makakalimutan ang tapat mong pananampalataya tulad ng nasa iyong Lola Luisa at ng iyong inang si Eunice, at natitiyak kong nasa iyo rin ngayon."
                },
                "6": {
                    "verse_nr": "6",
                    "verse": "Dahil dito, pinaaalalahanan kita na lalo ka pang maging masigasig sa paggamit ng kakayahang ipinagkaloob sa iyo ng Dios, na tinanggap mo nang patungan kita ng kamay."
                },
                "7": {
                    "verse_nr": "7",
                    "verse": "Sapagkat hindi tayo binigyan ng Dios ng espiritu ng kaduwagan, kundi espiritu ng kapangyarihan, pag-ibig, at disiplina sa sarili."
                },
                "8": {
                    "verse_nr": "8",
                    "verse": "Kaya huwag kang mahihiyang magpatotoo tungkol sa ating Panginoon o tungkol sa akin na bilanggo dahil sa kanya. Sa halip, sa tulong ng Dios, makibahagi ka sa mga paghihirap dahil sa Magandang Balita."
                },
                "9": {
                    "verse_nr": "9",
                    "verse": "Iniligtas at tinawag tayo ng Dios para maging kanya, hindi dahil sa ating mga gawa kundi ayon sa layunin at biyaya na ibinigay sa atin ni Cristo Jesus bago pa nagsimula ang mundo."
                },
                "10": {
                    "verse_nr": "10",
                    "verse": "Ngunit nahayag lang ito nang dumating si Cristo Jesus na ating Tagapagligtas. Tinanggalan niya ng kapangyarihan ang kamatayan at ipinahayag sa atin ang buhay na walang hanggan sa pamamagitan ng Magandang Balita."
                },
                "11": {
                    "verse_nr": "11",
                    "verse": "Pinili ako ng Dios na maging apostol at guro para ipahayag ang Magandang Balitang ito."
                },
                "12": {
                    "verse_nr": "12",
                    "verse": "Ito ang dahilan kaya ako dumaranas ng mga paghihirap. Ngunit hindi ko ito ikinakahiya, dahil kilala ko kung sino ang sinasampalatayanan ko at natitiyak kong maiingatan niya hanggang sa huling araw ang ipinagkatiwala ko sa kanya."
                },
                "13": {
                    "verse_nr": "13",
                    "verse": "Ituro mo ang tamang aral na natutunan mo sa akin, nang may pananampalataya at pag-ibig dahil ito ang karapat-dapat gawin ng mga nakay Cristo Jesus."
                },
                "14": {
                    "verse_nr": "14",
                    "verse": "Sa tulong ng Banal na Espiritu na nasa atin, ingatan mo ang tamang aral na ipinagkatiwala ko sa iyo."
                },
                "15": {
                    "verse_nr": "15",
                    "verse": "Alam mong tinalikuran ako ng halos lahat ng mga kapatid sa probinsya ng Asia, pati na sina Figelus at Hermogenes."
                },
                "16": {
                    "verse_nr": "16",
                    "verse": "Kaawaan sana ng Dios si Onesiforus at ang pamilya niya, dahil lagi niya akong tinutulungan, at hindi niya ako ikinahiya kahit na ako\u02bcy isang bilanggo."
                },
                "17": {
                    "verse_nr": "17",
                    "verse": "Sa katunayan, nang dumating siya sa Roma, sinikap niya akong hanapin hanggang sa matagpuan niya ako."
                },
                "18": {
                    "verse_nr": "18",
                    "verse": "At alam na alam mo kung paano niya ako tinulungan noong nasa Efeso ako. Kaawaan sana siya ng Panginoon sa Araw ng Paghuhukom."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Mabuting Sundalo ni Cristo Jesus - Kaya ikaw Timoteo, bilang anak ko sa pananampalataya, magpakatatag ka sa tulong ni Cristo Jesus."
                },
                "2": {
                    "verse_nr": "2",
                    "verse": "Ituro mo rin sa mga mapagkakatiwalaang tao, na makakapagturo rin sa iba, ang mga aral na narinig mo sa akin sa harapan ng maraming saksi."
                },
                "3": {
                    "verse_nr": "3",
                    "verse": "Makibahagi ka sa mga paghihirap bilang isang mabuting sundalo ni Cristo Jesus."
                },
                "4": {
                    "verse_nr": "4",
                    "verse": "Dapat katulad ka ng isang sundalong nasa serbisyo; hindi siya nakikisangkot sa iba pang gawain para mabigyan niya ng kasiyahan ang kanyang opisyal."
                },
                "5": {
                    "verse_nr": "5",
                    "verse": "Ganoon din naman, dapat katulad ka ng manlalaro; hindi siya makakakuha ng premyo kung hindi siya sumusunod sa tuntunin ng laro."
                },
                "6": {
                    "verse_nr": "6",
                    "verse": "At dapat katulad ka rin ng masipag na magsasaka; hindi ba\u02bct siya ang unang karapat-dapat na tumanggap ng bahagi sa ani?"
                },
                "7": {
                    "verse_nr": "7",
                    "verse": "Pag-isipan mong mabuti ang sinasabi ko sa iyo, at ipapaunawa sa iyo ng Dios ang lahat ng ito."
                },
                "8": {
                    "verse_nr": "8",
                    "verse": "Alalahanin mo ang Magandang Balita tungkol kay Jesu-Cristo, na nabuhay mula sa mga patay at nagmula sa angkan ni David. Ito ang ipinapangaral ko"
                },
                "9": {
                    "verse_nr": "9",
                    "verse": "na siyang dahilan ng paghihirap ko hanggang sa ikadena ako na parang isang kriminal. Pero hindi nakakadenahan ang salita ng Dios."
                },
                "10": {
                    "verse_nr": "10",
                    "verse": "Dahil dito, tinitiis ko ang lahat ng paghihirap alang-alang sa mga pinili ng Dios, para makamtan din nila ang kaligtasang nakay Cristo Jesus at ang buhay na walang hanggan."
                },
                "11": {
                    "verse_nr": "11",
                    "verse": "Totoo ang kasabihang, \u201cKung namatay tayong kasama niya, mabubuhay din tayong kasama niya."
                },
                "12": {
                    "verse_nr": "12",
                    "verse": "Kung magtitiis tayo, maghahari rin tayong kasama niya. Kung itatakwil natin siya, itatakwil din niya tayo."
                },
                "13": {
                    "verse_nr": "13",
                    "verse": "Kung hindi man tayo tapat, mananatili siyang tapat, dahil hindi niya maikakaila ang kanyang sarili.\u201d"
                },
                "14": {
                    "verse_nr": "14",
                    "verse": "Ang Karapat-dapat na Alagad ng Dios - Ipaalala mo sa kanila ang mga bagay na ito, at pagbilinan mo sila sa presensya ng Dios na iwasan ang walang kwentang pagtatalo. Wala itong mabuting naidudulot kundi kapahamakan sa mga nakikinig."
                },
                "15": {
                    "verse_nr": "15",
                    "verse": "Pagsikapan mong maging karapat-dapat sa Dios, bilang isang manggagawa na walang dapat ikahiya, at tapat na nagtuturo ng katotohanan."
                },
                "16": {
                    "verse_nr": "16",
                    "verse": "Iwasan mo ang makamundo at walang kwentang usap-usapan, dahil lalo lang napapalayo sa Dios ang mga gumagawa nito."
                },
                "17": {
                    "verse_nr": "17",
                    "verse": "Ang mga aral nila\u02bcy parang kanser na kumakalat sa katawan. Kabilang na sina Hymeneus at Filetus sa mga taong ito."
                },
                "18": {
                    "verse_nr": "18",
                    "verse": "Lumihis sila sa katotohanan dahil itinuturo nilang naganap na ang muling pagkabuhay ng mga patay, at ginugulo tuloy nila ang pananampalataya ng iba."
                },
                "19": {
                    "verse_nr": "19",
                    "verse": "Ganoon pa man, nananatiling matibay ang saligang itinatag ng Dios, at may nakasulat na \u201cAlam ng Panginoon kung sino ang sa kanya,\u201d at \u201cDapat lumayo sa kasamaan ang bawat taong nagsasabi na siya\u02bcy sa Panginoon.\u201d"
                },
                "20": {
                    "verse_nr": "20",
                    "verse": "Sa isang malaking bahay, may mga kasangkapang yari sa ginto at pilak, at mayroon ding yari sa kahoy at putik. Ginagamit sa mahahalagang okasyon ang mga kasangkapang yari sa ginto at pilak, at ang mga kasangkapang yari naman sa kahoy at putik ay sa pang-araw-araw na gamit."
                },
                "21": {
                    "verse_nr": "21",
                    "verse": "Ang mga taong lumalayo sa kasamaan ay nabibilang sa mga kasangkapang ginagamit sa mahahalagang okasyon. Nakatalaga sila sa Panginoon, kapaki-pakinabang sa kanya, at laging handa sa lahat ng mabubuting gawain."
                },
                "22": {
                    "verse_nr": "22",
                    "verse": "Kaya iwasan mo ang masasamang hilig ng kabataan. Pagsikapan mong mamuhay nang matuwid, tapat, mapagmahal at may mabuting pakikitungo sa kapwa, kasama ng mga tumatawag sa Panginoon nang may malinis na puso."
                },
                "23": {
                    "verse_nr": "23",
                    "verse": "Iwasan mo ang mga walang kwentang pakikipagtalo at kalokohan lamang, dahil alam mong hahantong lang ito sa alitan."
                },
                "24": {
                    "verse_nr": "24",
                    "verse": "Ang lingkod ng Dios ay hindi dapat nakikipag-away, kundi mabait sa lahat, marunong magturo at mapagtimpi."
                },
                "25": {
                    "verse_nr": "25",
                    "verse": "Kailangang mahinahon siya sa pagtutuwid sa mga sumasalungat sa kanya, baka sakaling sa ganitong paraan ay bigyan sila ng Dios ng pagkakataong magsisi at malaman ang katotohanan."
                },
                "26": {
                    "verse_nr": "26",
                    "verse": "Sa ganoon, maliliwanagan ang isip nila at makakawala sila sa bitag ng diablo na bumihag sa kanila para gawin ang nais nito."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang mga Huling Araw - Tandaan mo ito: Magiging mahirap ang mga huling araw,"
                },
                "2": {
                    "verse_nr": "2",
                    "verse": "dahil magiging makasarili ang mga tao, sakim sa salapi, mayabang, mapagmataas, mapang-insulto, masuwayin sa magulang, walang utang na loob, at hindi makadios."
                },
                "3": {
                    "verse_nr": "3",
                    "verse": "Ayaw nilang makipagkasundo sa kaaway nila, malupit, walang awa, mapanira sa kapwa, walang pagpipigil sa sarili, at galit sa anumang mabuti."
                },
                "4": {
                    "verse_nr": "4",
                    "verse": "Hindi lang iyan, mga taksil sila, mapusok, mapagmataas, mahilig sa kalayawan sa halip na maibigin sa Dios."
                },
                "5": {
                    "verse_nr": "5",
                    "verse": "Ipinapakita nilang makadios sila pero hindi naman nakikita ang kapangyarihan nito sa buhay nila. Iwasan mo ang mga taong ganito."
                },
                "6": {
                    "verse_nr": "6",
                    "verse": "May ilan sa kanilang gumagawa ng paraan para makapasok sa mga tahanan at manloko ng mga babaeng mahihina ang loob, na lulong na sa kasalanan at alipin ng sari-saring pagnanasa."
                },
                "7": {
                    "verse_nr": "7",
                    "verse": "Nais laging matuto ng mga babaeng ito, pero hindi nila mauunawaan ang katotohanan kailanman."
                },
                "8": {
                    "verse_nr": "8",
                    "verse": "Ang pagkontra sa katotohanan ng mga lalaking nangangaral sa kanila ay gaya ng pagkontra nina Jannes at Jambres kay Moises. Hindi matino ang pag-iisip nila, at ang sinasabi nilang pananampalataya ay walang kabuluhan."
                },
                "9": {
                    "verse_nr": "9",
                    "verse": "Pero hindi rin magpapatuloy ang ginagawa nila dahil mahahalata ng lahat ang kahangalan nila, gaya ng nangyari kina Jannes at Jambres."
                },
                "10": {
                    "verse_nr": "10",
                    "verse": "Mga Bilin - Ngunit ikaw, Timoteo, alam mo lahat ang itinuturo mo, ang aking pamumuhay, layunin, pananampalataya, pagtitiyaga, pag-ibig at pagtitiis."
                },
                "11": {
                    "verse_nr": "11",
                    "verse": "Alam mo rin ang mga dinanas kong pag-uusig at paghihirap, katulad ng nangyari sa akin sa Antioc, Iconium at Lystra. Ngunit iniligtas ako ng Panginoon sa lahat ng mga iyon."
                },
                "12": {
                    "verse_nr": "12",
                    "verse": "Ang totoo, lahat ng nagnanais mamuhay nang matuwid bilang tagasunod ni Cristo Jesus ay daranas ng pag-uusig."
                },
                "13": {
                    "verse_nr": "13",
                    "verse": "Ang masasama at manlilinlang nama\u02bcy lalo pang sasama at patuloy na manlilinlang. Maging sila mismo\u02bcy malilinlang."
                },
                "14": {
                    "verse_nr": "14",
                    "verse": "Ngunit ikaw, magpatuloy ka sa mga bagay na natutunan mo at pinanaligan, dahil alam mo kung kanino mo ito natutunan."
                },
                "15": {
                    "verse_nr": "15",
                    "verse": "Mula pa sa pagkabata, alam mo na ang Banal na Kasulatan, na nakapagbibigay sa iyo ng karunungan tungo sa kaligtasan sa pamamagitan ng pananampalataya kay Cristo Jesus."
                },
                "16": {
                    "verse_nr": "16",
                    "verse": "Lahat ng Kasulatan ay isinulat sa pamamagitan ng kapangyarihan ng Dios, at mapapakinabangan sa pagtuturo ng katotohanan, pagsasaway, pagtutuwid, at sa pagsasanay sa matuwid na pamumuhay,"
                },
                "17": {
                    "verse_nr": "17",
                    "verse": "para maging handa sa lahat ng mabubuting gawa ang naglilingkod sa Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Inaatasan kita sa presensya ng Dios at ni Cristo Jesus, na siyang hahatol sa mga buhay at mga patay, at muling babalik at maghahari:"
                },
                "2": {
                    "verse_nr": "2",
                    "verse": "Maging handa ka sa pangangaral ng Salita ng Dios sa anumang panahon. Ilantad mo ang mga maling aral; pagsabihan ang mga tao sa mga mali nilang gawain, at patatagin ang pananampalataya nila sa pamamagitan ng matiyagang pagtuturo."
                },
                "3": {
                    "verse_nr": "3",
                    "verse": "Sapagkat darating ang panahon na ayaw nang makinig ng mga tao sa tamang aral. Sa halip, hahanap sila ng mga gurong magtuturo lamang ng gusto nilang marinig para masunod nila ang kanilang layaw."
                },
                "4": {
                    "verse_nr": "4",
                    "verse": "Hindi na nila pakikinggan ang katotohanan at babaling sila sa mga aral na gawa-gawa lang ng tao."
                },
                "5": {
                    "verse_nr": "5",
                    "verse": "Ngunit ikaw, maging mapagpigil ka sa lahat ng oras; magtiis ka sa mga paghihirap. Gawin mo ang tungkulin mo bilang tagapangaral ng Magandang Balita, at tuparin mo ang mga tungkulin mo bilang lingkod ng Dios."
                },
                "6": {
                    "verse_nr": "6",
                    "verse": "Ang buhay ko ay iaalay na, dahil dumating na ang panahon ng pagpanaw ko."
                },
                "7": {
                    "verse_nr": "7",
                    "verse": "Puspusan akong nakipaglaban sa paligsahan. Natapos ko ang dapat kong takbuhin. Nanatili akong tapat sa pananampalataya."
                },
                "8": {
                    "verse_nr": "8",
                    "verse": "At ngayon, may inilaan ang Dios sa akin na korona ng katuwiran. Ibibigay ito sa akin ng makatarungang Panginoon sa araw ng paghuhukom niya. At hindi lang ako ang bibigyan, kundi maging ang lahat ng nananabik sa pagbabalik niya."
                },
                "9": {
                    "verse_nr": "9",
                    "verse": "Mga Personal na Bilin - Pagsikapan mong makapunta rito sa akin sa lalong madaling panahon"
                },
                "10": {
                    "verse_nr": "10",
                    "verse": "dahil iniwanan ako ni Demas at nagpunta siya sa Tesalonica. Iniwanan niya ako dahil mas mahal niya ang mga bagay sa mundong ito. Si Cresens naman ay nagpunta sa Galacia, at si Tito sa Dalmatia."
                },
                "11": {
                    "verse_nr": "11",
                    "verse": "Si Lucas lang ang kasama ko. Kaya isama mo na rin si Marcos sa pagpunta mo rito dahil malaki ang maitutulong niya sa mga gawain ko."
                },
                "12": {
                    "verse_nr": "12",
                    "verse": "Si Tykicus nama\u02bcy pinapunta ko sa Efeso."
                },
                "13": {
                    "verse_nr": "13",
                    "verse": "Pagpunta mo rito\u02bcy dalhin mo ang balabal ko na iniwan ko kay Carpus sa Troas. Dalhin mo rin ang mga aklat ko, lalo na iyong mga gawa sa balat ng hayop."
                },
                "14": {
                    "verse_nr": "14",
                    "verse": "Napakasama ng ginawa sa akin ng panday na si Alexander. Ang Panginoon na ang bahalang magparusa sa kanya ayon sa kanyang ginawa."
                },
                "15": {
                    "verse_nr": "15",
                    "verse": "Mag-ingat ka rin sa kanya dahil sinasalungat niya nang husto ang mga ipinangangaral natin."
                },
                "16": {
                    "verse_nr": "16",
                    "verse": "Walang sumama sa akin sa unang paglilitis sa akin; iniwan ako ng lahat. Patawarin sana sila ng Dios."
                },
                "17": {
                    "verse_nr": "17",
                    "verse": "Ngunit hindi ako pinabayaan ng Panginoon; binigyan niya ako ng lakas para maipahayag nang husto ang Magandang Balita sa mga hindi Judio. Iniligtas niya ako sa tiyak na kamatayan."
                },
                "18": {
                    "verse_nr": "18",
                    "verse": "Ililigtas ako ng Panginoon sa lahat ng kasamaan, at dadalhin niya akong ligtas sa kanyang kaharian sa langit. Purihin ang Dios magpakailanman! Amen!"
                },
                "19": {
                    "verse_nr": "19",
                    "verse": "Mga Pangangamusta - Ikumusta mo ako kina Priscila at Aquila at sa pamilya ni Onesiforus."
                },
                "20": {
                    "verse_nr": "20",
                    "verse": "Si Erastus ay nanatili sa Corinto, at si Trofimus nama\u02bcy iniwan ko sa Miletus dahil may sakit siya."
                },
                "21": {
                    "verse_nr": "21",
                    "verse": "Sikapin mong makarating dito bago magtaglamig. Kinukumusta ka nina Eubulus, Pudens, Linus, Claudia at ng lahat ng mga kapatid dito."
                },
                "22": {
                    "verse_nr": "22",
                    "verse": "Sumainyo nawa ang Panginoon at ang pagpapala niya."
                }
            }
        }
    }
}