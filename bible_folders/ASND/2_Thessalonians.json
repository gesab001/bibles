{
    "version": "ASND",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula kay Pablo, kasama sina Silas at Timoteo. Mahal kong mga kapatid sa iglesya diyan sa Tesalonica na nasa Dios na ating Ama at sa Panginoong Jesu-Cristo:"
                },
                "2": {
                    "verse_nr": "2",
                    "verse": "Sumainyo nawa ang biyaya at kapayapaang galing sa Dios Ama at sa Panginoong Jesu-Cristo."
                },
                "3": {
                    "verse_nr": "3",
                    "verse": "Ang Pagbabalik ni Cristo at ang Paghuhukom - Mga kapatid, lagi kaming nagpapasalamat sa Dios dahil sa inyo. Nararapat lang na gawin namin ito, dahil patuloy na lumalago ang pananampalataya n\u02bcyo kay Cristo at pagmamahalan sa isa\u02bct isa."
                },
                "4": {
                    "verse_nr": "4",
                    "verse": "Kaya naman, ipinagmamalaki namin kayo sa mga iglesya ng Dios sa ibang lugar dahil sa katatagan at pananampalataya n\u02bcyo, sa kabila ng lahat ng dinaranas ninyong paghihirap at pag-uusig."
                },
                "5": {
                    "verse_nr": "5",
                    "verse": "Nagpapatunay ang mga ito na makatarungan ang hatol ng Dios, dahil ang dinaranas ninyong paghihirap para sa kaharian niya ay gagamitin niyang patotoo na karapat-dapat nga kayong mapabilang dito."
                },
                "6": {
                    "verse_nr": "6",
                    "verse": "Gagawin ng Dios ang nararapat; tiyak na pahihirapan niya ang mga nagpapahirap sa inyo."
                },
                "7": {
                    "verse_nr": "7",
                    "verse": "At kayong mga naghihirap ay bibigyan niya ng kapahingahan kasama namin. Mangyayari ito pagbalik ng Panginoong Jesus galing sa langit kasama ng makapangyarihan niyang mga anghel."
                },
                "8": {
                    "verse_nr": "8",
                    "verse": "Darating siyang napapalibutan ng nagliliyab na apoy, at parurusahan niya ang mga hindi kumikilala sa Dios at hindi sumusunod sa Magandang Balita tungkol sa ating Panginoong Jesus."
                },
                "9": {
                    "verse_nr": "9",
                    "verse": "Parurusahan sila ng walang hanggang paghihirap at pagkawalay sa Panginoon, at hindi na nila makikita pa ang dakila niyang kapangyarihan."
                },
                "10": {
                    "verse_nr": "10",
                    "verse": "Mangyayari ito sa araw ng pagbabalik niya, at papapurihan at pararangalan siya ng mga pinabanal niya na walang iba kundi ang lahat ng sumasampalataya sa kanya. Kabilang kayo rito, dahil sumampalataya kayo sa ipinahayag namin sa inyo."
                },
                "11": {
                    "verse_nr": "11",
                    "verse": "Ito ang dahilan kung bakit lagi namin kayong ipinapanalangin. Dalangin namin na tulungan sana kayo ng Dios na mamuhay nang karapat-dapat bilang mga tinawag niya. At dalangin din namin na sa tulong ng kapangyarihan niya, magawa n\u02bcyo ang lahat ng mabubuting bagay na gusto ninyong gawin dahil sa inyong pananampalataya."
                },
                "12": {
                    "verse_nr": "12",
                    "verse": "Sa ganitong paraan, mapaparangalan n\u02bcyo ang ating Panginoong Jesus at kayo naman ay mapaparangalan niya ayon sa biyaya ng ating Dios at ng Panginoong Jesu-Cristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang mga Mangyayari Bago Bumalik ang Panginoon - Tungkol naman sa pagbabalik ng ating Panginoong Jesu-Cristo at sa pagtitipon natin sa kanya, hinihiling namin, mga kapatid,"
                },
                "2": {
                    "verse_nr": "2",
                    "verse": "na huwag kayong mag-alala o mabahala dahil sa mga taong nagsasabing bumalik na ang Panginoon. Huwag kayong maniwala kahit sabihin pa nilang sinabi ito ng Espiritu sa kanila, nabalitaan, o nabasa man sa isang sulat na galing daw sa amin."
                },
                "3": {
                    "verse_nr": "3",
                    "verse": "Huwag kayong magpadaya sa kanila sa anumang paraan. Sapagkat hindi darating ang araw ng pagbabalik ng Panginoon hangga\u02bct hindi pa nagsisimula ang huling paghihimagsik ng mga tao sa Dios, at hindi pa dumarating ang masamang tao na itinalaga sa walang hanggang kaparusahan."
                },
                "4": {
                    "verse_nr": "4",
                    "verse": "Kakalabanin niya ang lahat ng sinasamba at itinuturing na dios ng mga tao, at itataas ang sarili sa lahat ng mga ito. Uupo siya sa loob ng templo ng Dios at itatanghal ang sarili bilang Dios."
                },
                "5": {
                    "verse_nr": "5",
                    "verse": "Hindi ba\u02bct sinabi ko na ang mga bagay na ito nang kasama n\u02bcyo pa ako riyan?"
                },
                "6": {
                    "verse_nr": "6",
                    "verse": "Alam n\u02bcyo kung ano ang pumipigil sa pagpapakita niya. Ngunit sa takdang panahon, magpapakita siya."
                },
                "7": {
                    "verse_nr": "7",
                    "verse": "Kahit ngayon, palihim nang kumikilos ang kasamaan ng taong ito, at mananatiling palihim hangga\u02bct hindi pa inaalis ang pumipigil sa pagpapakita niya."
                },
                "8": {
                    "verse_nr": "8",
                    "verse": "Ihahayag siya kapag inalis na ang pumipigil. Ngunit sa pagdating ng Panginoong Jesu-Cristo, papatayin niya ang masamang taong ito sa pamamagitan lang ng isang ihip niya."
                },
                "9": {
                    "verse_nr": "9",
                    "verse": "Ihahayag ang taong masama na taglay ang kapangyarihan ni Satanas. Gagawa siya ng lahat ng uri ng nakalilinlang na himala, kababalaghan, at kamangha-manghang bagay."
                },
                "10": {
                    "verse_nr": "10",
                    "verse": "Gagamitin niya ang lahat ng uri ng pandaraya sa mga taong mapapahamak. Mapapahamak sila dahil ayaw nilang pahalagahan ang katotohanang makakapagligtas sana sa kanila."
                },
                "11": {
                    "verse_nr": "11",
                    "verse": "Kaya pababayaan na lang sila ng Dios sa matinding pagkalinlang para maniwala sila sa kasinungalingan,"
                },
                "12": {
                    "verse_nr": "12",
                    "verse": "nang sa ganoon, maparusahan ang lahat ng ayaw maniwala sa katotohanan at nagpakaligaya sa kasamaan."
                },
                "13": {
                    "verse_nr": "13",
                    "verse": "Pinili Kayo para Hindi Mahatulan - Mga kapatid, lagi kaming nagpapasalamat sa Dios dahil sa inyo na mga minamahal ng Panginoon. At nararapat lang kaming magpasalamat, dahil noong una pa man ay pinili na kayong maligtas ng Dios sa pamamagitan ng Espiritung nagpapabanal sa inyo, at sa pamamagitan ng pananampalataya n\u02bcyo sa katotohanan."
                },
                "14": {
                    "verse_nr": "14",
                    "verse": "Tinawag kayo ng Dios sa pamamagitan ng Magandang Balita na ipinahayag namin sa inyo para makabahagi kayo sa kadakilaan ng Panginoong Jesu-Cristo."
                },
                "15": {
                    "verse_nr": "15",
                    "verse": "Kaya nga, mga kapatid, manatili kayong matatag at panghawakan n\u02bcyo ang mga itinuro namin sa inyo, maging sa salita o sa sulat."
                },
                "16": {
                    "verse_nr": "16",
                    "verse": "Aliwin at palakasin nawa kayo ng ating Panginoong Jesu-Cristo at ng Dios na ating Ama. Mahal tayo ng Dios at siya ang nagbigay sa atin ng walang hanggang kaaliwan at kalakasan, at matibay na pag-asa dahil sa biyaya niya. At nawa\u02bcy bigyan din niya kayo ng lakas ng loob na maipahayag at maisagawa ang lahat ng mabuti."
                },
                "17": {
                    "verse_nr": "17",
                    "verse": "Aliwin at palakasin nawa kayo ng ating Panginoong Jesu-Cristo at ng Dios na ating Ama. Mahal tayo ng Dios at siya ang nagbigay sa atin ng walang hanggang kaaliwan at kalakasan, at matibay na pag-asa dahil sa biyaya niya. At nawa\u02bcy bigyan din niya kayo ng lakas ng loob na maipahayag at maisagawa ang lahat ng mabuti."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ipanalangin Ninyo Kami - At ngayon, mga kapatid, ipanalangin n\u02bcyo kami para lumaganap nang mabilis ang salita ng Panginoon at malugod na tanggapin sa iba pang mga lugar, katulad ng pagtanggap ninyo."
                },
                "2": {
                    "verse_nr": "2",
                    "verse": "Ipanalangin n\u02bcyo rin na maligtas kami sa mga masasama at makasalanang tao; dahil hindi lahat ng tao\u02bcy naniniwala sa itinuturo namin."
                },
                "3": {
                    "verse_nr": "3",
                    "verse": "Pero tapat ang Panginoon; bibigyan niya kayo ng lakas at iingatan laban sa diyablo."
                },
                "4": {
                    "verse_nr": "4",
                    "verse": "Dahil sa Panginoon, nagtitiwala kaming ginagawa n\u02bcyo at patuloy na gagawin ang mga ibinilin namin."
                },
                "5": {
                    "verse_nr": "5",
                    "verse": "Gabayan nawa kayo ng Panginoon para makita sa inyo ang pag-ibig ng Dios at katatagan ni Cristo."
                },
                "6": {
                    "verse_nr": "6",
                    "verse": "Tungkol sa Katamaran - Mga kapatid, sa pangalan ng ating Panginoong Jesu-Cristo, iniuutos namin sa inyo na layuan n\u02bcyo ang sinumang kapatid na tamad at hindi sumusunod sa mga ipinangaral namin sa inyo."
                },
                "7": {
                    "verse_nr": "7",
                    "verse": "Sapagkat alam naman ninyo na dapat n\u02bcyo kaming tularan dahil hindi kami naging tamad noong nariyan pa kami."
                },
                "8": {
                    "verse_nr": "8",
                    "verse": "Hindi kami tumanggap ng pagkain mula sa inyo nang hindi namin binayaran. Sa halip, nagtrabaho kami araw at gabi para hindi kami maging pabigat kaninuman sa inyo."
                },
                "9": {
                    "verse_nr": "9",
                    "verse": "Ginawa namin ito, hindi dahil wala kaming karapatang tumanggap ng tulong galing sa inyo, kundi para bigyan kayo ng halimbawa para sundin ninyo."
                },
                "10": {
                    "verse_nr": "10",
                    "verse": "Nang kasama n\u02bcyo pa kami, sinabi namin sa inyo na huwag pakainin ang sinumang ayaw magtrabaho."
                },
                "11": {
                    "verse_nr": "11",
                    "verse": "Binabanggit namin ito dahil nabalitaan namin na ang ilan sa inyo ay tamad, ayaw magtrabaho, at walang ginagawa kundi makialam sa buhay ng iba."
                },
                "12": {
                    "verse_nr": "12",
                    "verse": "Kaya sa pangalan ng Panginoong Jesu-Cristo, mahigpit naming inuutusan ang mga taong ito na maghanapbuhay at huwag makialam sa buhay ng iba."
                },
                "13": {
                    "verse_nr": "13",
                    "verse": "At sa inyo naman, mga kapatid, huwag kayong magsawa sa paggawa ng mabuti."
                },
                "14": {
                    "verse_nr": "14",
                    "verse": "Kung mayroon mang ayaw sumunod sa mga sinabi namin sa sulat na ito, tandaan n\u02bcyo kung sino siya at iwasan para mapahiya siya."
                },
                "15": {
                    "verse_nr": "15",
                    "verse": "Ngunit huwag n\u02bcyo siyang ituring na kaaway, kundi paalalahanan siya bilang kapatid."
                },
                "16": {
                    "verse_nr": "16",
                    "verse": "Paalam at Bendisyon - Nawa\u02bcy ang Panginoon na pinagmumulan ng kapayapaan ang siya ring magbigay sa inyo ng kapayapaan sa lahat ng pagkakataon, maging anuman ang kalagayan ninyo. At patnubayan nawa kayong lahat ng Panginoon."
                },
                "17": {
                    "verse_nr": "17",
                    "verse": "Akong si Pablo ang mismong sumusulat ng pagbating ito: Binabati ko kayong lahat. Ganito ang ginagamit kong paraan sa lahat ng sulat ko para malaman n\u02bcyo na ako nga ang sumulat."
                },
                "18": {
                    "verse_nr": "18",
                    "verse": "Pagpalain nawa kayong lahat ng ating Panginoong Jesu-Cristo."
                }
            }
        }
    }
}