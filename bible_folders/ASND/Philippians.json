{
    "version": "ASND",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pagbati mula kay Pablo - Mula kay Pablo, kasama si Timoteo na kapwa ko lingkod ni Jesu-Cristo. Mahal kong mga banal na nakay Cristo Jesus diyan sa Filipos, kasama ng mga namumuno sa inyo at ng mga tumutulong sa kanila:"
                },
                "2": {
                    "verse_nr": "2",
                    "verse": "Sumainyo nawa ang biyaya at kapayapaang galing sa Dios na ating Ama at sa Panginoong Jesu-Cristo."
                },
                "3": {
                    "verse_nr": "3",
                    "verse": "Ang Panalangin ni Pablo para sa mga Taga-Filipos - Tuwing naaalala ko kayo, nagpapasalamat ako sa Dios,"
                },
                "4": {
                    "verse_nr": "4",
                    "verse": "at palagi akong masaya sa tuwing nananalangin ako para sa inyong lahat;"
                },
                "5": {
                    "verse_nr": "5",
                    "verse": "dahil mula pa nang sumampalataya kayo hanggang ngayon ay katulong ko na kayo sa pagpapalaganap ng Magandang Balita."
                },
                "6": {
                    "verse_nr": "6",
                    "verse": "Natitiyak kong ipagpapatuloy ng Dios ang mabuting gawain na sinimulan niya sa inyo hanggang sa araw ng pagbabalik ni Cristo Jesus."
                },
                "7": {
                    "verse_nr": "7",
                    "verse": "Dapat lang na ganito ang maramdaman ko dahil mahal ko kayo. Naging kabahagi kayo sa gawaing ibinigay ng Dios sa akin, kahit na nakabilanggo ako ngayong nagtatanggol at nagpapatunay sa Magandang Balita."
                },
                "8": {
                    "verse_nr": "8",
                    "verse": "Alam ng Dios na sabik na sabik na akong makita kayo dahil mahal ko kayo tulad ng pagmamahal ni Cristo Jesus sa inyo."
                },
                "9": {
                    "verse_nr": "9",
                    "verse": "Ipinapanalangin ko na lalo pang lumago ang pagmamahal n\u02bcyo sa isa\u02bct isa nang may karunungan at pang-unawa,"
                },
                "10": {
                    "verse_nr": "10",
                    "verse": "para mapili n\u02bcyo ang pinakamabuti sa lahat ng bagay at madatnan kayong malinis at walang kapintasan sa araw ng pagbabalik ni Cristo."
                },
                "11": {
                    "verse_nr": "11",
                    "verse": "Mapuspos nawa kayo ng mga katangiang ipinagkaloob ni Jesu-Cristo sa inyo para maparangalan at mapapurihan ang Dios."
                },
                "12": {
                    "verse_nr": "12",
                    "verse": "Ang Kagalakan ni Pablo na Naipapangaral si Cristo - Mga kapatid, nais kong malaman ninyo na ang mga nangyari sa akin ay nakatulong nang malaki sa ikalalaganap ng Magandang Balita."
                },
                "13": {
                    "verse_nr": "13",
                    "verse": "Sapagkat alam na ng lahat ng guwardya sa palasyo at ng iba pang naririto na nabilanggo ako dahil sa pagsunod ko kay Cristo."
                },
                "14": {
                    "verse_nr": "14",
                    "verse": "Dahil din sa pagkakabilanggo ko, lalo pang tumibay ang pananampalataya ng karamihan sa ating mga kapatid sa Panginoon at lalo rin silang tumapang sa pagpapahayag ng Magandang Balita."
                },
                "15": {
                    "verse_nr": "15",
                    "verse": "Totoong may ilan diyan na nangangaral lang tungkol kay Cristo dahil naiinggit sila sa akin at gusto nilang ipakita na mas magaling sila kaysa sa akin. Ngunit may ilan din namang tapat ang hangarin sa pangangaral."
                },
                "16": {
                    "verse_nr": "16",
                    "verse": "Nangangaral sila dahil sa pagmamahal, at alam nilang dinala ako rito ng Dios para ipagtanggol ang Magandang Balita."
                },
                "17": {
                    "verse_nr": "17",
                    "verse": "Ang mga taong naiinggit ay hindi tapat sa pangangaral nila tungkol kay Cristo. Ginagawa nila ito dahil sa pansariling hangarin. Inaakala nilang lalo pang madadagdagan ang mga paghihirap ko sa bilangguan dahil sa ginagawa nila."
                },
                "18": {
                    "verse_nr": "18",
                    "verse": "Pero walang anuman ang lahat ng iyon sa akin. Nagagalak pa nga ako sa mga pangyayari dahil kahit papaano, naipapangaral si Cristo, tama man o mali ang hangarin nila. At patuloy akong magagalak,"
                },
                "19": {
                    "verse_nr": "19",
                    "verse": "dahil alam ko na sa pamamagitan ng mga panalangin n\u02bcyo at sa tulong ng Espiritu ni Jesu-Cristo ay makakalaya ako."
                },
                "20": {
                    "verse_nr": "20",
                    "verse": "Malaki ang hangarin at pag-asa ko na hindi ako mapapahiya, kundi tulad ng dati, magkakaroon ako ng lakas ng loob para sa pamamagitan ng buhay o kamatayan ko ay maparangalan si Cristo."
                },
                "21": {
                    "verse_nr": "21",
                    "verse": "Sapagkat para sa akin, ang buhay ko ay para kay Cristo. At kung mamatay man ako, kapakinabangan ito sa akin dahil makakapiling ko na siya."
                },
                "22": {
                    "verse_nr": "22",
                    "verse": "Kung patuloy naman akong mabubuhay, makakagawa pa ako ng mabubuting bagay. Kaya hindi ko alam ngayon kung alin ang pipiliin ko."
                },
                "23": {
                    "verse_nr": "23",
                    "verse": "Nahahati ang isip ko sa dalawa: Ang mabuhay o ang mamatay. Gusto ko na sanang pumanaw para makapiling na si Cristo, dahil ito ang mas mabuti."
                },
                "24": {
                    "verse_nr": "24",
                    "verse": "Pero kailangan kong patuloy na mabuhay para sa kapakanan ninyo."
                },
                "25": {
                    "verse_nr": "25",
                    "verse": "Dahil dito, natitiyak kong mabubuhay pa ako at makakasama n\u02bcyo para matulungan kayong lumago at maging maligaya sa pananampalataya."
                },
                "26": {
                    "verse_nr": "26",
                    "verse": "At kapag nakabalik na ako sa inyo, lalo pa kayong magkakaroon ng dahilan para purihin si Cristo."
                },
                "27": {
                    "verse_nr": "27",
                    "verse": "Mamuhay kayo nang ayon sa Magandang Balita ni Cristo. Nang sa ganoon, makadalaw man ako sa inyo o hindi, mababalitaan kong nagkakaisa kayo at sama-samang naninindigan para sa pananampalatayang ayon sa Magandang Balita."
                },
                "28": {
                    "verse_nr": "28",
                    "verse": "Huwag kayong matakot sa mga kumakalaban sa inyo. Dahil kung hindi kayo natatakot, magiging palatandaan ito sa kanila na mapapahamak sila at ililigtas naman kayo ng Dios."
                },
                "29": {
                    "verse_nr": "29",
                    "verse": "Sapagkat hindi lang ang pribilehiyong sumampalataya kay Cristo ang ibinigay sa inyo, kundi ang maghirap din para sa kanya."
                },
                "30": {
                    "verse_nr": "30",
                    "verse": "Ngayon, dinaranas n\u02bcyo na ang paghihirap na nakita ninyong dinanas ko noong una, at nababalitaan ninyong dinaranas ko pa rin hanggang ngayon."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Pagpapakumbaba ni Cristo - Hindi ba\u02bct masigla kayo dahil nakay Cristo kayo? Hindi ba\u02bct masaya kayo dahil alam ninyong mahal niya kayo? Hindi ba\u02bct may mabuti kayong pagsasamahan dahil sa Banal na Espiritu? At hindi ba\u02bct may malasakit at pang-unawa kayo sa isa\u02bct isa?"
                },
                "2": {
                    "verse_nr": "2",
                    "verse": "Kung ganoon, nakikiusap ako na lubusin na ninyo ang kagalakan ko: Magkasundo kayo\u02bct magmahalan, at magkaisa sa isip at layunin."
                },
                "3": {
                    "verse_nr": "3",
                    "verse": "Huwag kayong gumawa ng anumang bagay dahil sa makasariling hangarin o sa paghahangad na maitaas ang sarili. Sa halip, magpakumbaba kayo sa isa\u02bct isa at ituring na mas mabuti ang iba kaysa sa inyo."
                },
                "4": {
                    "verse_nr": "4",
                    "verse": "Huwag lang ang sarili ninyong kapakanan ang isipin n\u02bcyo kundi ang kapakanan din ng iba."
                },
                "5": {
                    "verse_nr": "5",
                    "verse": "Dapat maging katulad ng kay Cristo Jesus ang pananaw n\u02bcyo:"
                },
                "6": {
                    "verse_nr": "6",
                    "verse": "Kahit na nasa kanya ang katangian ng Dios, hindi niya itinuring ang pagiging kapantay ng Dios bilang isang bagay na dapat panghawakan."
                },
                "7": {
                    "verse_nr": "7",
                    "verse": "Sa halip, ibinaba niya nang lubusan ang sarili niya sa pamamagitan ng pag-aanyong alipin. Naging tao siyang tulad natin."
                },
                "8": {
                    "verse_nr": "8",
                    "verse": "At sa pagiging tao niya, nagpakumbaba siya at naging masunurin sa Dios hanggang sa kamatayan, maging sa kamatayan sa krus."
                },
                "9": {
                    "verse_nr": "9",
                    "verse": "Kaya naman itinaas siyang lubos ng Dios at binigyan ng titulong higit sa lahat ng titulo,"
                },
                "10": {
                    "verse_nr": "10",
                    "verse": "upang ang lahat ng nasa langit at lupa, at nasa ilalim ng lupa ay luluhod sa pagsamba sa kanya."
                },
                "11": {
                    "verse_nr": "11",
                    "verse": "At kikilalanin ng lahat na si Jesu-Cristo ang Panginoon, sa ikapupuri ng Dios Ama."
                },
                "12": {
                    "verse_nr": "12",
                    "verse": "Magsilbi Kayong Ilaw na Nagliliwanag - Mga minamahal, kung paanong lagi ninyo akong sinusunod noong magkakasama pa tayo, lalo sana kayong maging masunurin kahit ngayong malayo na ako sa inyo. Sikapin ninyong ipamuhay ang kaligtasang tinanggap n\u02bcyo, at gawin n\u02bcyo ito nang may takot at paggalang sa Dios."
                },
                "13": {
                    "verse_nr": "13",
                    "verse": "Sapagkat ang Dios ang siyang nagbibigay sa inyo ng pagnanais at kakayahang masunod n\u02bcyo ang kalooban niya."
                },
                "14": {
                    "verse_nr": "14",
                    "verse": "Gawin n\u02bcyo ang lahat nang walang reklamo o pagtatalo,"
                },
                "15": {
                    "verse_nr": "15",
                    "verse": "para maging malinis kayo at walang kapintasang mga anak ng Dios sa gitna ng mga mapanlinlang at masasamang tao sa panahong ito. Kailangang magsilbi kayong ilaw na nagliliwanag sa kanila"
                },
                "16": {
                    "verse_nr": "16",
                    "verse": "habang pinaninindigan n\u02bcyo ang salita na nagbibigay ng buhay na walang hanggan. At kung gagawin n\u02bcyo ito, may maipagmamalaki ako sa pagbabalik ni Cristo, dahil alam kong hindi nasayang ang pagsisikap ko sa inyo."
                },
                "17": {
                    "verse_nr": "17",
                    "verse": "Ang paglilingkod ninyo na bunga ng inyong pananampalataya ay tulad sa isang handog. At kung kinakailangang ibuhos ko ang aking dugo sa handog na ito, maligaya pa rin ako at makikigalak sa inyo."
                },
                "18": {
                    "verse_nr": "18",
                    "verse": "At dapat maligaya rin kayo at makigalak sa akin."
                },
                "19": {
                    "verse_nr": "19",
                    "verse": "Si Timoteo at si Epafroditus - Umaasa ako sa Panginoong Jesus na mapapapunta ko riyan si Timoteo sa lalong madaling panahon, para masiyahan naman ako kapag naibalita niya ang tungkol sa inyo."
                },
                "20": {
                    "verse_nr": "20",
                    "verse": "Siya lang ang kilala ko na katulad kong nagmamalasakit sa inyo nang totoo."
                },
                "21": {
                    "verse_nr": "21",
                    "verse": "Ang iba\u02bcy walang ibang iniisip kundi ang sarili nilang kapakanan at hindi ang kay Jesu-Cristo."
                },
                "22": {
                    "verse_nr": "22",
                    "verse": "Ngunit alam n\u02bcyo kung paano pinatunayan ni Timoteo ang kanyang sarili. Para ko siyang tunay na anak sa pagtulong niya sa akin sa pangangaral ng Magandang Balita."
                },
                "23": {
                    "verse_nr": "23",
                    "verse": "Binabalak kong papuntahin siya sa inyo kapag nalaman ko na ang magiging hatol sa akin dito."
                },
                "24": {
                    "verse_nr": "24",
                    "verse": "At umaasa ako sa Panginoon na ako mismo ay makakapunta sa inyo sa lalong madaling panahon."
                },
                "25": {
                    "verse_nr": "25",
                    "verse": "Sa ngayon, naisip kong kailangan nang pabalikin ang kapatid nating si Epafroditus na pinapunta n\u02bcyo rito para tulungan ako. Tulad ko rin siyang manggagawa at tagapagtanggol ng Magandang Balita."
                },
                "26": {
                    "verse_nr": "26",
                    "verse": "Pababalikin ko na siya sa inyo dahil sabik na sabik na siyang makita kayo, at hindi siya mapalagay dahil nabalitaan ninyong nagkasakit siya."
                },
                "27": {
                    "verse_nr": "27",
                    "verse": "Totoo ngang nagkasakit siya, at muntik nang mamatay. Ngunit naawa ang Dios sa kanya at maging sa akin, dahil pinagaling siya at naligtas naman ako sa matinding kalungkutan."
                },
                "28": {
                    "verse_nr": "28",
                    "verse": "Kaya gusto ko na siyang pabalikin para matuwa kayo kapag nakita n\u02bcyo na siya ulit, at hindi na rin ako mag-aalala para sa inyo."
                },
                "29": {
                    "verse_nr": "29",
                    "verse": "Kaya tanggapin n\u02bcyo siya nang buong galak bilang kapatid sa Panginoon. Igalang n\u02bcyo ang mga taong tulad niya,"
                },
                "30": {
                    "verse_nr": "30",
                    "verse": "dahil nalagay sa panganib ang buhay niya para sa gawain ni Cristo. Itinaya niya ang buhay niya para matulungan ako bilang kinatawan ninyo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Tunay na Pagiging Matuwid - Ngayon, mga kapatid, magalak kayo sa Panginoon. Hindi ako magsasawang sabihin ito nang paulit-ulit dahil para ito sa kabutihan ninyo."
                },
                "2": {
                    "verse_nr": "2",
                    "verse": "Mag-ingat kayo sa mga Judio na namimilit na tuliin ang mga hindi Judio. Mga asal-hayop sila at gumagawa ng masama."
                },
                "3": {
                    "verse_nr": "3",
                    "verse": "Ngunit tayo ang totoong tuli, dahil sumasamba tayo sa Dios sa tulong ng Banal na Espiritu, at ipinagmamalaki ang ginawa ni Cristo Jesus. Hindi tayo nagtitiwala sa mga panlabas na seremonya o panuntunan para maligtas tayo."
                },
                "4": {
                    "verse_nr": "4",
                    "verse": "Kung sabagay, mayroon akong maipagmamalaki kung ang pagsunod sa mga seremonya ang pag-uusapan. Kung iniisip ninuman na may katuwiran siyang magmalaki sa mga bagay na ito, lalo na ako."
                },
                "5": {
                    "verse_nr": "5",
                    "verse": "Sapagkat noong walong araw pa lamang ako ay tinuli na ako. Isa akong Israelita na mula sa lahi ni Benjamin. Kaya kung pagiging tunay na Judio ang pag-uusapan, talagang tunay akong Judio. At kung pagsunod sa Kautusan ng mga Judio naman ang pag-uusapan, talagang sinusunod ko ito dahil Pariseo ako."
                },
                "6": {
                    "verse_nr": "6",
                    "verse": "Kung tungkol naman sa sigasig ng pagsunod ko sa relihiyon ng mga Judio, inusig ko ang iglesya. Walang maipipintas sa akin pagdating sa pagsunod sa Kautusan."
                },
                "7": {
                    "verse_nr": "7",
                    "verse": "Pinapahalagahan ko noon ang lahat ng ito, pero ngayon itinuturing ko na itong walang halaga dahil kay Cristo."
                },
                "8": {
                    "verse_nr": "8",
                    "verse": "At hindi lang iyan, para sa akin, ang lahat ng bagay ay walang halaga kung ihahambing sa pagkakakilala ko kay Cristo Jesus na aking Panginoon. Itinuring ko na parang basura ang lahat ng bagay makamtan lang si Cristo,"
                },
                "9": {
                    "verse_nr": "9",
                    "verse": "at ako nama\u02bcy maging kanya. Hindi na ako nagtitiwala na ako\u02bcy magiging matuwid sa pamamagitan ng pagsunod sa Kautusan kundi sa pananampalataya kay Cristo. Ang pagiging matuwid ko ay kaloob sa akin ng Dios nang sumampalataya ako kay Cristo."
                },
                "10": {
                    "verse_nr": "10",
                    "verse": "Nais ko ngayon na higit pang makilala si Cristo, maranasan ang kapangyarihan ng muli niyang pagkabuhay, makabahagi sa mga paghihirap niya at matulad sa kanya, sa kamatayan niya."
                },
                "11": {
                    "verse_nr": "11",
                    "verse": "Sa ganoon, mabubuhay akong muli. Harinawa."
                },
                "12": {
                    "verse_nr": "12",
                    "verse": "Magpatuloy Hanggang Makamtan ang Gantimpala - Hindi ko sinasabing nakamtan ko na ang lahat, o kaya\u02bcy naging ganap na ako. Sa halip, patuloy akong nagsusumikap para makamtan iyon, dahil ito ang layunin ni Cristo Jesus nang tawagin niya ako."
                },
                "13": {
                    "verse_nr": "13",
                    "verse": "Mga kapatid, hindi ko sinasabing naabot ko na ang ganap na buhay. Ngunit ito ang ginagawa ko ngayon: Kinakalimutan ko na ang nakaraan at pinagsisikapan kong makamtan ang nasa hinaharap."
                },
                "14": {
                    "verse_nr": "14",
                    "verse": "Tulad ng isang manlalaro, nagpapatuloy ako hanggang makamtan ko ang gantimpala na walang iba kundi ang pagtawag sa akin ng Dios na makapamuhay sa langit sa pamamagitan ni Cristo Jesus."
                },
                "15": {
                    "verse_nr": "15",
                    "verse": "Tayong malalago sa pananampalataya ay magkaroon sana ng ganitong kaisipan. Pero kung hindi ganito ang pag-iisip n\u02bcyo, ipapaunawa ito sa inyo ng Dios."
                },
                "16": {
                    "verse_nr": "16",
                    "verse": "Ang mahalaga ay patuloy nating sinusunod ang mga katotohanang natutunan na natin."
                },
                "17": {
                    "verse_nr": "17",
                    "verse": "Mga kapatid, tularan n\u02bcyo ako, at tularan din ninyo ang iba pang namumuhay nang tulad namin."
                },
                "18": {
                    "verse_nr": "18",
                    "verse": "Sapagkat maraming namumuhay na salungat sa aral tungkol sa kamatayan ni Cristo sa krus. Ilang ulit ko nang sinabi sa inyo ang tungkol sa kanila, at naluluha akong ipaalala ulit ito sa inyo ngayon."
                },
                "19": {
                    "verse_nr": "19",
                    "verse": "Kapahamakan ang kahihinatnan nila dahil dinidios nila ang kanilang tiyan. Ipinagmamalaki pa nila ang mga bagay na dapat sana nilang ikahiya, at wala silang iniisip kundi ang mga makamundong bagay."
                },
                "20": {
                    "verse_nr": "20",
                    "verse": "Ngunit para sa atin, ang langit ang tunay nating bayan. At mula roon, hinihintay natin nang may pananabik ang pagbabalik ng Tagapagligtas, ang Panginoong Jesu-Cristo."
                },
                "21": {
                    "verse_nr": "21",
                    "verse": "Sa pagdating niya, babaguhin niya ang mahihina at namamatay nating katawang lupa at gagawing tulad ng maluwalhati niyang katawan. Gagawin niya ito sa pamamagitan ng kapangyarihan niyang sumasakop sa lahat ng bagay."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mga Bilin - Kaya nga, mga minamahal na kapatid, magpakatatag kayo sa Panginoon. Mahal na mahal ko kayo at nasasabik akong makita kayo. Kayo ang kagalakan at gantimpala ko sa paglilingkod."
                },
                "2": {
                    "verse_nr": "2",
                    "verse": "Nakikiusap ako kina Eudia at Syntique, na magkasundo na sila bilang magkapatid sa Panginoon."
                },
                "3": {
                    "verse_nr": "3",
                    "verse": "At nakikiusap din ako sa iyo, tapat kong kasama sa pangangaral, na tulungan mo ang mga babaeng ito. Sapagkat katulong ko sila sa pagpapalaganap ng Magandang Balita, kasama nina Clement at ng iba ko pang kamanggagawa na ang mga pangalan ay nakasulat sa aklat ng buhay."
                },
                "4": {
                    "verse_nr": "4",
                    "verse": "Magalak kayong lagi sa Panginoon! Inuulit ko, magalak kayo!"
                },
                "5": {
                    "verse_nr": "5",
                    "verse": "Ipakita n\u02bcyo sa lahat ang kagandahang-loob ninyo. Malapit nang dumating ang Panginoon!"
                },
                "6": {
                    "verse_nr": "6",
                    "verse": "Huwag kayong mag-alala sa anumang bagay. Sa halip, ilapit sa Dios ang lahat ng pangangailangan n\u02bcyo sa pamamagitan ng panalangin na may pasasalamat."
                },
                "7": {
                    "verse_nr": "7",
                    "verse": "Kapag ginawa n\u02bcyo ito, bibigyan kayo ng Dios ng kapayapaan na siyang mag-iingat sa puso ninyo at pag-iisip dahil kayo\u02bcy nakay Cristo Jesus. At ang kapayapaang ito ay hindi kayang unawain ng tao."
                },
                "8": {
                    "verse_nr": "8",
                    "verse": "Bukod diyan, mga kapatid, lagi ninyong isaisip ang mga bagay na mabuti at kapuri-puri: mga bagay na totoo, marangal, matuwid, malinis, maganda, at kanais-nais."
                },
                "9": {
                    "verse_nr": "9",
                    "verse": "Ipamuhay n\u02bcyo ang lahat ng natutunan n\u02bcyo at tinanggap mula sa akin, sa salita at sa gawa, at sasainyo ang Dios na nagbibigay ng kapayapaan."
                },
                "10": {
                    "verse_nr": "10",
                    "verse": "Ang Pasasalamat ni Pablo sa Kanilang Tulong - Lubos akong nagagalak sa Panginoon dahil muli n\u02bcyong ipinakita ang pagmamalasakit n\u02bcyo sa akin. Alam kong lagi kayong nagmamalasakit sa akin, kaya lang wala kayong pagkakataong maipakita ito."
                },
                "11": {
                    "verse_nr": "11",
                    "verse": "Hindi ko sinasabi ito dahil nanghihingi ako ng tulong sa inyo. Sapagkat natutunan kong maging kontento anuman ang kalagayan ko."
                },
                "12": {
                    "verse_nr": "12",
                    "verse": "Marunong akong mamuhay sa hirap o ginhawa. Natutunan ko na ang lahat ng ito, kaya maging anuman ang kalagayan ko, busog man o gutom, sagana o salat, kontento pa rin ako."
                },
                "13": {
                    "verse_nr": "13",
                    "verse": "Kaya kong harapin ang kahit anong kalagayan sa pamamagitan ng tulong ni Cristo na nagpapatatag sa akin."
                },
                "14": {
                    "verse_nr": "14",
                    "verse": "Ganoon pa man, nagpapasalamat ako dahil tinulungan n\u02bcyo ako sa kagipitan ko."
                },
                "15": {
                    "verse_nr": "15",
                    "verse": "Alam naman ninyong mga taga-Filipos na noong umalis ako sa Macedonia at nagsisimula pa lang sa pangangaral ng Magandang Balita, walang ibang iglesya na tumulong sa mga pangangailangan ko kundi kayo lang."
                },
                "16": {
                    "verse_nr": "16",
                    "verse": "Kahit noong nasa Tesalonica ako, ilang ulit din kayong nagpadala ng tulong sa akin."
                },
                "17": {
                    "verse_nr": "17",
                    "verse": "Sinasabi ko ito, hindi dahil gusto kong makatanggap ulit ng tulong mula sa inyo, kundi dahil gusto kong makatanggap kayo ng mga gantimpala dahil sa kagandahang-loob ninyo."
                },
                "18": {
                    "verse_nr": "18",
                    "verse": "Ngayon, dahil sa tulong na ipinadala n\u02bcyo sa akin sa pamamagitan ni Epafroditus, natugunan na ang mga pangangailangan ko at sobra pa nga. Ang tulong ninyo ay tulad ng mabangong handog sa Dios na tinatanggap niya nang may kasiyahan."
                },
                "19": {
                    "verse_nr": "19",
                    "verse": "At dahil kayo\u02bcy nakay Cristo Jesus, ibibigay sa inyo ng aking Dios ang lahat ng pangangailangan n\u02bcyo, mula sa kasaganaan ng kayamanan niya."
                },
                "20": {
                    "verse_nr": "20",
                    "verse": "Purihin natin ang ating Dios at Ama magpakailanman. Amen."
                },
                "21": {
                    "verse_nr": "21",
                    "verse": "Mga Huling Pangangamusta - Ikumusta n\u02bcyo ako sa lahat ng mga pinabanal diyan ng Dios na nakay Cristo Jesus. Kinukumusta kayo ng mga kapatid kay Cristo na kasama ko rito."
                },
                "22": {
                    "verse_nr": "22",
                    "verse": "Kinukumusta rin kayo ng lahat ng mga pinabanal ng Dios dito, lalung-lalo na ang mga naglilingkod sa palasyo ng Emperador."
                },
                "23": {
                    "verse_nr": "23",
                    "verse": "Pagpalain nawa kayo ng Panginoong Jesu-Cristo."
                }
            }
        }
    }
}