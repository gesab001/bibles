{
    "version": "ASND",
    "book_name": "Revelation",
    "book_nr": "66",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang sulat na ito ay tungkol sa mga bagay na inihayag ni Jesu-Cristo na mangyayari sa lalong madaling panahon. Ibinigay ito ng Dios kay Cristo upang maihayag naman sa mga naglilingkod sa Dios. Kaya inihayag ito ni Cristo sa lingkod niyang si Juan sa pamamagitan ng anghel na kanyang isinugo. Ako si Juan,"
                },
                "2": {
                    "verse_nr": "2",
                    "verse": "at pinapatotohanan ko ang lahat ng nakita ko tungkol sa inihayag ng Dios at sa katotohanang itinuro ni Jesu-Cristo."
                },
                "3": {
                    "verse_nr": "3",
                    "verse": "Mapalad ang bumabasa at ang mga nakikinig sa sulat na ito kung tinutupad nila ang nakasulat dito. Sapagkat ang mga sinasabi rito ay malapit nang mangyari."
                },
                "4": {
                    "verse_nr": "4",
                    "verse": "Pagbati sa Pitong Iglesya - Mula kay Juan, para sa pitong iglesya sa probinsya ng Asia. Sumainyo nawa ang pagpapala at kapayapaang galing sa Dios, sa Espiritu, at kay Jesu-Cristo. Kung tungkol sa Dios, siya\u02bcy hindi nagbabago ngayon, noon, at sa hinaharap. Kung tungkol sa pitong Espiritu, siya\u02bcy nasa harapan ng trono ng Dios. At kung tungkol kay Jesu-Cristo, siya ang mapagkakatiwalaang saksi. Siya ang unang nabuhay mula sa mga patay. At siya rin ang namumuno sa lahat ng hari sa lupa. Iniibig niya tayo, at sa pamamagitan ng kanyang dugo iniligtas niya tayo sa ating mga kasalanan."
                },
                "5": {
                    "verse_nr": "5",
                    "verse": "Pagbati sa Pitong Iglesya - Mula kay Juan, para sa pitong iglesya sa probinsya ng Asia. Sumainyo nawa ang pagpapala at kapayapaang galing sa Dios, sa Espiritu, at kay Jesu-Cristo. Kung tungkol sa Dios, siya\u02bcy hindi nagbabago ngayon, noon, at sa hinaharap. Kung tungkol sa pitong Espiritu, siya\u02bcy nasa harapan ng trono ng Dios. At kung tungkol kay Jesu-Cristo, siya ang mapagkakatiwalaang saksi. Siya ang unang nabuhay mula sa mga patay. At siya rin ang namumuno sa lahat ng hari sa lupa. Iniibig niya tayo, at sa pamamagitan ng kanyang dugo iniligtas niya tayo sa ating mga kasalanan."
                },
                "6": {
                    "verse_nr": "6",
                    "verse": "Ginawa niya tayong mga hari at mga pari upang maglingkod sa Dios na kanyang Ama. Sa kanya ang kaluwalhatian at ang kapangyarihan magpakailanman. Amen."
                },
                "7": {
                    "verse_nr": "7",
                    "verse": "Magsipaghanda kayo! Darating si Jesus na nasa mga ulap. Makikita siya ng lahat ng tao, pati na ng mga pumatay sa kanya. At iiyak ang mga tao sa lahat ng bansa sa mundo dahil sa takot nilang sila ay parurusahan na niya. Totoo ito at talagang mangyayari."
                },
                "8": {
                    "verse_nr": "8",
                    "verse": "Ang Panginoong Dios ang makapangyarihan sa lahat. Kung ano siya noon, ganoon din siya ngayon at maging sa hinaharap. Kaya sinabi niya, \u201cAko ang Alpha at ang Omega.\u201d"
                },
                "9": {
                    "verse_nr": "9",
                    "verse": "Nagpakita si Cristo kay Juan - Ako si Juan na kapatid ninyo at kasama sa paghihirap, paghahari, at pagtitiis dahil tayo ay nakay Jesus. Itinapon ako sa isla ng Patmos dahil sa pangangaral ko ng salita ng Dios at ng katotohanang itinuro ni Jesus."
                },
                "10": {
                    "verse_nr": "10",
                    "verse": "Noong araw ng Panginoon, pinuspos ako ng Banal na Espiritu, at narinig ko ang malakas na tinig na parang tunog ng trumpeta mula sa aking likuran."
                },
                "11": {
                    "verse_nr": "11",
                    "verse": "At ito ang sinabi sa akin, \u201cIsulat mo kung ano ang makikita mo, at ipadala agad sa pitong iglesya: sa Efeso, Smirna, Pergamum, Tiatira, Sardis, Filadelfia, at Laodicea.\u201d"
                },
                "12": {
                    "verse_nr": "12",
                    "verse": "Nang marinig ko ito, lumingon agad ako upang tingnan kung sino ang nagsasalita sa akin. At nakita ko ang pitong ilawang ginto."
                },
                "13": {
                    "verse_nr": "13",
                    "verse": "Sa gitna ng mga ilawan ay may nakatayong parang Anak ng Tao. Mahaba ang damit niya na umaabot sa kanyang paa, at may gintong pamigkis sa kanyang dibdib."
                },
                "14": {
                    "verse_nr": "14",
                    "verse": "Ang buhok niya ay napakaputi tulad ng telang puting-puti, at ang mga mata niya ay nagbabagang parang apoy."
                },
                "15": {
                    "verse_nr": "15",
                    "verse": "Ang mga paa niya ay kumikinang na parang tansong dinalisay sa apoy at pinakintab. Ang tinig niya ay napakalakas na parang rumaragasang tubig."
                },
                "16": {
                    "verse_nr": "16",
                    "verse": "May hawak siyang pitong bituin sa kanang kamay niya, at lumalabas sa bibig niya ang isang matalas na espada na dalawa ang talim. Ang mukha niya ay nakakasilaw tulad ng araw sa katanghaliang tapat."
                },
                "17": {
                    "verse_nr": "17",
                    "verse": "Nang makita ko siya, napahandusay ako na parang patay sa kanyang paanan. Ipinatong niya agad ang kanang kamay niya sa akin at sinabi, \u201cHuwag kang matakot! Ako ang simula at ang katapusan."
                },
                "18": {
                    "verse_nr": "18",
                    "verse": "Ako\u02bcy buhay magpakailanman. Namatay ako, pero masdan mo, buhay ako, at hindi na muling mamamatay. Nasa ilalim ng aking kapangyarihan ang kamatayan at ang lugar ng mga patay."
                },
                "19": {
                    "verse_nr": "19",
                    "verse": "Kaya isulat mo ang mga bagay na ipinapakita ko sa iyo \u2013 ang mga bagay na nangyayari ngayon at ang mangyayari pa lang."
                },
                "20": {
                    "verse_nr": "20",
                    "verse": "Ito ang ibig sabihin ng pitong bituin na nakita mo sa kanang kamay ko at ang pitong ilawang ginto: ang pitong bituin ay ang pitong anghel na nagbabantay sa pitong iglesya, at ang pitong ilawang ginto ay ang pitong iglesya.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Sulat para sa Iglesya sa Efeso - \u201cIsulat mo ito para sa anghel na nagbabantay sa iglesya sa Efeso: \u201cIto ang mensahe ng may hawak ng pitong bituin sa kanang kamay at lumalakad sa gitna ng pitong ilawang ginto:"
                },
                "2": {
                    "verse_nr": "2",
                    "verse": "Alam ko ang mga ginagawa ninyo pati ang inyong mga pagsisikap at pagtitiyaga. Alam ko rin na hindi ninyo kinukunsinti ang masasamang tao. Siniyasat ninyo ang mga nagpapanggap na apostol, at napatunayan ninyong mga sinungaling sila."
                },
                "3": {
                    "verse_nr": "3",
                    "verse": "Tiniis ninyo ang mga kahirapan dahil sa pananampalataya ninyo sa akin, at hindi kayo nanghina."
                },
                "4": {
                    "verse_nr": "4",
                    "verse": "Ngunit ito ang ayaw ko sa inyo: ang inyong pag-ibig sa akin ngayon ay hindi na tulad ng dati."
                },
                "5": {
                    "verse_nr": "5",
                    "verse": "Alalahanin ninyo kung gaano kayo nanamlay sa pananampalataya. Magsisi kayo sa mga kasalanan ninyo at gawing muli ang dati ninyong ginagawa. Kung hindi, pupuntahan ko kayo at kukunin ang inyong ilawan."
                },
                "6": {
                    "verse_nr": "6",
                    "verse": "Ngunit ito ang gusto ko sa inyo: kinasusuklaman ninyo ang mga ginagawa ng mga Nicolaita, na kinasusuklaman ko rin."
                },
                "7": {
                    "verse_nr": "7",
                    "verse": "\u201cKayong nakikinig, pag-isipan ninyong mabuti ang sinasabi ng Banal na Espiritu sa mga iglesya. \u201cAng magtatagumpay ay papayagan kong kumain ng bunga ng punongkahoy na nagbibigay ng buhay. Ang punong ito ay nasa paraiso ng Dios.\u201d"
                },
                "8": {
                    "verse_nr": "8",
                    "verse": "Ang Sulat para sa Iglesya sa Smirna - \u201cIsulat mo ito para sa anghel na nagbabantay sa iglesya sa Smirna: \u201cIto ang mensahe niya na siyang simula at katapusan ng lahat, na namatay ngunit muling nabuhay:"
                },
                "9": {
                    "verse_nr": "9",
                    "verse": "Alam ko ang inyong pagtitiis. Alam ko ring mahirap kayo, ngunit mayaman sa espiritwal na mga bagay. Alam kong hinahamak kayo ng mga taong nagsasabing mga Judio sila, ngunit ang totoo\u02bcy mga kampon sila ni Satanas."
                },
                "10": {
                    "verse_nr": "10",
                    "verse": "Huwag kayong matakot sa mga paghihirap na malapit na ninyong danasin. Tandaan ninyo: Ipapabilanggo ni Satanas ang ilan sa inyo upang subukan kayo. Daranas kayo ng pang-uusig sa loob ng sampung araw. Manatili kayong tapat hanggang kamatayan, at gagantimpalaan ko kayo ng buhay na walang hanggan."
                },
                "11": {
                    "verse_nr": "11",
                    "verse": "\u201cKayong nakikinig, pag-isipan ninyong mabuti ang sinasabi ng Banal na Espiritu sa mga iglesya. \u201cAng magtatagumpay ay hindi makakaranas ng ikalawang kamatayan.\u201d"
                },
                "12": {
                    "verse_nr": "12",
                    "verse": "Ang Sulat para sa Iglesya sa Pergamum - \u201cIsulat mo ito para sa anghel na nagbabantay sa iglesya sa Pergamum: \u201cIto ang mensahe ng may hawak ng matalas na espada na dalawa ang talim:"
                },
                "13": {
                    "verse_nr": "13",
                    "verse": "Alam ko na kahit nakatira kayo sa lugar na hawak ni Satanas ay nananatili pa rin kayong tapat sa akin. Sapagkat hindi kayo tumalikod sa pananampalataya ninyo sa akin, kahit noong patayin si Antipas na tapat kong saksi riyan sa lugar ninyo na tirahan ni Satanas."
                },
                "14": {
                    "verse_nr": "14",
                    "verse": "Ngunit ito ang ayaw ko sa inyo: May ilan sa inyo na sumusunod sa mga aral ni Balaam. Si Balaam ang nagturo kay Balak kung paano udyukan ang mga Israelita na magkasala sa pamamagitan ng pagkain ng mga inihandog sa mga dios-diosan at sa pamamagitan ng paggawa ng sekswal na imoralidad."
                },
                "15": {
                    "verse_nr": "15",
                    "verse": "At may ilan din sa inyo na sumusunod sa mga aral ng mga Nicolaita."
                },
                "16": {
                    "verse_nr": "16",
                    "verse": "Kaya magsisi kayo sa mga kasalanan ninyo! Sapagkat kung hindi, pupunta ako riyan sa lalong madaling panahon at kakalabanin ko ang mga taong iyan na sumusunod sa mga maling aral sa pamamagitan ng espada na lumalabas sa aking bibig."
                },
                "17": {
                    "verse_nr": "17",
                    "verse": "\u201cKayong nakikinig, pag-isipan ninyong mabuti ang sinasabi ng Banal na Espiritu sa mga iglesya. \u201cAng magtatagumpay ay bibigyan ko ng pagkain na inilaan ko sa langit. Bibigyan ko rin ang bawat isa sa kanila ng puting bato na may nakasulat na bagong pangalan na walang ibang nakakaalam kundi ang makakatanggap nito.\u201d"
                },
                "18": {
                    "verse_nr": "18",
                    "verse": "Ang Sulat para sa Iglesya sa Tiatira - \u201cIsulat mo ito para sa anghel na nagbabantay sa iglesya sa Tiatira: \u201cIto ang mensahe ng Anak ng Dios, na ang mga mata\u02bcy nagliliyab na parang apoy at ang mga paa\u02bcy nagniningning na parang pinakintab na tanso:"
                },
                "19": {
                    "verse_nr": "19",
                    "verse": "Alam ko ang mga ginagawa ninyo. Alam ko na mapagmahal kayo, matapat, masigasig maglingkod at matiyaga. Alam ko rin na higit pa ang ginagawa ninyo ngayon kaysa sa noong una."
                },
                "20": {
                    "verse_nr": "20",
                    "verse": "Ngunit ito ang ayaw ko sa inyo: Hinahayaan ninyo lang na magturo ang babaeng si Jezebel na nagpapanggap na propeta. Nililinlang niya ang mga taong naglilingkod sa akin at hinihikayat na gumawa ng sekswal na imoralidad at kumain ng mga inihandog sa mga dios-diosan."
                },
                "21": {
                    "verse_nr": "21",
                    "verse": "Binigyan ko siya ng panahon upang magsisi sa kanyang imoralidad, ngunit ayaw niya."
                },
                "22": {
                    "verse_nr": "22",
                    "verse": "Makinig kayo! Bibigyan ko siya ng karamdaman hanggang sa hindi na siya makabangon sa higaan. Parurusahan ko siya nang matindi pati ang mga nakipagrelasyon sa kanya, kung hindi sila magsisisi sa kanilang kasamaan."
                },
                "23": {
                    "verse_nr": "23",
                    "verse": "Papatayin ko ang mga tagasunod niya upang malaman ng lahat ng iglesya na alam ko ang iniisip at hinahangad ng tao. Gagantihan ko ang bawat isa sa inyo ayon sa mga ginawa ninyo."
                },
                "24": {
                    "verse_nr": "24",
                    "verse": "\u201cPero ang iba sa inyo riyan sa Tiatira ay hindi sumusunod sa mga turo ni Jezebel. Hindi kayo natuto ng tinatawag nilang \u2018malalalim na mga turo ni Satanas.\u2019 Kaya wala na akong idadagdag pang tuntunin na dapat ninyong sundin."
                },
                "25": {
                    "verse_nr": "25",
                    "verse": "Ipagpatuloy na lang ninyo ang inyong katapatan sa akin hanggang sa pagdating ko."
                },
                "26": {
                    "verse_nr": "26",
                    "verse": "Sapagkat ang mga magtatagumpay at patuloy na sumusunod sa kalooban ko hanggang sa wakas ay bibigyan ko ng kapangyarihang mamahala sa mga bansa, tulad ng kapangyarihang ibinigay sa akin ng aking Ama. Mamamahala sila sa pamamagitan ng kamay na bakal at dudurugin nila ang mga bansa gaya ng pagdurog sa palayok."
                },
                "27": {
                    "verse_nr": "27",
                    "verse": "Sapagkat ang mga magtatagumpay at patuloy na sumusunod sa kalooban ko hanggang sa wakas ay bibigyan ko ng kapangyarihang mamahala sa mga bansa, tulad ng kapangyarihang ibinigay sa akin ng aking Ama. Mamamahala sila sa pamamagitan ng kamay na bakal at dudurugin nila ang mga bansa gaya ng pagdurog sa palayok."
                },
                "28": {
                    "verse_nr": "28",
                    "verse": "At ibibigay ko rin sa kanila ang tala sa umaga."
                },
                "29": {
                    "verse_nr": "29",
                    "verse": "\u201cKayong nakikinig, pag-isipan ninyong mabuti ang sinasabi ng Banal na Espiritu sa mga iglesya.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Sulat para sa Iglesya sa Sardis - \u201cIsulat mo ito para sa anghel na nagbabantay sa iglesya sa Sardis: \u201cIto ang mensahe ng may pitong Espiritu ng Dios at may hawak na pitong bituin: Alam ko ang mga ginagawa ninyo. Marami ang nagsasabi na buhay na buhay ang pananampalataya n\u02bcyo sa akin, ngunit ang totoo, para kayong patay."
                },
                "2": {
                    "verse_nr": "2",
                    "verse": "Gumising kayo at pasiglahin ang natitira ninyong pananampalataya, para hindi tuluyang mamatay. Dahil nakikita ko na ang mga gawa n\u02bcyo ay hindi pa ganap sa paningin ng aking Dios."
                },
                "3": {
                    "verse_nr": "3",
                    "verse": "Kaya alalahanin ninyo ang mga aral na tinanggap ninyo. Sundin ninyo ang mga iyon at pagsisihan ang inyong mga kasalanan. Kung hindi kayo gigising, darating ako sa oras na hindi ninyo inaasahan, tulad ng isang magnanakaw na hindi ninyo alam kung kailan darating."
                },
                "4": {
                    "verse_nr": "4",
                    "verse": "Ngunit may ilan sa inyo riyan sa Sardis na hindi nahawa sa masamang gawain ng iba. Lalakad silang kasama ko na nakasuot ng puting damit, dahil karapat-dapat sila."
                },
                "5": {
                    "verse_nr": "5",
                    "verse": "Ang magtatagumpay ay bibihisan ng puting damit at hindi ko aalisin ang pangalan niya sa aklat na listahan ng mga taong binigyan ng buhay na walang hanggan. Ipapakilala ko sila sa aking Ama at sa kanyang mga anghel na sila ay mga tagasunod ko."
                },
                "6": {
                    "verse_nr": "6",
                    "verse": "\u201cKayong nakikinig, pag-isipan ninyong mabuti ang sinasabi ng Banal na Espiritu sa mga iglesya.\u201d"
                },
                "7": {
                    "verse_nr": "7",
                    "verse": "Ang Sulat para sa Iglesya sa Filadelfia - \u201cIsulat mo ito para sa anghel na nagbabantay sa iglesya sa Filadelfia: \u201cIto ang mensahe ng banal at mapagkakatiwalaan na may hawak ng susi ng kaharian ni David. Kapag binuksan niya ang pinto ng kaharian, walang makapagsasara nito. At kapag isinara niya, wala sinumang makapagbubukas nito:"
                },
                "8": {
                    "verse_nr": "8",
                    "verse": "Alam ko ang mga ginagawa ninyo. Kahit kakaunti ang inyong kakayahan, sinunod ninyo ang mga turo ko at naging tapat kayo sa akin. Kaya nagbukas ako ng pintuan para sa inyo na walang sinumang makapagsasara."
                },
                "9": {
                    "verse_nr": "9",
                    "verse": "Makinig kayo! Ito naman ang gagawin ko sa mga kampon ni Satanas na mga sinungaling at nagpapanggap na mga Judio: Paluluhurin ko sila sa harapan ninyo, at malalaman nila na mahal ko kayo."
                },
                "10": {
                    "verse_nr": "10",
                    "verse": "Darating ang matinding kahirapan sa buong mundo na susubok sa mga tao. Ngunit dahil sinunod ninyo ang utos ko na magtiis, ililigtas ko kayo sa panahong iyon."
                },
                "11": {
                    "verse_nr": "11",
                    "verse": "Malapit na akong dumating. Kaya ipagpatuloy ninyo ang mabubuti ninyong gawa upang hindi maagaw ng kahit sino ang gantimpalang inihanda para sa inyo."
                },
                "12": {
                    "verse_nr": "12",
                    "verse": "Ang magtatagumpay ay gagawin kong parang haligi sa bahay ng aking Dios, at hindi na siya aalis doon. Isusulat ko sa kanya ang pangalan ng aking Dios at ang pangalan ng lungsod ng Dios, ang bagong Jerusalem na bababa mula sa langit. Isusulat ko rin sa kanya ang aking bagong pangalan."
                },
                "13": {
                    "verse_nr": "13",
                    "verse": "\u201cKayong nakikinig, pag-isipan ninyong mabuti ang sinasabi ng Banal na Espiritu sa mga iglesya.\u201d"
                },
                "14": {
                    "verse_nr": "14",
                    "verse": "Ang Sulat para sa Iglesya sa Laodicea - \u201cIsulat mo ito para sa anghel na nagbabantay sa iglesya sa Laodicea: \u201cIto ang mensahe ng tinatawag na Amen, ang tapat at tunay na saksi. Siya ang pinagmulan ng lahat ng nilalang ng Dios:"
                },
                "15": {
                    "verse_nr": "15",
                    "verse": "Alam ko ang mga ginagawa ninyo. Alam kong hindi kayo malamig o mainit. Gusto ko sanang malamig kayo o mainit. Ngunit dahil maligamgam kayo, isusuka ko kayo."
                },
                "16": {
                    "verse_nr": "16",
                    "verse": "Alam ko ang mga ginagawa ninyo. Alam kong hindi kayo malamig o mainit. Gusto ko sanang malamig kayo o mainit. Ngunit dahil maligamgam kayo, isusuka ko kayo."
                },
                "17": {
                    "verse_nr": "17",
                    "verse": "Sinasabi ninyo na mayaman kayo, sagana sa lahat ng bagay at wala nang pangangailangan. Ngunit hindi n\u02bcyo alam na kaawa-awa kayo dahil mahirap kayo sa pananampalataya, bulag sa katotohanan at hubad sa paningin ng Dios."
                },
                "18": {
                    "verse_nr": "18",
                    "verse": "Kaya pinapayuhan ko kayong bumili sa akin ng ginto na dinalisay sa apoy upang maging totoong mayaman kayo. Bumili rin kayo sa akin ng puting damit upang matakpan ang nakakahiya ninyong kahubaran, at pati na rin ng gamot sa mata upang makita ninyo ang katotohanan."
                },
                "19": {
                    "verse_nr": "19",
                    "verse": "Ang lahat ng minamahal ko ay tinutuwid ko at dinidisiplina. Kaya magsisi kayo at ituwid ang ugali ninyo."
                },
                "20": {
                    "verse_nr": "20",
                    "verse": "Narito ako sa labas ng pintuan ninyo at kumakatok. Kung may makarinig sa akin at buksan ang pinto, papasok ako at magsasalo kami sa pagkain."
                },
                "21": {
                    "verse_nr": "21",
                    "verse": "Ang magtatagumpay ay pauupuin ko sa tabi ng aking trono, tulad ko na nagtagumpay at naupo sa tabi ng trono ng aking Ama."
                },
                "22": {
                    "verse_nr": "22",
                    "verse": "\u201cKayong nakikinig, pag-isipan ninyong mabuti ang sinasabi ng Banal na Espiritu sa mga iglesya.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang Pagsamba sa Langit - Pagkatapos nito, nakita kong nabuksan ang pinto sa langit. At narinig kong muli ang tinig na parang trumpeta. Sinabi niya, \u201cUmakyat ka rito at ipapakita ko sa iyo ang mga mangyayari sa hinaharap.\u201d"
                },
                "2": {
                    "verse_nr": "2",
                    "verse": "Bigla na lang akong napuspos ng Banal na Espiritu. At nakita ko roon sa langit ang isang trono na may nakaupo"
                },
                "3": {
                    "verse_nr": "3",
                    "verse": "na nagniningning tulad ng mamahaling mga batong jasper at kornalina. At nakapaikot sa trono ang bahagharing kakulay ng batong esmeralda."
                },
                "4": {
                    "verse_nr": "4",
                    "verse": "Nakapaligid sa trono ang 24 pang trono kung saan nakaupo ang 24 na namumuno na nakaputi at may mga koronang ginto."
                },
                "5": {
                    "verse_nr": "5",
                    "verse": "Mula sa trono\u02bcy kumikidlat, kumukulog at may umuugong. Sa harap ng trono\u02bcy may pitong nakasinding ilawan. Ito ang pitong Espiritu ng Dios."
                },
                "6": {
                    "verse_nr": "6",
                    "verse": "Sa harap ng trono ay mayroon ding parang dagat na salamin na kasinglinaw ng kristal. Nakapaligid sa trono ang apat na buhay na nilalang na punong-puno ng mga mata sa harap at likod."
                },
                "7": {
                    "verse_nr": "7",
                    "verse": "Ang unang nilalang ay parang leon, ang pangalawa ay parang guya, ang pangatlo ay may mukha na parang tao, at ang pang-apat ay parang agilang lumilipad."
                },
                "8": {
                    "verse_nr": "8",
                    "verse": "Tig-aanim ang mga pakpak nila at punong-puno ng mata ang buong katawan. Araw-gabi ay wala silang tigil sa pagsasabi ng: \u201cBanal! Banal! Banal ang Panginoong Dios nating makapangyarihan sa lahat. Siya ang Dios noon, ngayon, at sa hinaharap.\u201d"
                },
                "9": {
                    "verse_nr": "9",
                    "verse": "Habang nagbibigay sila ng parangal, papuri at pasasalamat sa nakaupo sa trono na nabubuhay magpakailanman,"
                },
                "10": {
                    "verse_nr": "10",
                    "verse": "lumuluhod at sumasamba sa kanya ang 24 na namumuno. Iniaalay nila ang mga korona nila sa harap ng trono, at sinasabi,"
                },
                "11": {
                    "verse_nr": "11",
                    "verse": "\u201cKarapat-dapat po kayo Panginoon naming Dios na tumanggap ng parangal, papuri at kapangyarihan, dahil kayo ang lumikha sa lahat ng bagay. At ginawa ninyo ang mga ito ayon sa inyong kagustuhan.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ang Kasulatan at ang Tupa - Pagkatapos nito, nakita ko ang nakarolyong kasulatan na hawak-hawak ng nakaupo sa trono sa kanang kamay niya. May nakasulat sa magkabilang panig nito, at may pitong selyo para hindi mabuksan."
                },
                "2": {
                    "verse_nr": "2",
                    "verse": "At nakita ko ang isang makapangyarihang anghel na sumisigaw, \u201cSino ang karapat-dapat na magtanggal ng mga selyo at nang mabuksan ang kasulatang ito?\u201d"
                },
                "3": {
                    "verse_nr": "3",
                    "verse": "Pero walang isa man sa langit, sa lupa o sa ilalim ng lupa na makapagbukas ng kasulatan upang mabasa ang nakasulat doon."
                },
                "4": {
                    "verse_nr": "4",
                    "verse": "Umiyak ako nang labis dahil walang natagpuang karapat-dapat na magbukas at bumasa ng kasulatang iyon."
                },
                "5": {
                    "verse_nr": "5",
                    "verse": "Sinabi sa akin ng isa sa mga namumuno, \u201cHuwag kang umiyak dahil si Jesus na tinaguriang Leon mula sa lahi ni Juda, ang anak ni David ay nagtagumpay at karapat-dapat siyang magtanggal ng pitong selyo upang mabuksan ang kasulatan.\u201d"
                },
                "6": {
                    "verse_nr": "6",
                    "verse": "Pagkatapos, nakita ko ang isang Tupa na mukhang pinatay, pero nakatayo na sa pagitan ng mga namumuno at ng tronong napapaligiran ng apat na buhay na nilalang. Mayroon itong pitong sungay at pitong mata, na siyang pitong Espiritu ng Dios na isinugo sa lahat ng lugar sa mundo."
                },
                "7": {
                    "verse_nr": "7",
                    "verse": "Lumapit ang Tupa sa trono at kinuha niya ang kasulatan sa kanang kamay ng nakaupo roon."
                },
                "8": {
                    "verse_nr": "8",
                    "verse": "Nang kunin niya iyon, lumuhod sa harap ng Tupa ang apat na buhay na nilalang at ang 24 na namumuno at sumamba sa kanya. Ang bawat isa sa kanila ay may hawak na gintong sisidlan na puno ng insenso, na siyang panalangin ng mga pinabanal. May alpa rin silang tinutugtog,"
                },
                "9": {
                    "verse_nr": "9",
                    "verse": "at umaawit sila ng bagong awit na ito: \u201cKayo po ang karapat-dapat na kumuha ng kasulatan at magtanggal ng mga selyo nito, dahil kayo ay pinatay, at sa pamamagitan ng inyong dugo ay tinubos n\u02bcyo ang mga tao para sa Dios. Ang mga taong ito ay mula sa bawat angkan, wika, lahi, at bansa."
                },
                "10": {
                    "verse_nr": "10",
                    "verse": "Ginawa n\u02bcyo silang mga hari at mga pari upang maglingkod sa ating Dios. At maghahari sila sa mundo.\u201d"
                },
                "11": {
                    "verse_nr": "11",
                    "verse": "Nakita ko at narinig ang tinig ng libu-libo at milyon-milyong mga anghel na nakapaligid sa trono, sa apat na buhay na nilalang at sa 24 na namumuno."
                },
                "12": {
                    "verse_nr": "12",
                    "verse": "Umaawit sila nang malakas: \u201cAng Tupang pinatay ay karapat-dapat tumanggap ng kapangyarihan, kayamanan, karunungan, kalakasan, karangalan, kaluwalhatian at kapurihan!\u201d"
                },
                "13": {
                    "verse_nr": "13",
                    "verse": "At narinig ko ang lahat ng nilalang sa langit, sa lupa, sa ilalim ng lupa, at sa dagat na umaawit: \u201cIbigay sa nakaupo sa trono at sa Tupa ang kapurihan, kaluwalhatian, karangalan at kapangyarihan magpakailanman!\u201d"
                },
                "14": {
                    "verse_nr": "14",
                    "verse": "Sumagot ang apat na buhay na nilalang, \u201cAmen!\u201d At lumuhod ang mga namumuno at sumamba."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang mga Selyo - Nakita kong tinanggal ng Tupa ang una sa pitong selyo ng nakarolyong kasulatan. At narinig kong nagsalita sa tinig na parang kulog ang isa sa apat na buhay na nilalang: \u201cHalika!\u201d ang sabi niya."
                },
                "2": {
                    "verse_nr": "2",
                    "verse": "Nang tumingin ako, nakita ko ang isang puting kabayo. Ang nakasakay sa kabayo ay may hawak na pana. Binigyan siya ng korona. At umalis siya upang lumusob at magtagumpay sa pakikipagdigma."
                },
                "3": {
                    "verse_nr": "3",
                    "verse": "Nang tanggalin ng Tupa ang ikalawang selyo, narinig kong sinabi ng ikalawang buhay na nilalang, \u201cHalika!\u201d"
                },
                "4": {
                    "verse_nr": "4",
                    "verse": "At lumitaw ang isang pulang kabayo. Ang nakasakay ay binigyan ng malaking espada at kapangyarihan upang magpasimula ng digmaan sa mundo at magpatayan ang mga tao."
                },
                "5": {
                    "verse_nr": "5",
                    "verse": "Nang tanggalin ng Tupa ang ikatlong selyo, narinig kong sinabi ng ikatlong buhay na nilalang, \u201cHalika!\u201d At nakita ko ang isang itim na kabayo. Ang nakasakay ay may hawak na timbangan."
                },
                "6": {
                    "verse_nr": "6",
                    "verse": "May narinig akong parang tinig mula sa apat na buhay na nilalang. At sinabi sa nakasakay sa kabayo, \u201cItaas mo ang presyo ng pagkain. Ang presyo ng isang kilo ng harinang trigo ay dapat isang araw na sahod, at ganoon din ang presyo ng tatlong kilo ng harinang sebada. Pero huwag itaas ang presyo ng langis at alak!\u201d"
                },
                "7": {
                    "verse_nr": "7",
                    "verse": "Nang tanggalin ng Tupa ang ikaapat na selyo, narinig kong sinabi ng ikaapat na buhay na nilalang, \u201cHalika!\u201d"
                },
                "8": {
                    "verse_nr": "8",
                    "verse": "At nakita ko ang isang maputlang kabayo. Ang pangalan ng nakasakay ay Kamatayan, at kasunod nito ang Hades. Binigyan sila ng kapangyarihang patayin ang ikaapat na bahagi ng populasyon ng mundo sa pamamagitan ng digmaan, gutom, sakit at mababangis na hayop."
                },
                "9": {
                    "verse_nr": "9",
                    "verse": "Nang tanggalin ng Tupa ang ikalimang selyo, nakita ko sa ilalim ng altar ang kaluluwa ng mga taong pinatay dahil sa tapat na pangangaral nila ng salita ng Dios."
                },
                "10": {
                    "verse_nr": "10",
                    "verse": "Sumisigaw sila nang malakas, \u201cPanginoong Makapangyarihan, banal at tapat, gaano pa po kami katagal na maghihintay bago ninyo hatulan at parusahan ang mga taong pumatay sa amin?\u201d"
                },
                "11": {
                    "verse_nr": "11",
                    "verse": "Bawat isa sa kanila\u02bcy binigyan ng puting damit at sinabihang maghintay nang kaunti pang panahon, hanggang sa mabuo ang bilang ng kanilang mga kapatid at kapwa naglilingkod sa Dios, na papatayin ding tulad nila."
                },
                "12": {
                    "verse_nr": "12",
                    "verse": "Nang tanggalin ng Tupa ang ikaanim na selyo, lumindol nang malakas. Nagdilim ang araw na kasing-itim ng damit-panluksa, at pumula ang buwan na kasimpula ng dugo."
                },
                "13": {
                    "verse_nr": "13",
                    "verse": "Nahulog sa lupa ang mga bituin, na parang mga hilaw na bunga ng igos na hinahampas ng malakas na hangin."
                },
                "14": {
                    "verse_nr": "14",
                    "verse": "Naalis ang langit na parang binilot na papel, at naalis din ang mga bundok at isla sa kinalalagyan nila."
                },
                "15": {
                    "verse_nr": "15",
                    "verse": "Nagtago sa mga kweba at sa malalaking bato sa kabundukan ang mga hari, mga namumuno, mga opisyal ng mga kawal, mga mayayaman, mga makapangyarihan, at ang lahat ng klase ng tao, alipin man o hindi."
                },
                "16": {
                    "verse_nr": "16",
                    "verse": "Sinabi nila sa mga bundok at mga bato, \u201cTabunan ninyo kami at itago upang hindi namin makita ang mukha ng nakaupo sa trono at upang makaligtas kami sa galit ng Tupa."
                },
                "17": {
                    "verse_nr": "17",
                    "verse": "Sapagkat dumating na ang araw na parurusahan nila ang mga tao, at walang sinumang makakapigil sa kanila.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ang 144,000 na Tinatakan Mula sa mga Lahi ng Israel - Pagkatapos nito, nakita ko ang apat na anghel na nakatayo sa apat na sulok ng mundo. Pinipigil nila ang apat na hangin upang walang hanging umihip sa lupa, sa dagat o sa alin mang punongkahoy."
                },
                "2": {
                    "verse_nr": "2",
                    "verse": "At nakita ko ang isa pang anghel na galing sa silangan na taglay ang pantatak ng buhay na Dios. Sumigaw siya sa apat na anghel na binigyan ng Dios ng kapangyarihang maminsala sa lupa at dagat."
                },
                "3": {
                    "verse_nr": "3",
                    "verse": "Sinabi niya, \u201cHuwag muna ninyong pinsalain ang lupa, ang dagat o ang mga punongkahoy hangga\u02bct hindi pa natin natatatakan sa noo ang mga lingkod ng ating Dios.\u201d"
                },
                "4": {
                    "verse_nr": "4",
                    "verse": "Ayon sa narinig ko, 144,000 ang lahat ng tinatakan mula sa 12 lahi ng Israel."
                },
                "5": {
                    "verse_nr": "5",
                    "verse": "12,000 mula sa lahi ni Juda; 12,000 mula sa lahi ni Reuben; 12,000 mula sa lahi ni Gad;"
                },
                "6": {
                    "verse_nr": "6",
                    "verse": "12,000 mula sa lahi ni Asher; 12,000 mula sa lahi ni Naftali; 12,000 mula sa lahi ni Manase;"
                },
                "7": {
                    "verse_nr": "7",
                    "verse": "12,000 mula sa lahi ni Simeon; 12,000 mula sa lahi ni Levi; 12,000 mula sa lahi ni Isacar;"
                },
                "8": {
                    "verse_nr": "8",
                    "verse": "12,000 mula sa lahi ni Zebulun; 12,000 mula sa lahi ni Jose; 12,000 mula sa lahi ni Benjamin."
                },
                "9": {
                    "verse_nr": "9",
                    "verse": "Ang mga Tao sa Harap ng Trono ng Dios - Pagkatapos nito, nakita ko ang napakaraming tao na hindi mabilang sa dami. Nagmula sila sa lahat ng bansa, angkan, lahi at wika. Nakatayo sila sa harap ng trono at ng Tupa. Silang lahat ay nakadamit ng puti at may mga hawak na palaspas."
                },
                "10": {
                    "verse_nr": "10",
                    "verse": "Sumisigaw sila nang malakas, \u201cPurihin ang Dios na nakaupo sa trono, at purihin din ang Tupa dahil iniligtas nila kami sa kaparusahan!\u201d"
                },
                "11": {
                    "verse_nr": "11",
                    "verse": "Tumayo ang mga anghel sa palibot ng trono, ng mga namumuno, at ng apat na buhay na nilalang. At lumuhod sila sa harap ng trono at sumamba sa Dios."
                },
                "12": {
                    "verse_nr": "12",
                    "verse": "Sinabi nila, \u201cAmen! Ang Dios natin ay dapat purihin, sambahin, pasalamatan at parangalan. Nalalaman niya ang lahat, at nasa kanya ang lahat ng kapangyarihan at kalakasan. Purihin siya magpakailanman! Amen!\u201d"
                },
                "13": {
                    "verse_nr": "13",
                    "verse": "Tinanong ako ng isa sa 24 na namumuno, \u201cSino ang mga taong iyon na nakadamit ng puti, at saan sila nanggaling?\u201d"
                },
                "14": {
                    "verse_nr": "14",
                    "verse": "Sumagot ako, \u201cHindi ko po alam. Kayo po ang nakakaalam.\u201d At sinabi niya sa akin, \u201cSila ang mga dumaan sa matinding paghihirap. Nilinis at pinaputi nila ang kanilang mga damit sa pamamagitan ng dugo ng Tupa."
                },
                "15": {
                    "verse_nr": "15",
                    "verse": "Iyan ang dahilan kung bakit nasa harap sila ng trono ng Dios. Naglilingkod sila sa kanya araw at gabi sa kanyang templo. At ang Dios mismo na nakaupo sa kanyang trono ang siyang kumakalinga sa kanila."
                },
                "16": {
                    "verse_nr": "16",
                    "verse": "Hindi na sila magugutom o mauuhaw pang muli. At hindi na rin mabibilad sa init o mapapaso sa sinag ng araw."
                },
                "17": {
                    "verse_nr": "17",
                    "verse": "Sapagkat ang Tupang nasa trono ang magiging pastol nila, at dadalhin sila sa mga bukal na nagbibigay-buhay, at papahirin na ng Dios ang lahat ng luha sa kanilang mga mata.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ang Ikapitong Selyo - Nang tanggalin ng Tupa ang ikapitong selyo, tumahimik ang langit ng mga kalahating oras."
                },
                "2": {
                    "verse_nr": "2",
                    "verse": "Pagkatapos, nakita ko ang pitong anghel na nakatayo sa harapan ng Dios. Ang bawat isa sa kanila\u02bcy binigyan ng trumpeta."
                },
                "3": {
                    "verse_nr": "3",
                    "verse": "May isa pang anghel na lumapit sa altar, dala ang isang gintong lalagyan ng insenso. Binigyan siya ng maraming insenso para maisama niya sa mga dalangin ng lahat ng mga pinabanal ng Dios at maihandog sa gintong altar sa harap ng trono."
                },
                "4": {
                    "verse_nr": "4",
                    "verse": "Mula sa kamay ng anghel ay pumailanlang sa harap ng Dios ang usok ng insenso kasama ang mga panalangin ng mga pinabanal."
                },
                "5": {
                    "verse_nr": "5",
                    "verse": "Pagkatapos, kumuha ang anghel ng mga baga sa altar at pinuno ang lalagyan ng insenso, at inihagis sa lupa. At bigla namang kumidlat, kumulog, umugong at lumindol."
                },
                "6": {
                    "verse_nr": "6",
                    "verse": "Ang mga Trumpeta - Nakahanda na ang pitong anghel upang patunugin ang kanilang trumpeta."
                },
                "7": {
                    "verse_nr": "7",
                    "verse": "Nang patunugin ng unang anghel ang kanyang trumpeta, umulan ng yelo at apoy na may halong dugo. Nasunog ang ikatlong bahagi ng lupa, ang ikatlong bahagi ng mga kahoy at ang lahat ng damo."
                },
                "8": {
                    "verse_nr": "8",
                    "verse": "Nang patunugin ng ikalawang anghel ang kanyang trumpeta, bumagsak sa dagat ang parang malaking bundok na nagliliyab. At naging dugo ang ikatlong bahagi ng dagat."
                },
                "9": {
                    "verse_nr": "9",
                    "verse": "Namatay ang ikatlong bahagi ng mga nabubuhay sa dagat, at nawasak ang ikatlong bahagi ng bilang ng mga sasakyang pandagat."
                },
                "10": {
                    "verse_nr": "10",
                    "verse": "Nang patunugin ng ikatlong anghel ang kanyang trumpeta, nahulog mula sa langit ang isang malaking bituing nagliliyab na parang sulo at tumama sa ikatlong bahagi ng mga ilog at mga bukal."
                },
                "11": {
                    "verse_nr": "11",
                    "verse": "Ang pangalan ng bituin ay \u201cMapait.\u201d Kaya pumait ang ikatlong bahagi ng tubig, at maraming tao ang namatay nang makainom ng tubig na iyon."
                },
                "12": {
                    "verse_nr": "12",
                    "verse": "Nang patunugin ng ikaapat na anghel ang kanyang trumpeta, napinsala ang ikatlong bahagi ng araw, ang ikatlong bahagi ng buwan, at ang ikatlong bahagi ng mga bituin, kaya nabawasan ang mga liwanag nito. Nawala ang ikatlong bahagi ng liwanag sa araw at sa gabi."
                },
                "13": {
                    "verse_nr": "13",
                    "verse": "Pagkatapos, nakita ko ang isang agila na lumilipad sa himpapawid at sumisigaw nang malakas, \u201cNakakaawa! Kawawang-kawawa ang mga nakatira sa lupa kapag pinatunog na ng tatlo pang anghel ang mga trumpeta nila.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Nang patunugin ng ikalimang anghel ang kanyang trumpeta, nakita ko ang isang bituin mula sa langit na nahulog sa lupa. At ibinigay sa kanya ang susi sa pintuan ng kailaliman."
                },
                "2": {
                    "verse_nr": "2",
                    "verse": "At nang buksan niya ito, lumabas ang makapal na usok na parang galing sa malaking hurno. Kaya dumilim ang mundo dahil natakpan ng usok ang araw."
                },
                "3": {
                    "verse_nr": "3",
                    "verse": "At mula sa usok, naglabasan ang mga balang at kumalat sa lupa. Binigyan sila ng kapangyarihang manakit tulad ng alakdan."
                },
                "4": {
                    "verse_nr": "4",
                    "verse": "Ngunit pinagbawalan silang maminsala ng mga damo o anumang halaman at puno, kundi ng mga tao lang na walang tatak ng Dios sa kanilang noo."
                },
                "5": {
                    "verse_nr": "5",
                    "verse": "Pinagbawalan din silang patayin ang mga taong ito, kundi pahirapan lang sa loob ng limang buwan. Ang hapdi ng kagat nila ay katulad ng kagat ng alakdan."
                },
                "6": {
                    "verse_nr": "6",
                    "verse": "Kaya sa loob ng limang buwan, mas gugustuhin pa ng mga tao na mamatay, ngunit hindi ito mangyayari kahit gustuhin man nila."
                },
                "7": {
                    "verse_nr": "7",
                    "verse": "Ang mga balang ay parang mga kabayong nakahanda sa digmaan. May nakapatong sa mga ulo nila na parang koronang ginto. Ang mga mukha nila ay parang mukha ng tao."
                },
                "8": {
                    "verse_nr": "8",
                    "verse": "Mahaba ang buhok nila tulad ng sa mga babae, at ang ngipin nila ay parang ngipin ng leon."
                },
                "9": {
                    "verse_nr": "9",
                    "verse": "Ang dibdib nila ay natatakpan ng parang pananggalang na bakal at ang tunog ng pakpak nila ay parang ingay ng mga karwaheng hinihila ng mga kabayo na sumusugod sa labanan."
                },
                "10": {
                    "verse_nr": "10",
                    "verse": "Ang buntot nilang tulad ng sa alakdan ay may kapangyarihang manakit sa mga tao sa loob ng limang buwan."
                },
                "11": {
                    "verse_nr": "11",
                    "verse": "May haring namumuno sa kanila \u2013 ang anghel na nagbukas ng pintuan sa kailaliman. Ang pangalan niya sa wikang Hebreo ay Abadon, at Apolyon naman sa wikang Griego."
                },
                "12": {
                    "verse_nr": "12",
                    "verse": "Tapos na ang unang nakakatakot na pangyayari ngunit may dalawa pang darating."
                },
                "13": {
                    "verse_nr": "13",
                    "verse": "Nang patunugin ng ikaanim na anghel ang kanyang trumpeta, narinig ko ang isang tinig mula sa mga sulok ng gintong altar na nasa harapan ng Dios."
                },
                "14": {
                    "verse_nr": "14",
                    "verse": "Sinabi ng tinig sa ikaanim na anghel na may trumpeta, \u201cPakawalan mo na ang apat na anghel na nakagapos doon sa malaking ilog ng Eufrates!\u201d"
                },
                "15": {
                    "verse_nr": "15",
                    "verse": "Kaya pinakawalan ang apat na anghel na iyon. Inihanda sila noon pa para sa oras na iyon upang patayin ang ikatlong bahagi ng sangkatauhan."
                },
                "16": {
                    "verse_nr": "16",
                    "verse": "Narinig ko na ang bilang ng mga hukbo nilang nakasakay sa kabayo ay 200,000,000."
                },
                "17": {
                    "verse_nr": "17",
                    "verse": "At nakita ko sa pangitain ko ang mga kabayo at ang mga sakay nito. Ang mga nakasakay ay may mga pananggalang na pula na tulad ng apoy, asul na tulad ng sapiro at dilaw na tulad ng asupre. Ang ulo ng mga kabayo ay parang ulo ng leon at sa bibig nila ay may lumalabas na apoy, usok at asupre."
                },
                "18": {
                    "verse_nr": "18",
                    "verse": "At sa pamamagitan ng tatlong salot na ito \u2013 ang apoy, usok at asupre \u2013 namatay ang ikatlong bahagi ng mga tao."
                },
                "19": {
                    "verse_nr": "19",
                    "verse": "Ang kapangyarihan ng mga kabayo ay nasa bibig at buntot nila. Ang buntot nila ay may mga ulo na parang mga ahas, at ito ang ginagamit nila sa pananakit ng mga tao."
                },
                "20": {
                    "verse_nr": "20",
                    "verse": "Ngunit ang mga tao na natitirang buhay ay ayaw pa ring tumalikod sa mga dios-diosang ginawa nila. Patuloy pa rin sila sa pagsamba sa masasamang espiritu at mga rebultong yari sa ginto, pilak, tanso, bato, at kahoy. Ang mga rebultong ito ay hindi nakakakita, hindi nakakarinig, at hindi nakakalakad."
                },
                "21": {
                    "verse_nr": "21",
                    "verse": "Hindi rin sila nagsisi sa kanilang pagpatay, pangkukulam, sekswal na imoralidad at pagnanakaw."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ang Anghel at ang Maliit na Kasulatan - Pagkatapos nito, isa na namang makapangyarihang anghel ang nakita ko, bumababa siya mula sa langit. Nababalot siya ng mga ulap at may bahaghari sa kanyang ulo. Ang mukha niya ay nagliliwanag tulad ng araw at ang mga paa niya ay parang nagliliyab na apoy."
                },
                "2": {
                    "verse_nr": "2",
                    "verse": "May hawak siyang maliit na kasulatang nakabukas. Itinuntong niya sa dagat ang kanang paa niya at sa lupa naman ang kaliwa."
                },
                "3": {
                    "verse_nr": "3",
                    "verse": "Sumigaw siya nang malakas na parang atungal ng leon, at tinugon naman siya ng dagundong ng pitong kulog."
                },
                "4": {
                    "verse_nr": "4",
                    "verse": "Isusulat ko na sana ang sinabi ng pitong kulog, ngunit may nagsalita sa akin mula sa langit, \u201cIlihim mo ang sinabi ng pitong kulog. Huwag mong isulat.\u201d"
                },
                "5": {
                    "verse_nr": "5",
                    "verse": "Itinaas ng anghel na nakatayo sa dagat at sa lupa, ang kanang kamay niya sa langit"
                },
                "6": {
                    "verse_nr": "6",
                    "verse": "at nanumpa sa Dios na nabubuhay magpakailanman, na siyang lumikha ng langit, lupa at dagat, at ng lahat ng naroon. Sinabi ng anghel, \u201cHindi na magtatagal ang panahon."
                },
                "7": {
                    "verse_nr": "7",
                    "verse": "Kapag pinatunog na ng ikapitong anghel ang kanyang trumpeta, matutupad na ang lihim na plano ng Dios ayon sa sinabi ng mga propeta na kanyang lingkod.\u201d"
                },
                "8": {
                    "verse_nr": "8",
                    "verse": "Muling nagsalita sa akin ang tinig na mula sa langit. Sinabi niya, \u201cPumunta ka sa anghel na nakatayo sa dagat at sa lupa, at kunin mo sa kamay niya ang nakabukas na kasulatan.\u201d"
                },
                "9": {
                    "verse_nr": "9",
                    "verse": "Kaya lumapit ako sa anghel at hiningi ko ang kasulatang iyon. Sinabi niya sa akin, \u201cNarito, kunin mo at kainin. Matamis ito na parang pulot sa bibig mo, ngunit magiging mapait sa tiyan mo.\u201d"
                },
                "10": {
                    "verse_nr": "10",
                    "verse": "Kinuha ko ang kasulatan sa kamay niya at kinain. Kasintamis nga ito ng pulot sa aking bibig, ngunit nang malunok ko na ay naging mapait sa aking tiyan."
                },
                "11": {
                    "verse_nr": "11",
                    "verse": "Pagkatapos, may nagsabi sa akin, \u201cKailangang ipahayag mong muli ang mensahe ng Dios tungkol sa iba\u02bct ibang tao, bansa, wika at hari.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Ang Dalawang Saksi - Pagkatapos nito, binigyan ako ng isang panukat na parang tungkod at sinabi sa akin, \u201cSukatin mo ang templo ng Dios at ang altar, at bilangin mo ang mga taong sumasamba roon."
                },
                "2": {
                    "verse_nr": "2",
                    "verse": "Pero huwag mong sukatin ang labas ng templo dahil inilaan iyan para sa mga taong hindi kumikilala sa Dios. Sila ang mga taong sisira sa banal na lungsod ng Jerusalem sa loob ng 42 buwan."
                },
                "3": {
                    "verse_nr": "3",
                    "verse": "Sa mga araw na iyon isusugo ko roon ang dalawang saksi ko. Magsusuot sila ng damit na sako bilang pahiwatig sa mga tao na kailangan na nilang magsisi sa mga kasalanan nila. Ipapahayag nila ang mensahe ng Dios sa loob ng 1,260 araw.\u201d"
                },
                "4": {
                    "verse_nr": "4",
                    "verse": "Ang dalawang saksing ito ay ang dalawang punong olibo at dalawang ilawan sa harap ng Panginoon ng buong mundo."
                },
                "5": {
                    "verse_nr": "5",
                    "verse": "Kung may magtangkang manakit sa dalawang ito, may apoy na lalabas sa bibig nila at masusunog ang kanilang kaaway. Ganyan papatayin ang sinumang magtangkang manakit sa kanila."
                },
                "6": {
                    "verse_nr": "6",
                    "verse": "May kapangyarihan silang pigilin ang ulan upang hindi umulan habang nagpapahayag sila ng mensahe ng Dios. May kapangyarihan din sila na gawing dugo ang mga tubig at magpadala ng lahat ng uri ng salot sa mundo anumang oras na gustuhin nila."
                },
                "7": {
                    "verse_nr": "7",
                    "verse": "Pagkatapos nilang ipahayag ang mensahe ng Dios, makikipaglaban sa kanila ang halimaw na galing sa kailaliman. Tatalunin at papatayin sila ng halimaw."
                },
                "8": {
                    "verse_nr": "8",
                    "verse": "Ang bangkay nila ay pababayaan sa lansangan ng tanyag na lungsod, ang lugar na pinagpakuan sa krus ng kanilang Panginoon. Ito rin ang lungsod na tinaguriang Sodom at Egipto."
                },
                "9": {
                    "verse_nr": "9",
                    "verse": "Sa loob ng tatlo\u02bct kalahating araw, ang bangkay nila ay panonoorin ng mga tao mula sa iba\u02bct ibang lahi, angkan, wika at bansa, at hindi sila papayag na ilibing ang mga ito."
                },
                "10": {
                    "verse_nr": "10",
                    "verse": "Matutuwa ang mga tao sa buong mundo dahil sa pagkamatay ng dalawang propeta. Magdiriwang sila at magbibigayan ng mga regalo dahil namatay na ang dalawang iyon na nagpahirap sa mga tao sa mundo."
                },
                "11": {
                    "verse_nr": "11",
                    "verse": "Ngunit pagkalipas ng tatlo\u02bct kalahating araw, muli silang binuhay ng Dios. Bumangon sila, at ganoon na lang ang takot ng lahat ng nakakita sa kanila."
                },
                "12": {
                    "verse_nr": "12",
                    "verse": "Narinig ng dalawa ang malakas na tinig mula sa langit, \u201cUmakyat kayo rito!\u201d At habang tinitingnan sila ng mga kaaway nila, pumapaitaas sila sa langit sakay ng ulap."
                },
                "13": {
                    "verse_nr": "13",
                    "verse": "Nang oras ding iyon, lumindol nang napakalakas. Nawasak ang ikasampung bahagi ng lungsod, at 7,000 ang namatay. Natakot ang natirang mga tao, kaya pinuri nila ang Dios sa langit."
                },
                "14": {
                    "verse_nr": "14",
                    "verse": "Natapos na ang ikalawang nakakatakot na pangyayari, ngunit susunod pa ang ikatlo."
                },
                "15": {
                    "verse_nr": "15",
                    "verse": "Ang Ikapitong Trumpeta - Nang patunugin ng ikapitong anghel ang kanyang trumpeta, may narinig akong malalakas na tinig mula sa langit na nagsasabi, \u201cMaghahari na ngayon sa buong mundo ang ating Panginoon at ang Cristo na kanyang pinili. At maghahari siya magpakailanman.\u201d"
                },
                "16": {
                    "verse_nr": "16",
                    "verse": "At ang 24 na namumuno na nakaupo sa mga trono nila ay lumuhod at sumamba sa Dios."
                },
                "17": {
                    "verse_nr": "17",
                    "verse": "Sinabi nila, \u201cPanginoong Dios na makapangyarihan sa lahat, kayo po ang Dios noon, at kayo rin ang Dios ngayon. Nagpapasalamat kami sa inyo dahil ginamit n\u02bcyo na ang inyong kapangyarihan, at nagsimula na kayong maghari ngayon sa mundo."
                },
                "18": {
                    "verse_nr": "18",
                    "verse": "Galit na galit ang mga taong hindi kumikilala sa inyo, dahil dumating na ang panahon upang parusahan n\u02bcyo sila. Panahon na upang hatulan n\u02bcyo ang mga patay at bigyan ng gantimpala ang inyong mga lingkod, mga propeta, mga pinabanal, at ang lahat ng may takot sa inyo, dakila man o hindi. At panahon na rin upang lipulin ang mga namumuksa sa mundo.\u201d"
                },
                "19": {
                    "verse_nr": "19",
                    "verse": "Pagkatapos, binuksan ang templo ng Dios doon sa langit, at naroon sa loob ang Kahon ng Kasunduan. Kumidlat, kumulog, umugong, lumindol at umulan ng yelo na parang mga bato."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Ang Babae at ang Dragon - Pagkatapos nito, isang kagila-gilalas na bagay ang nagpakita sa langit. Nakita ko ang isang babaeng nadaramitan ng araw at nakatuntong sa buwan. May korona siya sa ulo na may 12 bituin."
                },
                "2": {
                    "verse_nr": "2",
                    "verse": "Manganganak na siya, kaya dumadaing siya dahil sa matinding sakit."
                },
                "3": {
                    "verse_nr": "3",
                    "verse": "May isa pang kagila-gilalas na bagay akong nakita sa langit: isang malaking pulang dragon na may pitong ulo at sampung sungay na may korona sa bawat ulo."
                },
                "4": {
                    "verse_nr": "4",
                    "verse": "Tinangay ng buntot niya ang ikatlong bahagi ng mga bituin sa langit at itinapon sa lupa. Tumayo ang dragon sa harap ng babaeng manganganak na upang lamunin ang sanggol sa oras na isilang ito."
                },
                "5": {
                    "verse_nr": "5",
                    "verse": "At nanganak nga ang babae ng isang sanggol na lalaki na siyang maghahari sa lahat ng bansa sa pamamagitan ng kamay na bakal. Hindi nakain ng dragon ang sanggol dahil inagaw agad ang sanggol at dinala sa Dios doon sa kanyang trono."
                },
                "6": {
                    "verse_nr": "6",
                    "verse": "Ang babae naman ay tumakas sa ilang, sa isang lugar na inihanda ng Dios para sa kanya, upang maalagaan siya roon sa loob ng 1,260 araw."
                },
                "7": {
                    "verse_nr": "7",
                    "verse": "Pagkatapos nito, nagkaroon ng digmaan sa langit. Si Micael at ang mga kasama niyang mga anghel ay nakipaglaban sa dragon. At lumaban din ang dragon at ang kanyang mga anghel."
                },
                "8": {
                    "verse_nr": "8",
                    "verse": "Ngunit natalo ang dragon at ang kanyang mga anghel, at pinalayas sila mula sa langit."
                },
                "9": {
                    "verse_nr": "9",
                    "verse": "Kaya itinaboy ang malaking dragon \u2013 ang ahas noong unang panahon na tinatawag na diyablo o Satanas na nanlilinlang sa mga tao sa buong mundo. Itinapon siya sa lupa kasama ang kanyang mga anghel."
                },
                "10": {
                    "verse_nr": "10",
                    "verse": "Pagkatapos, narinig ko ang malakas na tinig mula sa langit na nagsasabi, \u201cDumating na ang pagliligtas ng Dios sa mga tao. Ipinapakita na niya ang kanyang kapangyarihan bilang hari at ang awtoridad ni Cristo na kanyang pinili. Sapagkat pinalayas na mula sa langit ang umaakusa sa ating mga kapatid sa harap ng Dios araw at gabi."
                },
                "11": {
                    "verse_nr": "11",
                    "verse": "Ngunit natalo na siya ng ating mga kapatid sa pamamagitan ng dugo ng Tupa at ng katotohanang ipinangangaral nila. Hindi sila takot na ialay ang kanilang buhay alang-alang sa kanilang pananampalataya."
                },
                "12": {
                    "verse_nr": "12",
                    "verse": "Kaya magalak kayo, kayong nakatira sa kalangitan. Pero nakakaawa kayong mga nakatira sa lupa at dagat dahil itinapon na riyan sa inyo si Satanas. Galit na galit siya dahil alam niyang kakaunti na lang ang natitirang panahon para sa kanya.\u201d"
                },
                "13": {
                    "verse_nr": "13",
                    "verse": "Nang makita ng dragon na itinapon na siya sa lupa, tinugis niya ang babaeng nanganak ng sanggol na lalaki."
                },
                "14": {
                    "verse_nr": "14",
                    "verse": "Ngunit binigyan ang babae ng dalawang pakpak na tulad sa malaking agila upang makalipad sa isang lugar sa ilang na inihanda para sa kanya. Doon siya aalagaan sa loob ng tatlo\u02bct kalahating taon, malayo at ligtas sa dragon."
                },
                "15": {
                    "verse_nr": "15",
                    "verse": "Dahil dito, nagbuga ang dragon ng maraming tubig, parang baha, upang tangayin ang babae."
                },
                "16": {
                    "verse_nr": "16",
                    "verse": "Pero tinulungan ng lupa ang babae. Bumitak ito nang malalaki at hinigop ang tubig na galing sa bibig ng dragon."
                },
                "17": {
                    "verse_nr": "17",
                    "verse": "Lalo pang nagalit ang dragon kaya nilusob niya ang iba pang mga anak ng babae. Ito\u02bcy walang iba kundi ang mga taong sumusunod sa mga utos ng Dios at sa mga katotohanang itinuro ni Jesus."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ang Dalawang Halimaw - Pagkatapos, may nakita akong halimaw na umaahon sa dagat. Pito ang ulo nito at sampu ang sungay. Bawat sungay nito ay may korona, at sa bawat ulo naman ay may nakasulat na pangalang lumalapastangan sa Dios."
                },
                "2": {
                    "verse_nr": "2",
                    "verse": "Ang halimaw ay parang leopardo, at may mga paang katulad ng sa oso. Ang bibig niya ay parang bibig ng leon. Ibinigay ng dragon sa halimaw ang kanyang kapangyarihan at trono upang maging malawak ang kapangyarihan nito."
                },
                "3": {
                    "verse_nr": "3",
                    "verse": "Nakita kong isa sa mga ulo ng halimaw ay parang pinatay, ngunit gumaling na ang matinding sugat nito. Kaya humanga sa halimaw ang mga tao sa buong mundo at naging tagasunod sila nito."
                },
                "4": {
                    "verse_nr": "4",
                    "verse": "Sinamba nila ang dragon dahil siya ang nagbigay ng kapangyarihan sa halimaw. Sinamba rin nila ang halimaw, at sinabi, \u201cWala nang makakatulad sa halimaw! Walang makakalaban sa kanya!\u201d"
                },
                "5": {
                    "verse_nr": "5",
                    "verse": "Hinayaan ng Dios na magsalita ang halimaw ng kalapastanganan laban sa kanya at maghari sa loob ng 42 buwan."
                },
                "6": {
                    "verse_nr": "6",
                    "verse": "Nagsalita siya ng kalapastanganan laban sa Dios, laban sa pangalan ng Dios, sa kanyang tahanan, at sa lahat ng nakatira sa langit."
                },
                "7": {
                    "verse_nr": "7",
                    "verse": "Hinayaan din ang halimaw na makipaglaban at talunin ang mga pinabanal ng Dios. At binigyan din siya ng kapangyarihang maghari sa lahat ng tao sa mundo, anumang angkan, lahi, wika at bansa."
                },
                "8": {
                    "verse_nr": "8",
                    "verse": "Sasambahin siya ng lahat ng tao sa mundo na ang mga pangalan ay hindi nakasulat sa aklat na listahan ng mga taong binigyan ng buhay na walang hanggan. Bago pa man likhain ang mundo, ang mga pangalan nila ay hindi na nakasulat sa aklat na ito na hawak ng Tupang pinatay."
                },
                "9": {
                    "verse_nr": "9",
                    "verse": "Kayong nakikinig, pag-isipan ninyong mabuti ang mga bagay na ito."
                },
                "10": {
                    "verse_nr": "10",
                    "verse": "Ang sinumang itinakdang dakpin ay dadakpin. At ang sinumang itinakdang mamatay sa espada ay mamamatay sa espada. Kaya ang mga pinabanal ng Dios ay kailangang maging matiisin at matatag sa kanilang pananampalataya."
                },
                "11": {
                    "verse_nr": "11",
                    "verse": "Pagkatapos, nakita ko ang isa pang halimaw na lumalabas mula sa lupa. Ito ay may dalawang sungay na katulad ng sa tupa, ngunit parang dragon kung magsalita."
                },
                "12": {
                    "verse_nr": "12",
                    "verse": "Naglingkod siya sa unang halimaw at ginamit niya ang lahat ng kapangyarihan nito. Pinilit niya ang lahat ng tao sa mundo na sumamba sa unang halimaw na may malubhang sugat na gumaling."
                },
                "13": {
                    "verse_nr": "13",
                    "verse": "Gumawa ng kagila-gilalas na mga himala ang pangalawang halimaw tulad ng pagpapaulan ng apoy mula sa langit. Ginawa niya ito upang ipakita sa mga tao ang kanyang kapangyarihan."
                },
                "14": {
                    "verse_nr": "14",
                    "verse": "At dahil sa mga himalang ito na ipinagawa sa kanya ng unang halimaw, nalinlang niya ang mga tao. Inutusan niya ang mga tao na gumawa ng imahen ng unang halimaw na malubhang nasugatan ng espada ngunit nabuhay pa."
                },
                "15": {
                    "verse_nr": "15",
                    "verse": "Hinayaan ng Dios ang pangalawang halimaw na magbigay ng buhay sa imahen ng unang halimaw. Kaya nakapagsalita ang imahen at nakapag-utos na patayin ang lahat ng ayaw sumamba sa kanya."
                },
                "16": {
                    "verse_nr": "16",
                    "verse": "Pinilit ng pangalawang halimaw ang lahat ng tao \u2013 dakila o hindi, mayaman o mahirap, alipin o malaya \u2013 na magpatatak sa kanang kamay o sa noo."
                },
                "17": {
                    "verse_nr": "17",
                    "verse": "At ang sinumang ayaw magpatatak ng pangalan o numero ng unang halimaw ay hindi maaaring bumili o magbenta."
                },
                "18": {
                    "verse_nr": "18",
                    "verse": "Kailangan dito ang talino upang maunawaan ang kahulugan ng numero ng unang halimaw, dahil simbolo ito ng pangalan ng tao. At ang numero ay 666."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Ang Awit ng mga Tinubos - Pagkatapos, nakita ko ang Tupa na nakatayo sa bundok ng Zion. Kasama niya ang 144,000 tao. Nakasulat sa noo nila ang pangalan ng Tupa at ng kanyang Ama."
                },
                "2": {
                    "verse_nr": "2",
                    "verse": "Nakarinig ako ng ingay mula sa langit, na parang lagaslas ng talon o dagundong ng malakas na kulog. At para ring tugtugan ng mga manunugtog ng alpa."
                },
                "3": {
                    "verse_nr": "3",
                    "verse": "Ang 144,000 tao ay umaawit sa harap ng trono, ng apat na buhay na nilalang, at ng mga namumuno. Bago ang kanilang awit at walang nakakaalam maliban sa kanila na 144,000 na tinubos mula sa mundo."
                },
                "4": {
                    "verse_nr": "4",
                    "verse": "Sila ang mga lalaking hindi sumiping sa babae at hindi nag-asawa. Sumunod sila sa Tupa kahit saan siya pumunta. Tinubos sila mula sa mga tao upang maging unang handog sa Dios at sa Tupa."
                },
                "5": {
                    "verse_nr": "5",
                    "verse": "Hindi sila nagsinungaling kailanman at wala silang anumang kapintasan."
                },
                "6": {
                    "verse_nr": "6",
                    "verse": "Ang Tatlong Anghel - At nakita ko ang isa pang anghel na lumilipad sa himpapawid. Dala niya ang walang kupas na Magandang Balita upang ipangaral sa mga tao sa buong mundo, sa lahat ng bansa, angkan, wika, at lahi."
                },
                "7": {
                    "verse_nr": "7",
                    "verse": "Ito ang isinisigaw niya, \u201cMatakot kayo sa Dios, at purihin ninyo siya, dahil dumating na ang oras na hahatulan niya ang lahat. Sambahin ninyo ang Dios na lumikha ng langit, lupa, dagat at mga bukal.\u201d"
                },
                "8": {
                    "verse_nr": "8",
                    "verse": "Kasunod namang lumipad ang pangalawang anghel na sumisigaw, \u201cBumagsak na! Bumagsak na ang dakilang lungsod ng Babilonia! Ang mga mamamayan nito ang humikayat sa mga tao sa buong mundo na sumunod sa imoralidad nila na kinamumuhian ng Dios.\u201d"
                },
                "9": {
                    "verse_nr": "9",
                    "verse": "Sumunod pa ang isang anghel sa dalawang anghel na nauna. Sumisigaw din siya, \u201cAng lahat ng sumamba sa halimaw at sa imahen nito, at tumanggap ng tatak nito sa noo o sa kanang kamay,"
                },
                "10": {
                    "verse_nr": "10",
                    "verse": "ay makakaranas ng galit ng Dios. Sapagkat parurusahan sila sa nagniningas na apoy at asupre sa harapan ng Tupa at ng mga anghel ng Dios."
                },
                "11": {
                    "verse_nr": "11",
                    "verse": "Ang usok ng apoy na magpapahirap sa kanila ay papailanlang magpakailanman. Araw-gabi ay wala silang pahinga sa kanilang paghihirap, dahil sinamba nila ang halimaw at ang imahen nito at nagpatatak ng pangalan nito.\u201d"
                },
                "12": {
                    "verse_nr": "12",
                    "verse": "Kaya kayong mga pinabanal ng Dios na sumusunod sa kanyang mga utos at patuloy na sumasampalataya kay Jesus, kinakailangang maging matiisin kayo."
                },
                "13": {
                    "verse_nr": "13",
                    "verse": "Pagkatapos, may narinig akong tinig mula sa langit na nagsasabi, \u201cIsulat mo ito: Mapalad ang mga taong namatay na naglilingkod sa Panginoon. Mula ngayon, makakapagpahinga na sila sa mga paghihirap nila, dahil tatanggapin na nila ang gantimpala para sa mabubuti nilang gawa. At ito ay pinatotohanan mismo ng Banal na Espiritu.\u201d"
                },
                "14": {
                    "verse_nr": "14",
                    "verse": "Ang Pag-ani sa Mundo - Pagkatapos, nakakita ako ng maputing ulap na may nakaupong parang tao. May gintong korona siya at may hawak na isang matalim na karit."
                },
                "15": {
                    "verse_nr": "15",
                    "verse": "At may isa pang anghel na lumabas mula sa templo at sumigaw sa nakaupo sa ulap, \u201cGamitin mo na ang karit mo, dahil panahon na ito ng pag-aani. Hinog na ang aanihin sa lupa!\u201d"
                },
                "16": {
                    "verse_nr": "16",
                    "verse": "Kaya ginapas na ng nakaupo sa ulap ang aanihin sa lupa."
                },
                "17": {
                    "verse_nr": "17",
                    "verse": "Nakita ko ang isa pang anghel na lumabas sa templo roon sa langit, at may karit din siyang matalim."
                },
                "18": {
                    "verse_nr": "18",
                    "verse": "At mula sa altar ay lumabas ang isa pang anghel. Siya ang anghel na namamahala sa apoy doon sa altar. Sumigaw siya sa anghel na may matalim na karit, \u201cGamitin mo na ang karit mo at anihin mo na ang mga ubas sa lupa dahil hinog na!\u201d"
                },
                "19": {
                    "verse_nr": "19",
                    "verse": "Kaya inani niya ito at inilagay doon sa malaking pisaan ng ubas. Ang pisaang iyon ay ang parusa ng Dios."
                },
                "20": {
                    "verse_nr": "20",
                    "verse": "Pinisa ang mga ubas sa labas ng lungsod, at umagos mula sa pisaan ang dugo na bumaha ng hanggang 300 kilometro ang layo at isang dipa ang lalim."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Ang Panghuling mga Salot - Isa pang kagila-gilalas na pangitain ang nakita ko sa langit. May pitong anghel doon na may dalang pito pang salot. Iyon ang panghuling mga salot na ipapadala ng Dios bilang parusa sa mga tao."
                },
                "2": {
                    "verse_nr": "2",
                    "verse": "At nakita ko ang parang dagat na kasinglinaw ng kristal na may nagliliyab na apoy. Nakatayo roon ang mga nagtagumpay laban sa halimaw at sa imahen nito. Hindi sila nagpatatak ng numero na simbolo ng pangalan ng halimaw na iyon. May hawak silang mga alpa na ibinigay sa kanila ng Dios."
                },
                "3": {
                    "verse_nr": "3",
                    "verse": "Umaawit sila ng awit ni Moises na lingkod ng Dios, na siya ring awit ng Tupa. Ito ang awit nila: \u201cPanginoong Dios na makapangyarihan sa lahat, kahanga-hanga ang inyong mga gawa! Hari kayo ng lahat ng bansa, ang mga pamamaraan ninyo ay makatarungan at tama!"
                },
                "4": {
                    "verse_nr": "4",
                    "verse": "Sino ang hindi matatakot at hindi magpupuri sa inyo? Kayo lang ang banal. Lalapit at sasamba sa inyo ang mga tao sa lahat ng bansa, sapagkat nakita na ng lahat ang matuwid ninyong gawa.\u201d"
                },
                "5": {
                    "verse_nr": "5",
                    "verse": "Pagkatapos nito, nakita ko na bumukas ang templo sa langit, ang Toldang Sambahan, kung saan nakalagay ang Kautusan."
                },
                "6": {
                    "verse_nr": "6",
                    "verse": "At mula roon sa templo ay lumabas ang pitong anghel na may dalang pitong salot. Nakasuot sila ng damit na puting-puti at may gintong pamigkis sa kanilang dibdib."
                },
                "7": {
                    "verse_nr": "7",
                    "verse": "Ang isa sa apat na buhay na nilalang ay nagbigay sa pitong anghel ng tig-iisang sisidlang ginto na puno ng mga parusa ng Dios na nabubuhay magpakailanman."
                },
                "8": {
                    "verse_nr": "8",
                    "verse": "Napuno ng usok ang templo dahil sa kadakilaan at kapangyarihan ng Dios. At walang makakapasok doon hangga\u02bct hindi pa natatapos ang pitong salot na dala ng pitong anghel."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Ang mga Sisidlan ng Galit ng Dios - Mula roon sa templo ay narinig ko ang malakas na sigaw na nag-uutos sa pitong anghel, \u201cHumayo na kayo at ibuhos ninyo ang parusa ng Dios sa mga tao mula sa pitong sisidlan na iyan.\u201d"
                },
                "2": {
                    "verse_nr": "2",
                    "verse": "Kaya humayo ang unang anghel at ibinuhos sa lupa ang laman ng kanyang sisidlan. At nagkaroon ng masasakit at nakapandidiring mga sugat ang mga taong may tatak ng halimaw at sumasamba sa imahen nito."
                },
                "3": {
                    "verse_nr": "3",
                    "verse": "Ibinuhos ng ikalawang anghel ang laman ng kanyang sisidlan sa dagat, at ang dagat ay naging parang dugo ng patay na tao. At namatay ang lahat ng nilalang sa dagat."
                },
                "4": {
                    "verse_nr": "4",
                    "verse": "Pagkatapos, ibinuhos ng ikatlong anghel ang laman ng kanyang sisidlan sa mga ilog at mga bukal, at naging dugo ang lahat ng mga ito."
                },
                "5": {
                    "verse_nr": "5",
                    "verse": "Narinig kong sinabi ng anghel na katiwala sa tubig, \u201cMakatarungan po kayo, Panginoon. Kayo ang Dios noon at kayo rin ang Dios magpahanggang ngayon. Banal kayo, at matuwid ang pagpaparusa ninyong ito sa mga tao."
                },
                "6": {
                    "verse_nr": "6",
                    "verse": "Pinadanak nila ang dugo ng mga pinabanal at ng inyong mga propeta, kaya dugo rin ang ipaiinom n\u02bcyo sa kanila. Ito ang nararapat na ganti sa kanila.\u201d"
                },
                "7": {
                    "verse_nr": "7",
                    "verse": "At narinig ko na may sumagot sa altar, \u201cPanginoong Dios na makapangyarihan sa lahat, tama at matuwid ang pagpaparusa n\u02bcyo sa mga tao!\u201d"
                },
                "8": {
                    "verse_nr": "8",
                    "verse": "Ibinuhos ng ikaapat na anghel ang laman ng kanyang sisidlan sa araw, at naging mainit na mainit ang sikat ng araw kaya napaso ang mga tao."
                },
                "9": {
                    "verse_nr": "9",
                    "verse": "Pero kahit na napaso ang mga tao, hindi pa rin sila nagsisi sa mga kasalanan nila. Hindi rin nila pinapurihan ang Dios, sa halip ay nilapastangan nila ang Dios na nagpadala ng salot na iyon sa kanila."
                },
                "10": {
                    "verse_nr": "10",
                    "verse": "Ibinuhos ng ikalimang anghel ang laman ng kanyang sisidlan sa trono ng halimaw, at nagdilim ang buong kaharian nito. Napakagat-labi ang mga tao dahil sa hirap na dinaranas nila."
                },
                "11": {
                    "verse_nr": "11",
                    "verse": "Hindi pa rin nila pinagsisihan ang mga kasamaan nila, sa halip ay nilapastangan nila ang Dios ng kalangitan dahil sa mga sakit at sugat na tinitiis nila."
                },
                "12": {
                    "verse_nr": "12",
                    "verse": "Ibinuhos ng ikaanim na anghel ang laman ng kanyang sisidlan sa malawak na ilog ng Eufrates. Natuyo ang ilog upang makadaan doon ang hari mula sa silangan."
                },
                "13": {
                    "verse_nr": "13",
                    "verse": "At nakita kong lumabas mula sa bunganga ng dragon, ng halimaw, at ng huwad at sinungaling na propeta, ang tatlong masasamang espiritu na parang mga palaka."
                },
                "14": {
                    "verse_nr": "14",
                    "verse": "Iyon ang mga demonyong gumagawa ng mga kababalaghan. Pumunta sila sa mga hari sa buong mundo upang tipunin sila para sa pakikipaglaban sa Dios pagdating ng dakilang araw na itinakda ng Dios na makapangyarihan sa lahat."
                },
                "15": {
                    "verse_nr": "15",
                    "verse": "Ang lugar na pinagtipunan sa kanila at sa kanilang mga sundalo ay tinatawag na Armagedon sa wikang Hebreo. Pero sinabi ng Panginoon, \u201cMakinig kayong mabuti! Darating ako na tulad ng magnanakaw dahil walang nakakaalam. Mapalad ang taong nagbabantay at hindi naghuhubad ng kanyang damit, upang sa pagdating ko ay hindi siya lalakad na hubad at hindi mapapahiya sa mga tao.\u201d"
                },
                "16": {
                    "verse_nr": "16",
                    "verse": "Ang lugar na pinagtipunan sa kanila at sa kanilang mga sundalo ay tinatawag na Armagedon sa wikang Hebreo. Pero sinabi ng Panginoon, \u201cMakinig kayong mabuti! Darating ako na tulad ng magnanakaw dahil walang nakakaalam. Mapalad ang taong nagbabantay at hindi naghuhubad ng kanyang damit, upang sa pagdating ko ay hindi siya lalakad na hubad at hindi mapapahiya sa mga tao.\u201d"
                },
                "17": {
                    "verse_nr": "17",
                    "verse": "Ibinuhos ng ikapitong anghel ang laman ng kanyang sisidlan sa hangin. At may narinig akong sumisigaw mula sa trono sa templo, \u201cNaganap na ang lahat!\u201d"
                },
                "18": {
                    "verse_nr": "18",
                    "verse": "Pagkatapos, kumidlat, kumulog, umugong at lumindol nang napakalakas. Walang ganoong kalakas na lindol sa buong kasaysayan ng tao. Iyon ang pinakamalakas sa lahat."
                },
                "19": {
                    "verse_nr": "19",
                    "verse": "Ang dakilang lungsod ng Babilonia ay nahati sa tatlo at ang mga lungsod sa lahat ng bansa ay nawasak. Tinupad ng Dios ang sinabi niya tungkol sa mga taong nakatira sa lungsod ng Babilonia, kaya dumating na sa kanila ang parusa ng Dios, dahil sa matinding galit niya."
                },
                "20": {
                    "verse_nr": "20",
                    "verse": "Naglaho ang lahat ng isla at naglaho rin ang mga bundok."
                },
                "21": {
                    "verse_nr": "21",
                    "verse": "Inulan ang mga tao ng malalaking tipak ng yelo na tumitimbang ng 50 kilo bawat tipak. At nilait ng mga tao ang Dios dahil sa matinding salot na iyon."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Ang Babaeng Bayaran - Pagkatapos, lumapit sa akin ang isa sa pitong anghel na may sisidlan at sinabi, \u201cHalika, ipapakita ko sa iyo ang pagpaparusa sa sikat na babaeng bayaran. Ang babaeng ito ay ang malaking lungsod na itinayo malapit sa maraming tubig."
                },
                "2": {
                    "verse_nr": "2",
                    "verse": "Nakipagrelasyon sa kanya ang mga hari sa buong mundo sa pamamagitan ng pagsunod sa mga itinuro niya, at ang mga tao naman sa mundo ay parang nalasing sa mga itinuro niyang kasamaan.\u201d"
                },
                "3": {
                    "verse_nr": "3",
                    "verse": "Pagkatapos, napuspos ako ng Banal na Espiritu at dinala ng anghel sa ilang. Nakita ko roon ang isang babaeng nakasakay sa pulang halimaw. Ang halimaw na iyon ay may pitong ulo at sampung sungay. At sa buong katawan ay nakasulat ang mga pangalang lumalapastangan sa Dios."
                },
                "4": {
                    "verse_nr": "4",
                    "verse": "Kulay ube at pula ang damit ng babae, at may mga alahas siyang ginto, mamahaling bato, at perlas. May hawak siyang gintong tasa na puno ng kasamaan at karumihan niya dahil sa kanyang sekswal na imoralidad."
                },
                "5": {
                    "verse_nr": "5",
                    "verse": "Nakasulat sa noo niya ang pangalang ito na may lihim na kahulugan: \u201cAng sikat na lungsod ng Babilonia, ang ina ng lahat ng babaeng bayaran at ng lahat ng kasamaan sa buong mundo.\u201d"
                },
                "6": {
                    "verse_nr": "6",
                    "verse": "At nakita kong lasing ang babaeng iyon sa dugo ng mga pinabanal ng Dios na ipinapatay niya dahil sa pagsunod nila kay Jesus. Namangha ako nang makita ko siya."
                },
                "7": {
                    "verse_nr": "7",
                    "verse": "Pero sinabi sa akin ng anghel, \u201cHuwag kang mamangha. Sasabihin ko sa iyo ang lihim na kahulugan ng babae at ng halimaw na sinasakyan niya, na may pitong ulo at sampung sungay."
                },
                "8": {
                    "verse_nr": "8",
                    "verse": "Ang halimaw na nakita mo ay buhay noon, pero patay na ngayon. Pero muli siyang lalabas mula sa kailaliman, at agad namang mapupunta sa walang hanggang kapahamakan. Makikita siya ng mga taong hindi nakasulat ang mga pangalan sa aklat na listahan ng mga taong binigyan ng buhay na walang hanggan. Bago pa man likhain ang mundo, ang pangalan nila ay hindi na nakasulat sa aklat na ito. At kapag nakita nila ang halimaw, mamamangha sila dahil buhay siya noon, at namatay na, ngunit nabuhay na naman."
                },
                "9": {
                    "verse_nr": "9",
                    "verse": "\u201cKailangan dito ang talino upang maintindihan ang kahulugan ng mga ito. Ang pitong ulo ay ang pitong bundok na inuupuan ng babae. Nangangahulugan din ito ng pitong hari."
                },
                "10": {
                    "verse_nr": "10",
                    "verse": "Lima sa pitong iyon ay patay na, ang isa ay naghahari pa ngayon, at ang isa ay hindi pa dumarating. Kapag dumating na siya, sandali lang ang paghahari niya."
                },
                "11": {
                    "verse_nr": "11",
                    "verse": "Ang halimaw na buhay noon, pero patay na ngayon, ang siyang ikawalong hari. Kabilang din siya sa naunang pitong hari, at hahantong din siya sa kapahamakan."
                },
                "12": {
                    "verse_nr": "12",
                    "verse": "\u201cAng sampung sungay na nakita mo ay ang sampung hari na hindi pa naghahari. Bibigyan sila ng kapangyarihang maghari kasama ang halimaw sa loob lang ng maikling panahon."
                },
                "13": {
                    "verse_nr": "13",
                    "verse": "Iisa ang layunin ng sampung haring iyon. At ipapailalim nila ang kapangyarihan at pamamahala nila sa halimaw."
                },
                "14": {
                    "verse_nr": "14",
                    "verse": "Lalabanan nila ang Tupa ngunit matatalo sila, dahil siya ang Panginoon ng mga panginoon at Hari ng mga hari. Kasama ng Tupa ang mga tapat na tagasunod niya na kanyang tinawag at pinili.\u201d"
                },
                "15": {
                    "verse_nr": "15",
                    "verse": "Sinabi rin sa akin ng anghel, \u201cAng tubig na nakita mo na inuupuan ng babaeng bayaran ay ang mga tao sa iba\u02bct ibang lahi, bansa at wika."
                },
                "16": {
                    "verse_nr": "16",
                    "verse": "Ang sampung sungay at ang halimaw na nakita mo ay mapopoot sa babaeng bayaran. Kukunin nila ang mga ari-arian niya pati na ang suot niyang damit at walang maiiwan sa kanya. Kakainin nila ang kanyang laman at susunugin ang matitira."
                },
                "17": {
                    "verse_nr": "17",
                    "verse": "Niloob ng Dios na maisakatuparan ng sampung hari ang kanyang layunin. Kaya mapagkakasunduan nila na ipailalim sa halimaw ang kapangyarihan at pamamahala nila hanggang sa matupad ang sinabi ng Dios."
                },
                "18": {
                    "verse_nr": "18",
                    "verse": "\u201cAng babaeng nakita mo ay ang sikat na lungsod na naghahari sa mga hari sa mundo.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Ang Pagbagsak ng Babilonia - Pagkatapos nito, nakita ko ang isang anghel na bumaba mula sa langit. Makapangyarihan ang anghel na ito at nagliwanag ang buong mundo dahil sa kanyang kaningningan."
                },
                "2": {
                    "verse_nr": "2",
                    "verse": "Sumigaw siya nang malakas, \u201cBumagsak na! Bumagsak na ang sikat na lungsod ng Babilonia. Tirahan na lang ito ngayon ng mga demonyo at masasamang espiritu, at mga kasuklam-suklam na ibon na itinuturing na marumi."
                },
                "3": {
                    "verse_nr": "3",
                    "verse": "Nangyari ito sa lungsod ng Babilonia dahil inakit nito ang mga tao sa buong mundo na sumunod sa imoralidad niya na kinamumuhian ng Dios. Ang mga hari sa mundo ay nakipagrelasyon sa kanya. At yumaman ang mga negosyante sa mundo, dahil sa kanila siya bumibili ng mga pangangailangan niya upang masunod ang bisyo at kalayawan niya.\u201d"
                },
                "4": {
                    "verse_nr": "4",
                    "verse": "Pagkatapos, may narinig akong isa pang tinig mula sa langit na nagsasabi, \u201cKayong mga mamamayan ko, lumayo kayo sa kanya upang hindi kayo maging bahagi sa ginagawa niyang kasalanan, at upang hindi ninyo danasin ang parusang nakalaan sa kanya."
                },
                "5": {
                    "verse_nr": "5",
                    "verse": "Ang bunton ng kanyang kasalanan ay abot hanggang langit. At hindi na palalagpasin ng Dios ang kanyang kasamaan."
                },
                "6": {
                    "verse_nr": "6",
                    "verse": "Gawin ninyo sa kanya ang ginawa niyang masama sa inyo. Gumanti kayo nang doble sa kanyang ginawa. Kung ano ang ginawa niyang masama sa inyo doblehin ninyo at ibigay sa kanya."
                },
                "7": {
                    "verse_nr": "7",
                    "verse": "Kung paanong nagmataas siya at namuhay sa karangyaan at kalayawan, gantihan ninyo siya ng katumbas na kahirapan at kalungkutan. Sapagkat inakala niyang reyna siya at hindi makakaranas ng kalungkutan tulad ng mga biyuda."
                },
                "8": {
                    "verse_nr": "8",
                    "verse": "Dahil dito, sabay-sabay na darating sa kanya sa loob lang ng isang araw ang mga salot: mga sakit, kalungkutan, at gutom. Pagkatapos, susunugin siya, sapagkat makapangyarihan ang Panginoong Dios na nagpaparusa sa kanya.\u201d"
                },
                "9": {
                    "verse_nr": "9",
                    "verse": "\u201cIiyakan siya ng mga haring nakipagrelasyon sa kanya at nakisama sa kalayawan niya kapag nakita nila ang usok ng kanyang pagkasunog."
                },
                "10": {
                    "verse_nr": "10",
                    "verse": "Tatayo lang sila sa malayo at magmamasid dahil takot silang madamay sa parusa sa lungsod na iyon. Sasabihin nila, \u2018Sayang! Sayang ang sikat at makapangyarihang lungsod ng Babilonia. Sa loob lang ng maikling panahon ay naparusahan siya!\u2019"
                },
                "11": {
                    "verse_nr": "11",
                    "verse": "\u201cIiyak at magdadalamhati sa kanya ang mga negosyante sa buong mundo dahil wala nang bibili ng mga paninda nila."
                },
                "12": {
                    "verse_nr": "12",
                    "verse": "Wala nang bibili ng kanilang mga ginto, pilak, mamahaling bato, at perlas; at ng kanilang mga telang linen, seda at mga telang kulay ube at pula. Wala na ring bibili ng kanilang mababangong kahoy, mga kagamitang yari sa pangil ng elepante at yari sa mamahaling kahoy, tanso, bakal at marmol."
                },
                "13": {
                    "verse_nr": "13",
                    "verse": "At sino pa ang bibili ng mga pabango nila tulad ng sinamon, kamangyan, mira at iba pa? Wala nang bibili ng kanilang mga alak, langis, harina at trigo; at ng kanilang mga baka, tupa, kabayo at karo; at pati ng kanilang mga alipin at mga tao."
                },
                "14": {
                    "verse_nr": "14",
                    "verse": "Sasabihin ng mga negosyante sa lungsod ng Babilonia, \u2018Nawala na ang lahat ng bagay na hinangad mo na maangkin. Kinuha na sa iyo ang lahat ng kayamanan at ari-ariang ipinagmamalaki mo, at hindi mo na makikitang muli ang mga ito!\u2019"
                },
                "15": {
                    "verse_nr": "15",
                    "verse": "Ang mga negosyanteng yumaman dahil sa kalakal nila sa lungsod ay tatayo lang sa malayo dahil takot silang madamay sa parusa sa kanya. Iiyak sila at magdadalamhati,"
                },
                "16": {
                    "verse_nr": "16",
                    "verse": "at sasabihin nila, \u2018Sayang! Sayang ang sikat na lungsod na iyan! Dati ang mga tao riyan ay nagdadamit ng mamahaling telang kulay puti, ube at pula, at napapalamutian ng ginto, mamahaling bato at perlas!"
                },
                "17": {
                    "verse_nr": "17",
                    "verse": "Pero sa loob lang ng maikling panahon, nawala ang lahat ng kanyang kayamanan!\u2019 \u201cTatayo lang at magmamasid ang mga kapitan ng barko at ang mga tripulante nila, pati na ang mga pasahero at ang lahat ng mga naghahanapbuhay sa dagat."
                },
                "18": {
                    "verse_nr": "18",
                    "verse": "At habang minamasdan nila ang usok ng nasusunog na lungsod, sisigaw sila, \u2018Walang katulad ang sikat na lungsod na iyan!\u2019"
                },
                "19": {
                    "verse_nr": "19",
                    "verse": "At dahil sa kanilang kalungkutan, lalagyan nila ng alikabok ang ulo nila at mag-iiyakan. Sasabihin nila, \u2018Sayang! Sayang ang sikat na lungsod na iyan. Dahil sa yaman niya, yumaman ang mga may-ari ng barko na bumibiyahe roon. Pero sa loob lang ng maikling panahon, nawala ang lahat!\u2019"
                },
                "20": {
                    "verse_nr": "20",
                    "verse": "\u201cKaya kayong lahat ng nasa langit, matuwa kayo dahil sa nangyari sa lungsod na iyon. Matuwa kayo, kayong mga propeta, mga apostol at mga pinabanal ng Dios, dahil hinatulan na siya ng Dios sa mga ginawa niya sa inyo!\u201d"
                },
                "21": {
                    "verse_nr": "21",
                    "verse": "Pagkatapos, may isang makapangyarihang anghel na kumuha ng isang batong kasinlaki ng malaking gilingan at inihagis sa dagat. Sinabi niya, \u201cKatulad nito ang pagkawala ng sikat na lungsod ng Babilonia, dahil hindi na siya makikitang muli."
                },
                "22": {
                    "verse_nr": "22",
                    "verse": "Hindi na maririnig ang mga pagtugtog ng alpa, plauta at trumpeta, at ang tinig ng mga mang-aawit. Hindi na makikita roon ang mahusay na mga manggagawa ng anumang uri ng gawain, at hindi na rin maririnig ang ingay ng mga gilingan."
                },
                "23": {
                    "verse_nr": "23",
                    "verse": "Magiging madilim doon, dahil wala nang ilaw kahit isa. Wala na ring masayang tinig ng bagong kasal na mapapakinggan. Mangyayari ito sa kanya dahil ang mga negosyante niya ay masyadong mapagmataas, at dinaya niya ang lahat sa pamamagitan ng pangkukulam.\u201d"
                },
                "24": {
                    "verse_nr": "24",
                    "verse": "At ang lungsod na iyon ang pumatay sa mga propeta at sa mga pinabanal ng Dios, at sa iba pang mga tao sa buong mundo."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Pagkatapos, nakarinig ako ng parang napakaraming tao sa langit na nagsisigawan, \u201cPurihin ang Panginoon! Purihin ang Dios nating makapangyarihan, dahil siya ang nagligtas sa atin!"
                },
                "2": {
                    "verse_nr": "2",
                    "verse": "Matuwid at tama ang kanyang paghatol. Hinatulan niya ang sikat na babaeng bayaran na nagpasama sa mga tao sa mundo dahil sa kanyang imoralidad. Pinarusahan siya ng Dios dahil pinatay niya ang mga lingkod ng Dios.\u201d"
                },
                "3": {
                    "verse_nr": "3",
                    "verse": "Sinabi nilang muli, \u201cPurihin ang Panginoon! Ang usok ng nasusunog na lungsod ay papailanlang magpakailanman!\u201d"
                },
                "4": {
                    "verse_nr": "4",
                    "verse": "Lumuhod ang 24 na namumuno at ang apat na buhay na nilalang at sumamba sa Dios na nakaupo sa kanyang trono. Sinabi nila, \u201cAmen! Purihin ang Panginoon!\u201d"
                },
                "5": {
                    "verse_nr": "5",
                    "verse": "Handaan sa Kasal ng Tupa - Pagkatapos, may narinig akong nagsalita mula sa trono, \u201cPurihin ninyo ang ating Dios, kayong lahat na naglilingkod sa kanya nang may takot, dakila man o hindi.\u201d"
                },
                "6": {
                    "verse_nr": "6",
                    "verse": "Pagkatapos, muling may narinig ako, parang ingay ng napakaraming tao na parang lagaslas ng talon o dagundong ng malakas na kulog. Ito ang sinasabi, \u201cPurihin ang Panginoon! Sapagkat naghahari na ang Panginoon na ating Dios na makapangyarihan sa lahat!"
                },
                "7": {
                    "verse_nr": "7",
                    "verse": "Magalak tayo at magsaya, at purihin natin siya. Sapagkat dumating na ang oras ng kasal ng Tupa, at nakahanda na ang kanyang nobya."
                },
                "8": {
                    "verse_nr": "8",
                    "verse": "Pinagsuot siya ng damit na malinis, makinang, at puting-puti.\u201d Ang ibig sabihin ng puting damit ay ang mabubuting gawa ng mga pinabanal ng Dios."
                },
                "9": {
                    "verse_nr": "9",
                    "verse": "At sinabi sa akin ng anghel, \u201cIsulat mo ito: Mapalad ang mga inimbitahan sa handaan sa kasal ng Tupa.\u201d At sinabi pa niya, \u201cTotoo ang mga sinasabing ito ng Dios.\u201d"
                },
                "10": {
                    "verse_nr": "10",
                    "verse": "Lumuhod ako sa paanan niya upang sumamba sa kanya. Pero sinabi niya sa akin, \u201cHuwag! Huwag mo akong sambahin. Sapagkat alipin din ako ng Dios, tulad mo at ng mga kapatid mong nagpapahayag ng katotohanang itinuro ni Jesus. Ang Dios ang sambahin mo!\u201d (Sapagkat ang mga katotohanang itinuro ni Jesus ay siyang buod ng mga sinabi at isinulat ng mga propeta.)"
                },
                "11": {
                    "verse_nr": "11",
                    "verse": "Ang Nakasakay sa Puting Kabayo - Pagkatapos, nakita kong nabuksan ang langit, at may puting kabayo na nakatayo roon. Ang nakasakay ay tinatawag na Tapat at Totoo. Sapagkat matuwid siyang humatol at makipagdigma."
                },
                "12": {
                    "verse_nr": "12",
                    "verse": "Parang nagniningas na apoy ang mga mata niya at marami ang mga korona niya sa ulo. May nakasulat na pangalan sa kanya, na siya lang ang nakakaalam kung ano ang kahulugan."
                },
                "13": {
                    "verse_nr": "13",
                    "verse": "Ang suot niyang damit ay inilubog sa dugo. At ang tawag sa kanya ay \u201cSalita ng Dios.\u201d"
                },
                "14": {
                    "verse_nr": "14",
                    "verse": "Sinusundan siya ng mga sundalo mula sa langit. Nakasakay din sila sa mga puting kabayo, at ang mga damit nila ay malinis at puting-puti."
                },
                "15": {
                    "verse_nr": "15",
                    "verse": "Mula sa bibig niya ay lumalabas ang matalas na espada na gagamitin niyang panlupig sa mga bansa. At pamamahalaan niya sila sa pamamagitan ng kamay na bakal. Ipapakita niya sa kanila ang matinding galit ng Dios na makapangyarihan sa lahat."
                },
                "16": {
                    "verse_nr": "16",
                    "verse": "Sa damit at sa hita niya ay may nakasulat: \u201cHari ng mga hari at Panginoon ng mga panginoon.\u201d"
                },
                "17": {
                    "verse_nr": "17",
                    "verse": "Pagkatapos, nakita ko ang isang anghel na nakatayo sa araw. Sumigaw siya sa mga ibong lumilipad sa himpapawid, \u201cHalikayo! Magtipon kayo para sa malaking handaan ng Dios!"
                },
                "18": {
                    "verse_nr": "18",
                    "verse": "Halikayo! Kainin ninyo ang laman ng mga hari, mga heneral, mga kawal, mga nakasakay sa kabayo, pati na ang laman ng kanilang mga kabayo. Kainin ninyo ang laman ng lahat ng tao, alipin man o hindi, hamak man o dakila.\u201d"
                },
                "19": {
                    "verse_nr": "19",
                    "verse": "Pagkatapos, nakita ko ang halimaw at ang mga hari sa mundo kasama ang kanilang mga kawal. Nagtipon sila upang labanan ang nakasakay sa puting kabayo at ang kanyang mga sundalo mula sa langit."
                },
                "20": {
                    "verse_nr": "20",
                    "verse": "Ngunit dinakip ang halimaw. Dinakip din ang huwad at sinungaling na propeta na gumagawa ng mga himala para sa halimaw. Ang mga himalang ito ang ginamit niya upang dayain ang mga taong may tatak ng halimaw at sumasamba sa imahen nito. Silang dalawa ay itinapon nang buhay sa lawang apoy na may nagliliyab na asupre."
                },
                "21": {
                    "verse_nr": "21",
                    "verse": "Pinatay ang mga sundalo nila sa pamamagitan ng espadang lumabas sa bibig ng nakasakay sa puting kabayo. At ang mga ibon ay nagsawa sa kakakain ng kanilang bangkay."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Ang 1,000 Taon - Pagkatapos nito, may nakita akong anghel na bumababa mula sa langit. May hawak siyang susi ng kailaliman, at may malaki siyang kadena."
                },
                "2": {
                    "verse_nr": "2",
                    "verse": "Dinakip niya ang dragon \u2013 ang ahas noong unang panahon na tinatawag na diyablo o Satanas \u2013 at saka iginapos ng kadena sa loob ng 1,000 taon."
                },
                "3": {
                    "verse_nr": "3",
                    "verse": "Inihulog siya ng anghel sa kailaliman, saka isinara at sinusian, at tinatakan pa ang pintuan nito upang walang mangahas na magbukas. Ikinulong siya upang hindi makapandaya ng mga tao sa iba\u02bct ibang bansa sa loob ng 1,000 taon. Pero pagkatapos ng 1,000 taon, pakakawalan siya sa loob ng maikling panahon."
                },
                "4": {
                    "verse_nr": "4",
                    "verse": "Pagkatapos, may nakita akong mga trono, at ang mga nakaupo roon ay binigyan ng karapatang humatol. Nakita ko rin ang kaluluwa ng mga taong pinugutan ng ulo dahil sa pangangaral nila tungkol kay Jesus at dahil sa pagpapahayag nila ng salita ng Dios. Ang mga ito ay hindi sumamba sa halimaw o sa imahen nito, at hindi tumanggap ng tatak nito sa noo o kanang kamay nila. Binuhay sila at binigyan ng karapatang maghari na kasama ni Cristo sa loob ng 1,000 taon."
                },
                "5": {
                    "verse_nr": "5",
                    "verse": "Ito ang unang pagkabuhay ng mga patay. (Ang ibang mga patay ay saka lang bubuhayin pagkatapos ng 1,000 taon.)"
                },
                "6": {
                    "verse_nr": "6",
                    "verse": "Mapalad at banal ang mga kabilang sa unang pagkabuhay ng mga patay. Walang kapangyarihan sa kanila ang ikalawang kamatayan. Magiging mga pari sila ng Dios at ni Cristo, at maghaharing kasama niya sa loob ng 1,000 taon."
                },
                "7": {
                    "verse_nr": "7",
                    "verse": "Ang Pagkatalo ni Satanas - Pagkatapos ng 1,000 taon, pakakawalan si Satanas mula sa kanyang bilangguan."
                },
                "8": {
                    "verse_nr": "8",
                    "verse": "Lalabas siya at dadayain ang mga bansa sa buong mundo, na tatawaging Gog at Magog. Titipunin sila ni Satanas at isasama sa pakikipagdigma sa mga mananampalataya. At ang matitipon niyang mga sundalo ay kasindami ng buhangin sa tabing-dagat na hindi kayang bilangin."
                },
                "9": {
                    "verse_nr": "9",
                    "verse": "Kakalat sila sa buong mundo, at paliligiran nila ang kampo ng mga banal at ang pinakamamahal na lungsod. Pero pauulanan sila ng Dios ng apoy mula sa langit at mamamatay silang lahat."
                },
                "10": {
                    "verse_nr": "10",
                    "verse": "At si Satanas na dumaya sa kanila ay itatapon sa lawang apoy at asupre, na siya ring pinagtapunan ng halimaw at ng huwad at sinungaling na propeta. Magkakasama silang parurusahan at pahihirapan araw-gabi, magpakailanman."
                },
                "11": {
                    "verse_nr": "11",
                    "verse": "Ang Huling Paghatol - Pagkatapos, nakita ko ang malaki at puting trono at ang nakaupo roon. Ang langit at ang lupa ay biglang naglaho at hindi na nakita."
                },
                "12": {
                    "verse_nr": "12",
                    "verse": "At nakita ko ang mga namatay, tanyag at hindi, na nakatayo sa harap ng trono. Binuksan ang mga aklat, pati na ang aklat na listahan ng mga taong binigyan ng buhay na walang hanggan. At ang bawat isa sa kanila ay hinatulan ayon sa ginawa nila na nakasulat sa mga aklat na iyon."
                },
                "13": {
                    "verse_nr": "13",
                    "verse": "Kahit sa dagat sila namatay o sa lupa, naglabasan sila mula sa lugar ng mga patay. At hinatulan ang lahat ayon sa mga ginawa nila."
                },
                "14": {
                    "verse_nr": "14",
                    "verse": "At ang sinumang hindi nakasulat ang pangalan sa aklat na listahan ng mga taong binigyan ng buhay na walang hanggan ay itinapon sa lawang apoy. Pagkatapos, itinapon din doon ang kamatayan at ang Hades. Ang parusang ito sa lawang apoy ay ang ikalawang kamatayan."
                },
                "15": {
                    "verse_nr": "15",
                    "verse": "At ang sinumang hindi nakasulat ang pangalan sa aklat na listahan ng mga taong binigyan ng buhay na walang hanggan ay itinapon sa lawang apoy. Pagkatapos, itinapon din doon ang kamatayan at ang Hades. Ang parusang ito sa lawang apoy ay ang ikalawang kamatayan."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Ang Bagong Langit at ang Bagong Lupa - Pagkatapos nito, nakita ko ang bagong langit at ang bagong lupa. Naglaho na ang dating langit at lupa, pati na rin ang dagat."
                },
                "2": {
                    "verse_nr": "2",
                    "verse": "At nakita ko ang Banal na Lungsod, ang bagong Jerusalem, na bumababa mula sa langit galing sa Dios. Ang lungsod na iyon ay tulad ng isang babaeng ikakasal. Handang-handa na, at gayak na gayak sa pagsalubong sa lalaking mapapangasawa niya."
                },
                "3": {
                    "verse_nr": "3",
                    "verse": "Narinig ko ang isang malakas na sigaw mula sa trono, \u201cNgayon, ang tahanan ng Dios ay nasa piling na ng mga tao! Mananahan na siyang kasama nila. Sila\u02bcy magiging mga mamamayan niya. At siya\u02bcy makakapiling na nila [at magiging Dios nila.]"
                },
                "4": {
                    "verse_nr": "4",
                    "verse": "Papahirin niya ang mga luha sa kanilang mga mata. Wala nang kamatayan, kalungkutan, iyakan o sakit. Sapagkat lumipas na ang dating kalagayan.\u201d"
                },
                "5": {
                    "verse_nr": "5",
                    "verse": "At sinabi ng nakaupo sa trono, \u201cBinabago ko na ngayon ang lahat ng bagay!\u201d At sinabi niya sa akin, \u201cIsulat mo ang sinasabi ko dahil totoo ito at maaasahan.\u201d"
                },
                "6": {
                    "verse_nr": "6",
                    "verse": "At sinabi pa niya, \u201cNaganap na ang lahat! Ako ang Alpha at ang Omega, na ang ibig sabihin, ang simula at ang katapusan ng lahat. Ang sinumang nauuhaw ay paiinumin ko nang walang bayad sa bukal na nagbibigay ng buhay na walang hanggan."
                },
                "7": {
                    "verse_nr": "7",
                    "verse": "Ang mga magtatagumpay ay gagawin kong mga anak ko, at ako\u02bcy magiging Dios nila."
                },
                "8": {
                    "verse_nr": "8",
                    "verse": "Pero nakakatakot ang sasapitin ng mga duwag, mga ayaw sumampalataya sa akin, marurumi ang gawain, mga mamamatay-tao, mga imoral, mga mangkukulam, mga sumasamba sa mga dios-diosan, at lahat ng sinungaling. Itatapon sila sa nagliliyab na lawang apoy at asupre, na siyang ikalawang kamatayan.\u201d"
                },
                "9": {
                    "verse_nr": "9",
                    "verse": "Ang Bagong Jerusalem - Lumapit sa akin ang isa sa pitong anghel na nagbuhos ng laman ng kanilang mga sisidlan, na siyang pitong panghuling salot. Sinabi niya, \u201cHalika, ipapakita ko sa iyo ang babaeng ikakasal sa Tupa.\u201d"
                },
                "10": {
                    "verse_nr": "10",
                    "verse": "Napuspos agad ako ng Banal na Espiritu, at dinala ako ng anghel sa tuktok ng napakataas na bundok. At ipinakita niya sa akin ang Banal na Lungsod, ang bagong Jerusalem, na bumababa mula sa langit galing sa Dios."
                },
                "11": {
                    "verse_nr": "11",
                    "verse": "Nakakasilaw itong tingnan dahil sa kapangyarihan ng Dios, at kumikislap na parang mamahaling batong jasper na kasinglinaw ng kristal."
                },
                "12": {
                    "verse_nr": "12",
                    "verse": "Ang lungsod ay napapalibutan ng mataas at matibay na pader, na may 12 pintuan, at bawat pintuan ay may tagapagbantay na anghel. Nakasulat sa mga pintuan ang pangalan ng 12 lahi ng Israel."
                },
                "13": {
                    "verse_nr": "13",
                    "verse": "Tatlo ang pinto sa bawat panig ng pader: tatlo sa silangan, tatlo sa hilaga, tatlo sa timog, at tatlo sa kanluran."
                },
                "14": {
                    "verse_nr": "14",
                    "verse": "Ang pader ay may 12 pundasyong bato at nakasulat doon ang 12 pangalan ng mga apostol ng Tupa."
                },
                "15": {
                    "verse_nr": "15",
                    "verse": "Ang anghel na nakikipag-usap sa akin ay may dalang panukat na ginto upang sukatin ang lungsod, pati na ang mga pinto at mga pader nito."
                },
                "16": {
                    "verse_nr": "16",
                    "verse": "Kwadrado ang sukat ng lungsod. Pareho ang haba at ang luwang\u202f\u2013 2,400 kilometro. Ganoon din ang taas nito."
                },
                "17": {
                    "verse_nr": "17",
                    "verse": "Sinukat din niya ang pader, 64 metro ang taas nito. (Ang panukat na ginamit ng anghel ay katulad din ng panukat na ginagamit ng tao.)"
                },
                "18": {
                    "verse_nr": "18",
                    "verse": "Ang pader ay yari sa batong jasper. Ang lungsod naman ay yari sa purong ginto na kasinglinaw ng kristal."
                },
                "19": {
                    "verse_nr": "19",
                    "verse": "Ang pundasyon ng pader ay napapalamutian ng sari-saring mamahaling bato: una, jasper; ikalawa, safiro; ikatlo, kalsedonia; ikaapat, esmeralda;"
                },
                "20": {
                    "verse_nr": "20",
                    "verse": "ikalima, sardonix; ikaanim, kornalina; ikapito, krisolito; ikawalo, beril; ikasiyam, topaz; ikasampu, krisopraso; ika-11, hasinto; at ika-12, ametista."
                },
                "21": {
                    "verse_nr": "21",
                    "verse": "Perlas ang 12 pinto, dahil ang bawat pinto ay yari sa isang malaking perlas. Ang mga pangunahing lansangan ay purong ginto na kasinglinaw ng kristal."
                },
                "22": {
                    "verse_nr": "22",
                    "verse": "Wala akong nakitang templo sa lungsod na iyon, dahil ang pinaka-templo ay walang iba kundi ang Panginoong Dios na makapangyarihan sa lahat at ang Tupa."
                },
                "23": {
                    "verse_nr": "23",
                    "verse": "Hindi na kailangan ang araw o ang buwan sa lungsod dahil ang kapangyarihan ng Dios ang nagbibigay ng liwanag, at ang Tupa ang ilaw doon."
                },
                "24": {
                    "verse_nr": "24",
                    "verse": "Ang ilaw ng lungsod na iyon ay magbibigay-liwanag sa mga bansa. At dadalhin doon ng mga hari sa mundo ang mga kayamanan nila."
                },
                "25": {
                    "verse_nr": "25",
                    "verse": "Palaging bukas ang mga pinto ng lungsod dahil wala nang gabi roon."
                },
                "26": {
                    "verse_nr": "26",
                    "verse": "Ang magaganda at mamahaling bagay ng mga bansa ay dadalhin din sa lungsod na iyon."
                },
                "27": {
                    "verse_nr": "27",
                    "verse": "Pero hindi makakapasok doon ang anumang bagay na marumi sa paningin ng Dios, ang mga gumagawa ng mga bagay na nakakahiya, at ang mga sinungaling. Ang mga makakapasok lang doon ay ang mga taong nakasulat ang pangalan sa aklat ng Tupa, na listahan ng mga taong binigyan ng buhay na walang hanggan."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Ipinakita rin sa akin ng anghel ang ilog na nagbibigay-buhay. Ang tubig nito ay kasinglinaw ng kristal at dumadaloy mula sa trono ng Dios at ng Tupa,"
                },
                "2": {
                    "verse_nr": "2",
                    "verse": "at umaagos sa gitna ng pangunahing lansangan ng lungsod. Sa magkabilang tabi ng ilog ay may punongkahoy na nagbibigay-buhay. Namumunga ito ng 12 beses sa isang taon, isang beses sa bawat buwan. At ang mga dahon nito ay ginagamit sa pagpapagaling sa mga bansa."
                },
                "3": {
                    "verse_nr": "3",
                    "verse": "Walang anumang isinumpa ng Dios na makikita roon. Naroon ang trono ng Dios at ng Tupa, at sasambahin siya ng mga lingkod niya."
                },
                "4": {
                    "verse_nr": "4",
                    "verse": "Makikita nila ang kanyang mukha, at isusulat sa mga noo nila ang kanyang pangalan."
                },
                "5": {
                    "verse_nr": "5",
                    "verse": "Wala nang gabi roon, kaya hindi na kailangan ang mga ilawan o ang liwanag ng araw, dahil ang Panginoong Dios ang magiging ilaw nila. At maghahari sila magpakailanman."
                },
                "6": {
                    "verse_nr": "6",
                    "verse": "Ang Pagbabalik ni Jesus - At sinabi sa akin ng anghel, \u201cAng mga salitang ito ay totoo at maaasahan. Ang Panginoong Dios, na nagpapahayag sa kanyang mga propeta, ang siyang nagsugo ng anghel niya upang ipakita sa mga lingkod niya ang mga bagay na malapit nang mangyari.\u201d"
                },
                "7": {
                    "verse_nr": "7",
                    "verse": "Sinabi ni Jesus, \u201cMalapit na akong dumating! Mapalad ang mga sumusunod sa mga pahayag ng Dios sa aklat na ito.\u201d"
                },
                "8": {
                    "verse_nr": "8",
                    "verse": "Akong si Juan ang nakarinig at nakakita ng lahat ng ito. Matapos kong marinig at makita ang lahat ng ito, lumuhod ako upang sumamba sa anghel na nagpakita sa akin ng mga ito."
                },
                "9": {
                    "verse_nr": "9",
                    "verse": "Pero sinabi niya sa akin, \u201cHuwag! Huwag mo akong sambahin. Sapagkat katulad mo, alipin din ako ng Dios at ng mga katulad mong propeta, at ng lahat ng sumusunod sa mga nakasulat sa aklat na ito. Ang Dios ang sambahin mo!\u201d"
                },
                "10": {
                    "verse_nr": "10",
                    "verse": "Sinabi pa niya sa akin, \u201cHuwag mong ililihim ang mga propesiya sa aklat na ito, dahil malapit na itong matupad."
                },
                "11": {
                    "verse_nr": "11",
                    "verse": "Ang masama ay magpapakasama pa, at ang marumi ay magpapakarumi pa. Pero ang matuwid ay magpapakatuwid pa, at ang banal ay magpapakabanal pa.\u201d"
                },
                "12": {
                    "verse_nr": "12",
                    "verse": "Sinabi ng Panginoong Jesus, \u201cMakinig kayo! Malapit na akong dumating! Dala ko ang aking gantimpala para sa bawat isa ayon sa mga ginawa niya."
                },
                "13": {
                    "verse_nr": "13",
                    "verse": "Ako ang Alpha at ang Omega, na ang ibig sabihin, ang una at ang huli, o ang simula at ang katapusan ng lahat."
                },
                "14": {
                    "verse_nr": "14",
                    "verse": "\u201cMapalad ang naglilinis ng mga damit nila, dahil papayagan silang makapasok sa lungsod at kumain ng bunga ng punongkahoy na nagbibigay-buhay."
                },
                "15": {
                    "verse_nr": "15",
                    "verse": "Pero maiiwan sa labas ang masasamang tao, mga mangkukulam, mga imoral, mga mamamatay-tao, mga sumasamba sa mga dios-diosan, at ang lahat ng nabubuhay sa kasinungalingan."
                },
                "16": {
                    "verse_nr": "16",
                    "verse": "\u201cAkong si Jesus ang nagsugo sa aking anghel upang sabihin sa iyo ang mga bagay na ito para sa mga iglesya. Galing ako sa angkan ni David at ako rin ang maningning na bituin sa umaga.\u201d"
                },
                "17": {
                    "verse_nr": "17",
                    "verse": "Nag-iimbita ang Banal na Espiritu at ang babaeng ikakasal, \u201cHalikayo!\u201d Ang lahat ng nakarinig nito ay magsabi rin, \u201cHalikayo!\u201d Lumapit ang sinumang nauuhaw at gustong uminom ng tubig na nagbibigay-buhay. Wala itong bayad."
                },
                "18": {
                    "verse_nr": "18",
                    "verse": "Ang Pangwakas na Sinabi ni Juan - Ako, si Juan ay nagbibigay babala sa lahat ng nakakarinig sa mga pahayag ng Dios sa aklat na ito. Ang sinumang magdagdag sa mga nilalaman ng aklat na ito, idaragdag ng Dios sa kanyang parusa ang mga salot na nakasulat dito."
                },
                "19": {
                    "verse_nr": "19",
                    "verse": "At ang sinumang magbawas sa mga nilalaman ng aklat na ito ay aalisan ng Dios ng karapatang kumain sa bunga ng punongkahoy na nagbibigay-buhay. At mawawalan din siya ng karapatang makapasok sa Banal na Lungsod na nabanggit sa aklat na ito."
                },
                "20": {
                    "verse_nr": "20",
                    "verse": "Si Jesus ang nagpapatunay sa lahat ng nakasulat dito. At sinabi pa niya, \u201cTalagang malapit na akong dumating!\u201d Sinabi ko naman, \u201cSana nga po! Pumarito na po kayo, Panginoong Jesus.\u201d"
                },
                "21": {
                    "verse_nr": "21",
                    "verse": "Pagpalain kayong lahat ng Panginoong Jesus."
                }
            }
        }
    }
}