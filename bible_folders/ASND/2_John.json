{
    "version": "ASND",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mula sa namumuno sa iglesya. Mahal kong Ginang na pinili ng Dios, kasama ng iyong mga anak. Minamahal ko kayong tunay, at hindi lang ako kundi ang lahat ng nakakakilala sa katotohanan."
                },
                "2": {
                    "verse_nr": "2",
                    "verse": "Minamahal namin kayo dahil sa katotohanang nasa atin at mananatili sa atin magpakailanman."
                },
                "3": {
                    "verse_nr": "3",
                    "verse": "Manatili sana sa atin ang biyaya, awa, at kapayapaang galing sa Dios Ama at sa Panginoong Jesu-Cristo na kanyang Anak, habang namumuhay tayo sa katotohanan at pag-ibig."
                },
                "4": {
                    "verse_nr": "4",
                    "verse": "Ang Katotohanan at Ang Pag-ibig - Labis ang kagalakan ko nang malaman ko na ang ilan sa mga anak mo ay sumusunod sa katotohanan, ayon sa iniutos sa atin ng Dios Ama."
                },
                "5": {
                    "verse_nr": "5",
                    "verse": "Kaya Ginang, hinihiling ko sa iyo ngayon na magmahalan tayong lahat. Hindi ito isang panibagong utos kundi ito rin ang utos na ibinigay sa atin noong una tayong sumampalataya."
                },
                "6": {
                    "verse_nr": "6",
                    "verse": "Makikita ang pag-ibig sa atin kung namumuhay tayo ayon sa mga utos ng Dios. At ang utos niya na narinig ninyo mula nang sumampalataya kayo ay ito: mamuhay tayo nang may pag-ibig."
                },
                "7": {
                    "verse_nr": "7",
                    "verse": "Mahalaga ito, dahil marami nang nagkalat na manlilinlang sa mundo. Ito ang mga taong hindi kumikilala na si Jesu-Cristo ay naging tao. Sila\u02bcy mga manlilinlang at anti-Cristo."
                },
                "8": {
                    "verse_nr": "8",
                    "verse": "Mag-ingat kayo at nang hindi mawala ang inyong pinaghirapan, sa halip ay matanggap ninyo ang buong gantimpala."
                },
                "9": {
                    "verse_nr": "9",
                    "verse": "Ang sinumang hindi sumusunod sa aral ni Cristo o nagtuturo pa ng labis dito ay hindi pinananahanan ng Dios. Ngunit ang sinumang sumusunod sa aral ni Cristo ay pinananahanan ng Ama at ng Anak."
                },
                "10": {
                    "verse_nr": "10",
                    "verse": "Kung may dumating man sa inyo na iba ang ipinangangaral tungkol kay Cristo, huwag n\u02bcyo siyang tanggapin sa inyong tahanan, ni huwag n\u02bcyo siyang batiin nang may pagpapala."
                },
                "11": {
                    "verse_nr": "11",
                    "verse": "Sapagkat ang sinumang bumati sa kanya ng ganoon ay nakikibahagi sa masasama niyang gawain."
                },
                "12": {
                    "verse_nr": "12",
                    "verse": "Marami pa sana akong sasabihin sa inyo, ngunit hindi ko na lang isusulat. Sapagkat umaasa akong makakadalaw ako riyan at makakausap kayo nang personal, upang malubos ang ating kagalakan."
                },
                "13": {
                    "verse_nr": "13",
                    "verse": "Kinukumusta ka ng mga anak ng kapatid mong babae, na tulad mo\u02bcy isa rin sa mga pinili ng Dios."
                }
            }
        }
    }
}