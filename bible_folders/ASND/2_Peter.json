{
    "version": "ASND",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pagbati Mula kay Pedro - Mula kay Simon Pedro na lingkod at apostol ni Jesu-Cristo. Mahal kong mga kapatid na kabahagi sa napakahalagang pananampalataya na tinanggap din namin. Ang pananampalatayang ito\u02bcy ibinigay sa atin ni Jesu-Cristo na ating Dios at Tagapagligtas, dahil matuwid siya."
                },
                "2": {
                    "verse_nr": "2",
                    "verse": "Sumainyo nawa ang higit pang biyaya at kapayapaan dahil sa pagkakakilala ninyo sa ating Dios at Panginoong Jesu-Cristo."
                },
                "3": {
                    "verse_nr": "3",
                    "verse": "Pinili Tayo ng Dios na Maging mga Anak Niya - Ang kapangyarihan ng Dios ang nagbigay sa atin ng lahat ng kailangan natin para mamuhay nang may kabanalan. Ito\u02bcy sa pamamagitan ng pagkakakilala natin sa kanya na tumawag sa atin. Tinawag niya tayo sa pamamagitan ng kapangyarihan niya at kabutihan."
                },
                "4": {
                    "verse_nr": "4",
                    "verse": "At sa pamamagitan din nito, ipinagkaloob niya sa atin ang mahahalaga at dakila niyang mga pangako. Ginawa niya ito para makabahagi tayo sa kabanalan ng Dios at matakasan ang mapanirang pagnanasa na umiiral sa mundong ito."
                },
                "5": {
                    "verse_nr": "5",
                    "verse": "Dahil dito, pagsikapan ninyong maidagdag sa pananampalataya n\u02bcyo ang kabutihang-asal; sa kabutihang-asal, ang kaalaman;"
                },
                "6": {
                    "verse_nr": "6",
                    "verse": "sa kaalaman, ang pagpipigil sa sarili; sa pagpipigil sa sarili, ang pagtitiis; sa pagtitiis, ang kabanalan;"
                },
                "7": {
                    "verse_nr": "7",
                    "verse": "sa kabanalan, ang pag-ibig sa mga kapatid kay Cristo; at sa pag-ibig sa mga kapatid kay Cristo, ang pag-ibig sa lahat."
                },
                "8": {
                    "verse_nr": "8",
                    "verse": "Sapagkat kung ang mga katangiang ito ay nasa inyo at lumalago, nagiging makabuluhan at kapaki-pakinabang ang pagkakakilala n\u02bcyo sa ating Panginoong Jesu-Cristo."
                },
                "9": {
                    "verse_nr": "9",
                    "verse": "Ngunit ang mga nagkukulang sa mga katangiang ito ay mga bulag sa katotohanan. Nakalimutan na nilang nilinis na sila ng Dios sa dati nilang mga kasalanan."
                },
                "10": {
                    "verse_nr": "10",
                    "verse": "Kaya nga, minamahal kong mga kapatid kay Cristo, pagsikapan ninyong mapatunayan na mga tinawag nga kayo at pinili ng Dios. Sapagkat kung gagawin n\u02bcyo ang mga bagay na ito, hindi kayo matitisod,"
                },
                "11": {
                    "verse_nr": "11",
                    "verse": "kundi buong galak kayong tatanggapin sa walang katapusang kaharian ng ating Panginoon at Tagapagligtas na si Jesu-Cristo."
                },
                "12": {
                    "verse_nr": "12",
                    "verse": "Kaya lagi ko kayong pinapaalalahanan tungkol sa mga bagay na ito, kahit alam n\u02bcyo na ang mga ito at matatag na kayo sa katotohanang tinanggap ninyo."
                },
                "13": {
                    "verse_nr": "13",
                    "verse": "At sa palagay ko, nararapat lang na paalalahanan ko kayo sa mga bagay na ito habang nabubuhay pa ako,"
                },
                "14": {
                    "verse_nr": "14",
                    "verse": "dahil alam kong hindi na ako magtatagal sa mundong ito. Ang ating Panginoong Jesu-Cristo mismo ang nagpahayag nito sa akin."
                },
                "15": {
                    "verse_nr": "15",
                    "verse": "Kaya gagawin ko ang lahat para makatiyak akong maaalala n\u02bcyo pa rin ang mga itinuro ko kahit wala na ako rito."
                },
                "16": {
                    "verse_nr": "16",
                    "verse": "Naging Saksi Kami sa Kapangyarihan ni Cristo - Ang mga ipinangaral namin sa inyo tungkol sa kapangyarihan at pagdating ng ating Panginoong Jesu-Cristo ay hindi kwentong gawa-gawa lang. Nasaksihan namin mismo ang kadakilaan niya."
                },
                "17": {
                    "verse_nr": "17",
                    "verse": "Sapagkat nang parangalan at papurihan si Jesu-Cristo ng Dios Ama, narinig namin ang tinig ng Makapangyarihang Dios na nagsasabi, \u201cIto ang minamahal kong Anak na lubos kong kinalulugdan.\u201d"
                },
                "18": {
                    "verse_nr": "18",
                    "verse": "Narinig namin mismo ang tinig na nanggaling sa langit noong kasama namin si Jesus doon sa banal na bundok."
                },
                "19": {
                    "verse_nr": "19",
                    "verse": "Dahil nga rito, lalong tumibay ang paniniwala namin sa mga ipinahayag ng mga propeta noon. Kaya nararapat lang na bigyan n\u02bcyo ng pansin ang mga sinabi nila, dahil para itong ilaw na tumatanglaw sa madilim na lugar hanggang sa araw ng pagdating ng Panginoon. Tulad siya ng tala sa umaga na nagbibigay-liwanag sa isipan ninyo."
                },
                "20": {
                    "verse_nr": "20",
                    "verse": "Higit sa lahat, dapat ninyong tandaan na ang lahat ng isinulat ng mga propeta sa Kasulatan ay hindi ayon sa sarili nilang interpretasyon."
                },
                "21": {
                    "verse_nr": "21",
                    "verse": "Sapagkat hindi galing sa sarili nilang kalooban ang mga ipinangaral nila kundi sa Banal na Espiritu na nag-udyok sa kanila upang sabihin ang salita ng Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang mga Huwad na Guro - Ngunit nagkaroon din ng mga huwad na propeta sa mga mamamayan ng Israel noong araw, at ganito rin ang mangyayari sa inyo. Magkakaroon ng mga huwad na guro sa inyo at palihim nilang ituturo ang mga aral na makakasira sa pananampalataya ninyo. Itatakwil nila maging ang Panginoon na tumubos sa kanila, kaya biglang darating sa kanila ang kapahamakan."
                },
                "2": {
                    "verse_nr": "2",
                    "verse": "Sa kabila nito, marami pa ring susunod sa nakakahiya nilang pamumuhay, at dahil sa kanila, malalapastangan ang katotohanang sinusunod natin."
                },
                "3": {
                    "verse_nr": "3",
                    "verse": "Dahil sa kasakiman nila, lilinlangin nila kayo sa pamamagitan ng matatamis na salita para kwartahan kayo. Matagal nang nakahanda ang hatol sa kanila, at malapit na silang lipulin."
                },
                "4": {
                    "verse_nr": "4",
                    "verse": "Kahit nga ang mga anghel ay hindi kinaawaan ng Dios nang nagkasala sila. Sa halip, itinapon sila sa malalim at madilim na hukay para roon hintayin ang Araw ng Paghuhukom."
                },
                "5": {
                    "verse_nr": "5",
                    "verse": "Hindi rin kinaawaan ng Dios ang mga tao noong unang panahon dahil sa kasamaan nila, kundi nilipol silang lahat sa baha. Tanging si Noe na nangaral tungkol sa matuwid na pamumuhay at ang pito niyang kasama ang nakaligtas."
                },
                "6": {
                    "verse_nr": "6",
                    "verse": "Hinatulan din ng Dios ang mga lungsod ng Sodom at Gomora dahil sa kasamaan nila, at sinunog ang mga ito, para ipakita ang mangyayari sa masasama."
                },
                "7": {
                    "verse_nr": "7",
                    "verse": "Pero iniligtas ng Dios si Lot, isang taong matuwid na nababahala sa malaswang pamumuhay ng mga tao."
                },
                "8": {
                    "verse_nr": "8",
                    "verse": "Habang naninirahan doon si Lot, araw-araw niyang nasasaksihan ang masasama nilang gawain at labis na naghihirap ang kalooban niya."
                },
                "9": {
                    "verse_nr": "9",
                    "verse": "Kaya makikita natin na alam ng Panginoon kung paano iligtas sa mga pagsubok ang mga matuwid, at kung paano parusahan ang masasama. Parurusahan niya lalo na ang mga sumusunod sa masasamang nasa ng kanilang laman at ayaw magpasakop sa kanya, hanggang sa pagdating ng Araw ng Paghuhukom. Ang binabanggit kong mga huwad na guro ay mayayabang at mapangahas. Hindi sila natatakot lapastanganin ang mga makapangyarihang nilalang."
                },
                "10": {
                    "verse_nr": "10",
                    "verse": "Kaya makikita natin na alam ng Panginoon kung paano iligtas sa mga pagsubok ang mga matuwid, at kung paano parusahan ang masasama. Parurusahan niya lalo na ang mga sumusunod sa masasamang nasa ng kanilang laman at ayaw magpasakop sa kanya, hanggang sa pagdating ng Araw ng Paghuhukom. Ang binabanggit kong mga huwad na guro ay mayayabang at mapangahas. Hindi sila natatakot lapastanganin ang mga makapangyarihang nilalang."
                },
                "11": {
                    "verse_nr": "11",
                    "verse": "Kahit ang mga anghel, na higit pang malakas at makapangyarihan sa mga gurong ito, ay hindi nilalapastangan ang mga makapangyarihang nilalang sa harap ng Panginoon."
                },
                "12": {
                    "verse_nr": "12",
                    "verse": "Pero nilalapastangan ng mga gurong ito ang mga bagay na wala naman silang alam. Para silang mga hayop na walang isip at ipinanganak para hulihin at patayin. Talagang lilipulin ang mga taong ito."
                },
                "13": {
                    "verse_nr": "13",
                    "verse": "Ito ang kabayaran sa ginagawa nilang kasamaan. Mahilig silang gumawa ng lantarang kalaswaan. Malaking kahihiyan at kapintasan ang dala nila sa inyo. Natutuwa silang lokohin kayo habang kumakain silang kasama ninyo sa mga pagsasalo-salo ninyo."
                },
                "14": {
                    "verse_nr": "14",
                    "verse": "Kung tumingin sila sa babae, puno ito ng pagnanasa. Wala silang tigil sa paggawa ng kasalanan at hinihikayat pa ang mga taong mahihina. Sanay sila sa pagiging sakim. Mga isinumpa sila!"
                },
                "15": {
                    "verse_nr": "15",
                    "verse": "Tinalikuran nila ang tamang daan, kaya sila naligaw. Sinunod nila ang halimbawa ni Balaam na anak ni Beor na pumayag masuhulan sa paggawa ng masama."
                },
                "16": {
                    "verse_nr": "16",
                    "verse": "At dahil nilabag niya ang utos ng Dios, sinumbatan siya ng asno niyang nakapagsalita na parang tao upang mapigilan siya sa kabaliwan niya."
                },
                "17": {
                    "verse_nr": "17",
                    "verse": "Ang mga huwad na gurong ito\u02bcy tulad ng mga natuyong batis at mga ulap na tinatangay ng malakas na hangin. Inilaan na sila ng Dios sa kadiliman."
                },
                "18": {
                    "verse_nr": "18",
                    "verse": "Mayabang silang magsalita, pero wala namang kabuluhan. Sinasabi nilang hindi masama ang pagsunod sa masasamang nasa ng laman. Kaya nahihikayat nilang bumalik sa imoralidad ang mga taong kakatalikod pa lamang sa masamang pamumuhay."
                },
                "19": {
                    "verse_nr": "19",
                    "verse": "Ipinapangako nila ang kalayaan sa mga nahihikayat nila, pero sila mismo ay mga alipin ng kasalanang magpapahamak sa kanila. Sapagkat alipin ang tao ng anumang kumokontrol sa kanya."
                },
                "20": {
                    "verse_nr": "20",
                    "verse": "Ang mga taong nakakilala na kay Jesu-Cristo na Panginoon at Tagapagligtas ay tumalikod na sa kasamaan ng mundo. Ngunit kung muli silang bumalik sa kasamaan at maging alipin muli nito, mas masahol pa sa dati ang magiging kalagayan nila."
                },
                "21": {
                    "verse_nr": "21",
                    "verse": "Mas mabuti pang hindi na nila natagpuan ang landas patungo sa matuwid na pamumuhay, kaysa sa natagpuan ito at talikuran lang sa bandang huli ang mga banal na utos na ibinigay sa kanila."
                },
                "22": {
                    "verse_nr": "22",
                    "verse": "Bagay sa kanila ang kasabihan, \u201cAng aso\u02bcy kumakain ng suka niya.\u201d At, \u201cAng baboy, paliguan man ay babalik din sa kanyang lubluban.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Pagbabalik ng Panginoon - Mga minamahal, pangalawang sulat ko na ito sa inyo. Sa mga sulat ko, sinikap kong gisingin ang kaisipan n\u02bcyo sa kabutihan, sa pamamagitan ng pagpapaalala sa inyo ng ilang bagay."
                },
                "2": {
                    "verse_nr": "2",
                    "verse": "Nais kong ipaalala sa inyo ang mga salita ng mga propeta ng Dios noong una at ang utos na ibinigay sa inyo ng ating Panginoon at Tagapagligtas sa pamamagitan ng mga apostol na isinugo sa inyo."
                },
                "3": {
                    "verse_nr": "3",
                    "verse": "Una sa lahat, dapat ninyong maunawaan na sa mga huling araw ay darating ang mga manlilibak at susundin ang masasama nilang nasa."
                },
                "4": {
                    "verse_nr": "4",
                    "verse": "Sasabihin nila, \u201cHindi ba\u02bct nangako si Cristo na babalik siya? Nasaan na siya ngayon? Namatay na ang mga magulang namin pero wala pa ring pagbabago mula nang likhain ang mundo.\u201d"
                },
                "5": {
                    "verse_nr": "5",
                    "verse": "Sinasadya nilang kalimutan ang katotohanan na nilikha ng Dios ang langit sa pamamagitan ng kanyang salita. At nilikha niya ang lupa mula sa tubig at sa pamamagitan ng tubig."
                },
                "6": {
                    "verse_nr": "6",
                    "verse": "At sa pamamagitan din ng tubig, bumaha sa mundo at nalipol ang lahat."
                },
                "7": {
                    "verse_nr": "7",
                    "verse": "Sa pamamagitan din ng kanyang salita, itinakdang tupukin ng Dios sa apoy ang kasalukuyang langit at lupa sa Araw ng Paghuhukom at paglipol sa masasama."
                },
                "8": {
                    "verse_nr": "8",
                    "verse": "Ngunit huwag sana ninyong kakalimutan mga minamahal, na sa Panginoon, walang pinagkaiba ang isang araw sa isang libong taon. Para sa kanya ang mga ito ay pareho lang."
                },
                "9": {
                    "verse_nr": "9",
                    "verse": "Hindi nagpapabaya ang Panginoon sa pagtupad sa pangako niya, gaya ng inaakala ng ilan. Ang totoo, binibigyan lang niya ng pagkakataong magsisi ang lahat sa mga kasalanan nila, dahil ayaw niyang mapahamak ang sinuman."
                },
                "10": {
                    "verse_nr": "10",
                    "verse": "Ang araw ng Panginoon ay darating na tulad ng isang magnanakaw. Sa araw na iyon, biglang mawawala ang kalangitan na may nakakapangilabot na ugong. Masusunog ang lupa, at mawawala ang lahat ng nasa lupa."
                },
                "11": {
                    "verse_nr": "11",
                    "verse": "Kung ganito ang magiging kahihinatnan ng lahat, dapat kayong mamuhay nang banal at makadios,"
                },
                "12": {
                    "verse_nr": "12",
                    "verse": "habang hinihintay n\u02bcyo ang araw ng pagdating ng Dios at ginagawa ang makakayanan n\u02bcyo para mapadali ang pagdating niya. Sa araw na ito, masusunog ang langit sa apoy at matutunaw ang lahat ng nasa lupa sa tindi ng init."
                },
                "13": {
                    "verse_nr": "13",
                    "verse": "Ngunit ayon sa pangako niya, may maaasahan din tayong bagong langit at lupa na paghaharian ng katarungan."
                },
                "14": {
                    "verse_nr": "14",
                    "verse": "Kaya nga, mga minamahal, habang inaasahan n\u02bcyo ang bagay na ito, pagsikapan ninyong mamuhay nang mapayapa, malinis, at walang kapintasan sa paningin niya."
                },
                "15": {
                    "verse_nr": "15",
                    "verse": "Alalahanin n\u02bcyo na kaya hindi pa dumarating ang Panginoon ay para bigyan ng pagkakataong maligtas ang mga tao, gaya nga ng mga isinulat sa inyo ng mahal nating kapatid na si Pablo sa pamamagitan ng karunungang ibinigay sa kanya ng Panginoon."
                },
                "16": {
                    "verse_nr": "16",
                    "verse": "At ito rin ang sinasabi niya sa lahat ng sulat niya. May ilang bahagi sa mga sulat niya na mahirap intindihin, na binibigyan ng maling kahulugan ng mga hangal at mahihina ang pananampalataya, gaya ng ginagawa nila sa ibang mga Kasulatan. Kaya sila mismo ang nagpapahamak sa sarili nila."
                },
                "17": {
                    "verse_nr": "17",
                    "verse": "Mga minamahal, alam na ninyo ito kahit noon pa. Kaya mag-ingat kayo nang hindi kayo maloko sa pamamagitan ng mga maling aral ng mga taong suwail, at mawalay sa mabuti ninyong kalagayan sa Dios."
                },
                "18": {
                    "verse_nr": "18",
                    "verse": "Sa halip, lumago kayo sa biyaya ng Dios at sa pagkakakilala sa ating Panginoon at Tagapagligtas na si Jesu-Cristo. Purihin siya ngayon at magpakailanman! Amen."
                }
            }
        }
    }
}