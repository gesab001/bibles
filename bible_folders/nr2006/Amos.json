{
    "version": "nr2006",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Profezie contro Damasco, Gaza, Tiro, Edom e Ammon - Parole di Amos, uno dei pastori di Tecoa, che ebbe in visione riguardo a Israele, al tempo di Uzzia, re di Giuda, e al tempo di Geroboamo, figlio di Ioas, re d\u2019Israele, due anni prima del terremoto."
                },
                "2": {
                    "verse_nr": "2",
                    "verse": "Egli disse: \u00abIl SIGNORE rugge da Sion, egli fa sentire la sua voce da Gerusalemme; i pascoli dei pastori sono desolati e la vetta del Carmelo \u00e8 inaridita\u00bb."
                },
                "3": {
                    "verse_nr": "3",
                    "verse": "Cos\u00ec parla il SIGNORE: \u00abPer tre misfatti di Damasco, anzi per quattro, io non revocher\u00f2 la mia sentenza, perch\u00e9 hanno lacerato Galaad con trebbie di ferro."
                },
                "4": {
                    "verse_nr": "4",
                    "verse": "Io mander\u00f2 nella casa di Azael un fuoco che divorer\u00e0 i palazzi di Ben-Adad."
                },
                "5": {
                    "verse_nr": "5",
                    "verse": "Spezzer\u00f2 le sbarre di Damasco, sterminer\u00f2 ogni abitante da Bicat-Aven e colui che tiene lo scettro da Bet-Eden, e il popolo di Siria andr\u00e0 in esilio a Chir\u00bb, dice il SIGNORE."
                },
                "6": {
                    "verse_nr": "6",
                    "verse": "Cos\u00ec parla il SIGNORE: \u00abPer tre misfatti di Gaza, anzi per quattro, io non revocher\u00f2 la mia sentenza, perch\u00e9 hanno deportato intere popolazioni per metterle in mano a Edom."
                },
                "7": {
                    "verse_nr": "7",
                    "verse": "Io mander\u00f2 dentro le mura di Gaza un fuoco che ne divorer\u00e0 i palazzi."
                },
                "8": {
                    "verse_nr": "8",
                    "verse": "Sterminer\u00f2 ogni abitante da Asdod e colui che tiene lo scettro da Ascalon; rivolger\u00f2 la mano contro Ecron e il resto dei Filistei perir\u00e0\u00bb, dice il Signore, DIO."
                },
                "9": {
                    "verse_nr": "9",
                    "verse": "Cos\u00ec parla il SIGNORE: \u00abPer tre misfatti di Tiro, anzi per quattro, io non revocher\u00f2 la mia sentenza, perch\u00e9 hanno messo in mano a Edom intere popolazioni, deportate da loro, e non si sono ricordati del patto fraterno."
                },
                "10": {
                    "verse_nr": "10",
                    "verse": "Io mander\u00f2 dentro le mura di Tiro un fuoco che ne divorer\u00e0 i palazzi\u00bb."
                },
                "11": {
                    "verse_nr": "11",
                    "verse": "Cos\u00ec parla il SIGNORE: \u00abPer tre misfatti di Edom, anzi per quattro, io non revocher\u00f2 la mia sentenza, perch\u00e9 ha inseguito suo fratello con la spada, reprimendo ogni compassione, e perch\u00e9 mantiene la sua ira per sempre e serba la sua collera in perpetuo."
                },
                "12": {
                    "verse_nr": "12",
                    "verse": "Io mander\u00f2 in Teman un fuoco che divorer\u00e0 i palazzi di Bosra\u00bb."
                },
                "13": {
                    "verse_nr": "13",
                    "verse": "Cos\u00ec parla il SIGNORE: \u00abPer tre misfatti dei figli di Ammon, anzi per quattro, io non revocher\u00f2 la mia sentenza, perch\u00e9 hanno sventrato le donne incinte di Galaad per allargare i propri confini."
                },
                "14": {
                    "verse_nr": "14",
                    "verse": "Io accender\u00f2 dentro le mura di Rabba un fuoco che ne divorer\u00e0 i palazzi in mezzo ai clamori di un giorno di battaglia, in mezzo alla burrasca in un giorno di tempesta."
                },
                "15": {
                    "verse_nr": "15",
                    "verse": "Il loro re sar\u00e0 deportato insieme con i suoi pr\u00ecncipi\u00bb, dice il SIGNORE."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Profezie contro Moab, Giuda e Israele - Cos\u00ec parla il SIGNORE: \u00abPer tre misfatti di Moab, anzi per quattro, io non revocher\u00f2 la mia sentenza, perch\u00e9 ha bruciato e calcinato le ossa del re di Edom."
                },
                "2": {
                    "verse_nr": "2",
                    "verse": "Io mander\u00f2 in Moab un fuoco che divorer\u00e0 i palazzi di Cheriot. Moab perir\u00e0 in mezzo al tumulto, alle grida di guerra e al suono delle trombe;"
                },
                "3": {
                    "verse_nr": "3",
                    "verse": "in mezzo ad esso sterminer\u00f2 il giudice e uccider\u00f2 tutti i suoi pr\u00ecncipi, con lui\u00bb, dice il SIGNORE."
                },
                "4": {
                    "verse_nr": "4",
                    "verse": "Cos\u00ec parla il SIGNORE: \u00abPer tre misfatti di Giuda, anzi per quattro, io non revocher\u00f2 la mia sentenza, perch\u00e9 hanno disprezzato la legge del SIGNORE e non hanno osservato i suoi precetti, e perch\u00e9 si sono lasciati sviare dai loro falsi d\u00e8i, dietro i quali erano gi\u00e0 andati i loro padri."
                },
                "5": {
                    "verse_nr": "5",
                    "verse": "Io mander\u00f2 in Giuda un fuoco che divorer\u00e0 i palazzi di Gerusalemme\u00bb."
                },
                "6": {
                    "verse_nr": "6",
                    "verse": "Cos\u00ec parla il SIGNORE: \u00abPer tre misfatti d\u2019Israele, anzi per quattro, io non revocher\u00f2 la mia sentenza, perch\u00e9 vendono il giusto per denaro e il povero a causa di un paio di sandali;"
                },
                "7": {
                    "verse_nr": "7",
                    "verse": "perch\u00e9 desiderano veder la polvere della terra sulla testa degli indifesi, violano il diritto degli umili e figlio e padre vanno dalla stessa ragazza, per profanare il mio santo nome."
                },
                "8": {
                    "verse_nr": "8",
                    "verse": "Si stendono accanto a ogni altare su vestiti presi in pegno, e nella casa del loro Dio bevono il vino di chi viene multato."
                },
                "9": {
                    "verse_nr": "9",
                    "verse": "Eppure io ho distrutto davanti a loro l\u2019Amoreo, la cui statura era come l\u2019altezza dei cedri e che era forte come le querce; io ho distrutto il suo frutto in alto e le sue radici in basso."
                },
                "10": {
                    "verse_nr": "10",
                    "verse": "Eppure io vi ho condotti fuori dal paese d\u2019Egitto e vi ho guidati per quarant\u2019anni nel deserto, per darvi il paese dell\u2019Amoreo."
                },
                "11": {
                    "verse_nr": "11",
                    "verse": "Ho suscitato dei profeti tra i vostri figli e dei nazirei tra i vostri giovani. Non \u00e8 forse cos\u00ec, o figli d\u2019Israele?\u00bb, dice il SIGNORE."
                },
                "12": {
                    "verse_nr": "12",
                    "verse": "\u00abMa voi avete dato da bere del vino ai nazirei e avete ordinato ai profeti di non profetizzare!"
                },
                "13": {
                    "verse_nr": "13",
                    "verse": "Ecco, io vi schiaccer\u00f2, come un carro carico di covoni schiaccia la terra."
                },
                "14": {
                    "verse_nr": "14",
                    "verse": "L\u2019agile non avr\u00e0 modo di darsi alla fuga, il forte non potr\u00e0 servirsi della sua forza e il valoroso non scamper\u00e0;"
                },
                "15": {
                    "verse_nr": "15",
                    "verse": "chi maneggia l\u2019arco non potr\u00e0 resistere, chi ha il piede veloce non potr\u00e0 scampare; il cavaliere sul suo cavallo non si salver\u00e0,"
                },
                "16": {
                    "verse_nr": "16",
                    "verse": "il pi\u00f9 coraggioso fra i prodi fuggir\u00e0 nudo in quel giorno\u00bb, dice il SIGNORE."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Invito alla riflessione - Ascoltate questa parola che il SIGNORE pronuncia contro di voi, o figli d\u2019Israele, contro tutta la famiglia che io ho condotto fuori dal paese d\u2019Egitto:"
                },
                "2": {
                    "verse_nr": "2",
                    "verse": "\u00abVoi soli ho conosciuto fra tutte le famiglie della terra; perci\u00f2 vi castigher\u00f2 per tutte le vostre trasgressioni\u00bb."
                },
                "3": {
                    "verse_nr": "3",
                    "verse": "Due uomini camminano forse insieme, se prima non si sono accordati?"
                },
                "4": {
                    "verse_nr": "4",
                    "verse": "Ruggisce forse il leone nella foresta, se non ha una preda? Il leoncello fa forse udire la sua voce dalla tana, se non ha preso nulla?"
                },
                "5": {
                    "verse_nr": "5",
                    "verse": "Cade forse l\u2019uccello nella rete a terra, se non gli \u00e8 tesa una trappola? Scatta forse la tagliola dal suolo, se non ha preso qualcosa?"
                },
                "6": {
                    "verse_nr": "6",
                    "verse": "Squilla forse la tromba in una citt\u00e0, senza che il popolo tremi? Piomba forse una sciagura sopra una citt\u00e0, senza che il SIGNORE ne sia l\u2019autore?"
                },
                "7": {
                    "verse_nr": "7",
                    "verse": "Poich\u00e9 il Signore, DIO, non fa nulla senza rivelare il suo segreto ai suoi servi, i profeti."
                },
                "8": {
                    "verse_nr": "8",
                    "verse": "Il leone ruggisce, chi non temer\u00e0? Il Signore, DIO, parla, chi non profetizzer\u00e0?"
                },
                "9": {
                    "verse_nr": "9",
                    "verse": "Peccato e castigo d\u2019Israele - Proclamate questo sui palazzi di Asdod e sui palazzi del paese d\u2019Egitto; dite: \u00abAdunatevi sui monti di Samaria, osservate quali grandi disordini ci sono in essa e quali oppressioni avvengono al suo interno!\u00bb"
                },
                "10": {
                    "verse_nr": "10",
                    "verse": "\u00abEssi non sanno fare ci\u00f2 che \u00e8 retto\u00bb, dice il SIGNORE; \u00abaccumulano nei loro palazzi i frutti della loro violenza e della rapina\u00bb."
                },
                "11": {
                    "verse_nr": "11",
                    "verse": "Perci\u00f2 cos\u00ec dice il Signore, DIO: \u00abEcco, il nemico \u00e8 tutt\u2019attorno al paese; egli abbatter\u00e0 la tua forza e i tuoi palazzi saranno saccheggiati\u00bb."
                },
                "12": {
                    "verse_nr": "12",
                    "verse": "Cos\u00ec dice il SIGNORE: \u00abCome il pastore strappa dalle fauci del leone due zampe o un pezzo d\u2019orecchio, cos\u00ec scamperanno i figli d\u2019Israele che in Samaria stanno ora seduti sull\u2019angolo di un divano o su un letto di damasco."
                },
                "13": {
                    "verse_nr": "13",
                    "verse": "Ascoltate questo e testimoniatelo alla casa di Giacobbe\u00bb, dice il Signore, DIO, Dio degli eserciti:"
                },
                "14": {
                    "verse_nr": "14",
                    "verse": "\u00abIl giorno che io punir\u00f2 Israele per le sue trasgressioni, colpir\u00f2 anche gli altari di Betel; i corni dell\u2019altare saranno spezzati e cadranno a terra."
                },
                "15": {
                    "verse_nr": "15",
                    "verse": "Abbatter\u00f2 le case d\u2019inverno e le case d\u2019estate; le case d\u2019avorio saranno distrutte e scompariranno i grandi palazzi\u00bb, dice il SIGNORE."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ascoltate questa parola, vacche di Basan che state sul monte di Samaria! voi che opprimete gli umili, maltrattate i poveri e dite ai vostri mariti: \u00abPortate qua, ch\u00e9 beviamo!\u00bb"
                },
                "2": {
                    "verse_nr": "2",
                    "verse": "Il Signore, DIO, l\u2019ha giurato per la sua santit\u00e0: \u00abEcco, verranno per voi dei giorni in cui sarete tirate fuori con gli uncini, e i vostri figli con gli ami da pesca;"
                },
                "3": {
                    "verse_nr": "3",
                    "verse": "voi uscirete per le brecce, ognuna davanti a s\u00e9, e sarete scacciate verso l\u2019Ermon\u00bb, dice il SIGNORE."
                },
                "4": {
                    "verse_nr": "4",
                    "verse": "Rifiuto di tornare a Dio, malgrado il castigo - \u00abAndate a Betel, e peccate, a Ghilgal, e peccate ancora di pi\u00f9! Portate ogni mattina i vostri sacrifici e ogni tre giorni le vostre decime!"
                },
                "5": {
                    "verse_nr": "5",
                    "verse": "Fate fumare sacrifici di ringraziamento con lievito! Bandite delle offerte volontarie, proclamatele! Poich\u00e9 cos\u00ec vi piace fare, o figli d\u2019Israele\u00bb, dice il Signore, DIO."
                },
                "6": {
                    "verse_nr": "6",
                    "verse": "\u00abDa parte mia, vi ho lasciati a bocca asciutta in tutte le vostre citt\u00e0; vi ho fatto mancare il pane in tutti i vostri villaggi; ma voi non siete tornati a me\u00bb, dice il SIGNORE."
                },
                "7": {
                    "verse_nr": "7",
                    "verse": "\u00abVi ho anche rifiutato la pioggia, quando mancavano ancora tre mesi alla mietitura; ho fatto piovere sopra una citt\u00e0 e non ho fatto piovere sull\u2019altra; una parte del campo ha ricevuto la pioggia e la parte su cui non ha piovuto \u00e8 inaridita."
                },
                "8": {
                    "verse_nr": "8",
                    "verse": "Due, tre citt\u00e0 si trascinavano verso un\u2019altra citt\u00e0 per bere acqua, e non potevano dissetarsi; ma voi non siete tornati a me\u00bb, dice il SIGNORE."
                },
                "9": {
                    "verse_nr": "9",
                    "verse": "\u00abVi ho colpito con ruggine e carbone; le locuste hanno divorato i vostri numerosi giardini, le vostre vigne, i vostri fichi, i vostri ulivi; ma voi non siete tornati a me\u00bb, dice il SIGNORE."
                },
                "10": {
                    "verse_nr": "10",
                    "verse": "\u00abHo mandato la peste in mezzo a voi come in Egitto; ho ucciso i vostri giovani con la spada e ho catturato i vostri cavalli; vi ho fatto salire al naso il fetore dei vostri accampamenti; ma voi non siete tornati a me\u00bb, dice il SIGNORE."
                },
                "11": {
                    "verse_nr": "11",
                    "verse": "\u00abVi ho sconvolti, come Dio sconvolse Sodoma e Gomorra, e voi siete stati come un tizzone strappato dal fuoco; ma voi non siete tornati a me\u00bb, dice il SIGNORE."
                },
                "12": {
                    "verse_nr": "12",
                    "verse": "\u00abPerci\u00f2, ti far\u00f2 come ho detto, o Israele. Poich\u00e9 far\u00f2 questo contro di te, prep\u00e0rati, Israele, a incontrare il tuo Dio!\u00bb"
                },
                "13": {
                    "verse_nr": "13",
                    "verse": "Poich\u00e9, ecco, egli forma i monti, crea il vento e fa conoscere all\u2019uomo il suo pensiero; egli muta l\u2019aurora in tenebre e cammina sulle alture della terra. Il suo nome \u00e8 il SIGNORE, Dio degli eserciti."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Annuncio del giudizio ed esortazione al ravvedimento - Ascoltate questa parola, questo lamento che io pronuncio su di voi, o casa d\u2019Israele!"
                },
                "2": {
                    "verse_nr": "2",
                    "verse": "\u00abLa vergine d\u2019Israele \u00e8 caduta e non risorger\u00e0 pi\u00f9; giace distesa al suolo e non c\u2019\u00e8 chi la rialzi\u00bb."
                },
                "3": {
                    "verse_nr": "3",
                    "verse": "Perch\u00e9 cos\u00ec dice il Signore, DIO: \u00abAlla citt\u00e0 che metteva in campo mille uomini, non ne resteranno che cento; alla citt\u00e0 che ne metteva in campo cento, non ne resteranno che dieci per la casa d\u2019Israele\u00bb."
                },
                "4": {
                    "verse_nr": "4",
                    "verse": "Perch\u00e9 cos\u00ec dice il SIGNORE alla casa d\u2019Israele: \u00abCercatemi e vivrete."
                },
                "5": {
                    "verse_nr": "5",
                    "verse": "Non cercate Betel, non andate a Ghilgal, non giungete sino a Beer-Sceba; perch\u00e9 Ghilgal andr\u00e0 certamente in esilio e Betel sar\u00e0 ridotto a nulla\u00bb."
                },
                "6": {
                    "verse_nr": "6",
                    "verse": "Cercate il SIGNORE e vivrete, affinch\u00e9 egli non si avventi come un fuoco sulla casa di Giuseppe e la consumi senza che a Betel ci sia chi la spenga."
                },
                "7": {
                    "verse_nr": "7",
                    "verse": "Voi alterate il diritto in assenzio e gettate a terra la giustizia!"
                },
                "8": {
                    "verse_nr": "8",
                    "verse": "Egli ha fatto le Pleiadi e Orione, cambia in aurora l\u2019ombra di morte, e il giorno in notte oscura; chiama le acque del mare e le riversa sulla faccia della terra: il suo nome \u00e8 il SIGNORE."
                },
                "9": {
                    "verse_nr": "9",
                    "verse": "Egli fa sorgere improvvisa la rovina sui potenti, e la rovina piomba sulle fortezze."
                },
                "10": {
                    "verse_nr": "10",
                    "verse": "Essi odiano chi li ammonisce e detestano chi parla con rettitudine."
                },
                "11": {
                    "verse_nr": "11",
                    "verse": "Perci\u00f2, visto che calpestate il povero ed esigete da lui tributi di frumento, voi fabbricate case di pietre squadrate, ma non le abiterete; piantate vigne deliziose, ma non ne berrete il vino."
                },
                "12": {
                    "verse_nr": "12",
                    "verse": "Poich\u00e9 io so quanto sono numerose le vostre trasgressioni, come sono gravi i vostri peccati; voi opprimete il giusto, accettate regali e danneggiate i poveri in tribunale."
                },
                "13": {
                    "verse_nr": "13",
                    "verse": "Ecco perch\u00e9, in tempi come questi, il saggio tace; perch\u00e9 i tempi sono malvagi."
                },
                "14": {
                    "verse_nr": "14",
                    "verse": "Cercate il bene e non il male, affinch\u00e9 viviate, e il SIGNORE, Dio degli eserciti, sia con voi, come dite."
                },
                "15": {
                    "verse_nr": "15",
                    "verse": "Odiate il male, amate il bene e, nei tribunali, stabilite saldamente il diritto. Forse il SIGNORE, Dio degli eserciti, avr\u00e0 piet\u00e0 del resto di Giuseppe."
                },
                "16": {
                    "verse_nr": "16",
                    "verse": "Perci\u00f2, cos\u00ec dice il SIGNORE, Dio degli eserciti, il Signore: \u00abIn tutte le piazze si far\u00e0 lamento e in tutte le strade si dir\u00e0: \u201cAhim\u00e8! ahim\u00e8!\u201d Si inviteranno i contadini a fare cordoglio, e al lamento quelli che conoscono le nenie del lutto."
                },
                "17": {
                    "verse_nr": "17",
                    "verse": "In tutte le vigne si alzeranno lamenti, perch\u00e9 io passer\u00f2 in mezzo a te\u00bb, dice il SIGNORE."
                },
                "18": {
                    "verse_nr": "18",
                    "verse": "Guai a voi che desiderate il giorno del SIGNORE! Che vi aspettate dal giorno del SIGNORE? Sar\u00e0 un giorno di tenebre, non di luce."
                },
                "19": {
                    "verse_nr": "19",
                    "verse": "Voi sarete come uno che fugge davanti a un leone e s\u2019imbatte in un orso; come uno che entra in casa, appoggia la mano alla parete e lo morde un serpente."
                },
                "20": {
                    "verse_nr": "20",
                    "verse": "Il giorno del SIGNORE non \u00e8 forse tenebre e non luce? oscurissimo e senza splendore?"
                },
                "21": {
                    "verse_nr": "21",
                    "verse": "\u00abIo odio, disprezzo le vostre feste, non prendo piacere nelle vostre assemblee solenni."
                },
                "22": {
                    "verse_nr": "22",
                    "verse": "Se mi offrite i vostri olocausti e le vostre offerte, io non le gradisco; e non tengo conto delle bestie grasse che mi offrite in sacrifici di riconoscenza."
                },
                "23": {
                    "verse_nr": "23",
                    "verse": "Allontana da me il rumore dei tuoi canti! Non voglio pi\u00f9 sentire il suono delle tue cetre!"
                },
                "24": {
                    "verse_nr": "24",
                    "verse": "Scorra piuttosto il diritto come acqua e la giustizia come un torrente perenne!"
                },
                "25": {
                    "verse_nr": "25",
                    "verse": "O casa d\u2019Israele, mi avete forse presentato sacrifici e offerte nel deserto, durante i quarant\u2019anni?"
                },
                "26": {
                    "verse_nr": "26",
                    "verse": "Ora prenderete sulle spalle il baldacchino del vostro re e il piedistallo delle vostre immagini, la stella dei vostri d\u00e8i, che vi siete fatti;"
                },
                "27": {
                    "verse_nr": "27",
                    "verse": "e io vi far\u00f2 andare in esilio oltre Damasco\u00bb, dice il SIGNORE, il cui nome \u00e8 Dio degli eserciti."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Corruzione e irresponsabilit\u00e0 dei potenti - Guai a quelli che vivono tranquilli a Sion e fiduciosi sul monte di Samaria, ai notabili della prima fra le nazioni, dietro ai quali va la casa d\u2019Israele!"
                },
                "2": {
                    "verse_nr": "2",
                    "verse": "Passate a Calne e guardate, e di l\u00e0 andate fino a Camat la grande, poi scendete a Gat dei Filistei: quelle citt\u00e0 stanno forse meglio di questi regni? o il loro territorio \u00e8 forse pi\u00f9 vasto del vostro?"
                },
                "3": {
                    "verse_nr": "3",
                    "verse": "Voi volete allontanare il giorno del male, ma fate avvicinare il regno della violenza."
                },
                "4": {
                    "verse_nr": "4",
                    "verse": "Si stendono su letti d\u2019avorio, si sdraiano sui loro divani, mangiano gli agnelli del gregge e i vitelli presi dalla stalla."
                },
                "5": {
                    "verse_nr": "5",
                    "verse": "Improvvisano al suono della cetra, si inventano strumenti musicali come Davide;"
                },
                "6": {
                    "verse_nr": "6",
                    "verse": "bevono il vino in ampie coppe e si ungono con gli oli pi\u00f9 pregiati, ma non si addolorano per la rovina di Giuseppe."
                },
                "7": {
                    "verse_nr": "7",
                    "verse": "Perci\u00f2 ora andranno in esilio alla testa dei deportati e cesseranno le feste di questa combriccola."
                },
                "8": {
                    "verse_nr": "8",
                    "verse": "Il Signore, DIO, l\u2019ha giurato per se stesso, dice il SIGNORE, Dio degli eserciti: \u00abIo detesto l\u2019orgoglio di Giacobbe, odio i suoi palazzi e dar\u00f2 in mano al nemico la citt\u00e0 con tutto ci\u00f2 che contiene\u00bb."
                },
                "9": {
                    "verse_nr": "9",
                    "verse": "Se restano dieci uomini in una casa, moriranno."
                },
                "10": {
                    "verse_nr": "10",
                    "verse": "Un parente verr\u00e0 con il becchino a prendere il morto e a portarne via di casa le ossa; e dir\u00e0 a colui che \u00e8 in fondo alla casa: \u00abCe n\u2019\u00e8 altri con te?\u00bb L\u2019altro risponder\u00e0: \u00abNo\u00bb. E il primo dir\u00e0: \u00abZitto! Non \u00e8 il momento di nominare il nome del SIGNORE\u00bb."
                },
                "11": {
                    "verse_nr": "11",
                    "verse": "Poich\u00e9, ecco, il SIGNORE comanda di far cadere a pezzi la casa grande e ridurre la piccola in frantumi."
                },
                "12": {
                    "verse_nr": "12",
                    "verse": "Corrono forse i cavalli sulle rocce? Si ara forse su esse con i buoi? Eppure voi cambiate il diritto in veleno e il frutto della giustizia in assenzio;"
                },
                "13": {
                    "verse_nr": "13",
                    "verse": "vi rallegrate di cose da nulla e dite: \u00abNon \u00e8 forse con la nostra forza che abbiamo acquistato potenza?\u00bb"
                },
                "14": {
                    "verse_nr": "14",
                    "verse": "Poich\u00e9, ecco, o casa d\u2019Israele, dice il SIGNORE, Dio degli eserciti: \u00abIo faccio sorgere contro di voi una nazione, che vi opprimer\u00e0 dall\u2019ingresso di Camat fino al torrente dell\u2019Arab\u00e0\u00bb."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Intercessione di Amos in favore d\u2019Israele - Il Signore, DIO, mi fece vedere questo: egli formava delle locuste al primo spuntare dell\u2019erba tenera, quella che spunta dopo la falciatura per il re."
                },
                "2": {
                    "verse_nr": "2",
                    "verse": "Quando esse ebbero finito di divorare l\u2019erba della terra, io dissi: \u00abSignore, DIO, perdona! Come potr\u00e0 sopravvivere Giacobbe, piccolo com\u2019\u00e8?\u00bb"
                },
                "3": {
                    "verse_nr": "3",
                    "verse": "Il SIGNORE si pent\u00ec di questo. \u00abCi\u00f2 non accadr\u00e0\u00bb, disse il SIGNORE."
                },
                "4": {
                    "verse_nr": "4",
                    "verse": "Il Signore, DIO, mi fece vedere questo: il Signore, DIO, annunciava di voler difendere la sua causa mediante il fuoco: il fuoco divor\u00f2 il grande abisso e divor\u00f2 la campagna."
                },
                "5": {
                    "verse_nr": "5",
                    "verse": "Allora io dissi: \u00abSignore, DIO, f\u00e8rmati! Come potr\u00e0 sopravvivere Giacobbe, piccolo com\u2019\u00e8?\u00bb"
                },
                "6": {
                    "verse_nr": "6",
                    "verse": "Il SIGNORE si pent\u00ec di questo. \u00abNeppure ci\u00f2 accadr\u00e0\u00bb, disse il Signore, DIO."
                },
                "7": {
                    "verse_nr": "7",
                    "verse": "Egli mi fece vedere questo: il Signore stava sopra un muro e aveva in mano un filo a piombo."
                },
                "8": {
                    "verse_nr": "8",
                    "verse": "Il SIGNORE mi disse: \u00abAmos, che cosa vedi?\u00bb Io risposi: \u00abUn filo a piombo\u00bb. E il Signore disse: \u00abEcco, io metto il filo a piombo in mezzo al mio popolo, Israele; io non lo risparmier\u00f2 pi\u00f9;"
                },
                "9": {
                    "verse_nr": "9",
                    "verse": "saranno devastati gli alti luoghi d\u2019Isacco, i santuari d\u2019Israele saranno distrutti, e io mi lever\u00f2 con la spada contro la casa di Geroboamo\u00bb."
                },
                "10": {
                    "verse_nr": "10",
                    "verse": "Amos e il sacerdote Amasia - Allora Amasia, sacerdote di Betel, mand\u00f2 a dire a Geroboamo, re d\u2019Israele: \u00abAmos congiura contro di te in mezzo alla casa d\u2019Israele; il paese non pu\u00f2 sopportare tutte le sue parole."
                },
                "11": {
                    "verse_nr": "11",
                    "verse": "Amos, infatti, ha detto: \u201cGeroboamo morir\u00e0 di spada e Israele sar\u00e0 condotto in esilio lontano dal suo paese\u201d\u00bb."
                },
                "12": {
                    "verse_nr": "12",
                    "verse": "Poi Amasia disse ad Amos: \u00abVeggente, vattene, fuggi nel paese di Giuda; mangia il tuo pane laggi\u00f9 e l\u00e0 profetizza;"
                },
                "13": {
                    "verse_nr": "13",
                    "verse": "ma a Betel non profetizzare pi\u00f9, perch\u00e9 \u00e8 santuario del re e residenza reale\u00bb."
                },
                "14": {
                    "verse_nr": "14",
                    "verse": "Allora Amos rispose: \u00abIo non sono profeta, n\u00e9 figlio di profeta; sono un mandriano e coltivo i sicomori."
                },
                "15": {
                    "verse_nr": "15",
                    "verse": "Il SIGNORE mi prese mentre ero dietro al gregge e mi disse: \u201cVa\u2019, profetizza al mio popolo, a Israele\u201d."
                },
                "16": {
                    "verse_nr": "16",
                    "verse": "Ora ascolta la parola del SIGNORE. Tu dici: \u201cNon profetizzare contro Israele e non predicare contro la casa d\u2019Isacco!\u201d"
                },
                "17": {
                    "verse_nr": "17",
                    "verse": "Ebbene, cos\u00ec dice il SIGNORE: \u201cTua moglie si prostituir\u00e0 nella citt\u00e0, i tuoi figli e le tue figlie saranno uccisi con la spada, il tuo paese sar\u00e0 spartito con la cordicella, tu stesso morirai su terra impura e Israele sar\u00e0 certamente condotto in esilio, lontano dal suo paese\u201d\u00bb."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Il paniere di frutti; annuncio della fine d\u2019Israele - Il Signore, DIO, mi fece vedere questo: c\u2019era un paniere di frutti maturi."
                },
                "2": {
                    "verse_nr": "2",
                    "verse": "Egli mi disse: \u00abAmos, che cosa vedi?\u00bb Io risposi: \u00abUn paniere di frutti maturi\u00bb. E il SIGNORE mi disse: \u00abAnche la fine del mio popolo Israele \u00e8 matura; io non lo risparmier\u00f2 pi\u00f9."
                },
                "3": {
                    "verse_nr": "3",
                    "verse": "Quel giorno i canti del palazzo diventeranno urli; grande sar\u00e0 il numero dei cadaveri; saranno gettati dappertutto, in silenzio\u00bb, dice il Signore, DIO."
                },
                "4": {
                    "verse_nr": "4",
                    "verse": "Ascoltate questo, voi che vorreste divorare il povero e distruggere gli umili del paese;"
                },
                "5": {
                    "verse_nr": "5",
                    "verse": "voi che dite: \u00abQuando finir\u00e0 il novilunio, perch\u00e9 possiamo vendere il grano? Quando finir\u00e0 il sabato, perch\u00e9 possiamo aprire i granai, diminuire l\u2019efa, aumentare il siclo e usare bilance false per frodare,"
                },
                "6": {
                    "verse_nr": "6",
                    "verse": "per comprare con denaro i poveri, e l\u2019indigente se deve un paio di sandali? E venderemo perfino lo scarto del grano!\u00bb"
                },
                "7": {
                    "verse_nr": "7",
                    "verse": "Il SIGNORE lo ha giurato per colui che \u00e8 la gloria di Giacobbe: \u00abNon dimenticher\u00f2 mai nessuna delle vostre opere."
                },
                "8": {
                    "verse_nr": "8",
                    "verse": "Il paese non tremer\u00e0 forse per questo motivo? Ogni suo abitante non sar\u00e0 forse in lutto? Il paese si sollever\u00e0 tutto quanto come il fiume, ondegger\u00e0 e si abbasser\u00e0 come il fiume d\u2019Egitto."
                },
                "9": {
                    "verse_nr": "9",
                    "verse": "Quel giorno\u00bb, dice il Signore, DIO, \u00abio far\u00f2 tramontare il sole a mezzogiorno e far\u00f2 oscurare la terra in pieno giorno."
                },
                "10": {
                    "verse_nr": "10",
                    "verse": "Trasformer\u00f2 le vostre feste in lutto e tutti i vostri canti in lamento; coprir\u00f2 di sacchi tutti i fianchi e ogni testa sar\u00e0 rasa. Il paese piomber\u00e0 nel lutto come quando muore un figlio unico; la sua fine sar\u00e0 come un giorno d\u2019amarezza."
                },
                "11": {
                    "verse_nr": "11",
                    "verse": "\u00abEcco, vengono i giorni\u00bb, dice il Signore, DIO, \u00abin cui io mander\u00f2 la fame nel paese, non fame di pane o sete d\u2019acqua, ma la fame e la sete di ascoltare la parola del SIGNORE."
                },
                "12": {
                    "verse_nr": "12",
                    "verse": "Allora, vagando da un mare all\u2019altro, dal settentrione al levante, correranno qua e l\u00e0 in cerca della parola del SIGNORE, ma non la troveranno."
                },
                "13": {
                    "verse_nr": "13",
                    "verse": "Quel giorno le belle ragazze e i giovani verranno meno per la sete."
                },
                "14": {
                    "verse_nr": "14",
                    "verse": "Cadranno e non si rialzeranno pi\u00f9 quelli che giurano per il peccato di Samaria e dicono: \u201cCom\u2019\u00e8 vero che il tuo Dio vive, o Dan\u201d, e: \u201cViva la via di Beer-Sceba!\u201d\u00bb."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Castigo d\u2019Israele - Io vidi il Signore che stava in piedi sull\u2019altare e diceva: \u00abPercuoti i capitelli e siano scossi gli architravi! Spezzali sul capo di tutti quanti, e io uccider\u00f2 il resto con la spada! Nessuno di loro si salver\u00e0 con la fuga, nessuno di essi scamper\u00e0."
                },
                "2": {
                    "verse_nr": "2",
                    "verse": "Anche se penetrassero nel soggiorno dei morti, la mia mano li strapperebbe di l\u00e0; anche se salissero in cielo, io li tirerei gi\u00f9."
                },
                "3": {
                    "verse_nr": "3",
                    "verse": "Anche se si nascondessero in vetta al Carmelo, io li scoverei lass\u00f9 e li prenderei; anche se si nascondessero al mio sguardo in fondo al mare, laggi\u00f9 ordinerei al serpente di morderli;"
                },
                "4": {
                    "verse_nr": "4",
                    "verse": "anche se andassero in esilio davanti ai loro nemici, l\u00e0 ordinerei alla spada di ucciderli. Io fisser\u00f2 su di loro i miei occhi per il loro male e non per il loro bene\u00bb."
                },
                "5": {
                    "verse_nr": "5",
                    "verse": "Il Signore, DIO degli eserciti, \u00e8 colui che tocca la terra ed essa si scioglie, e tutti i suoi abitanti sono in lutto; essa si solleva tutta quanta come il fiume e si abbassa come il fiume d\u2019Egitto."
                },
                "6": {
                    "verse_nr": "6",
                    "verse": "Egli ha costruito nel cielo la sua scala e ha appoggiato la sua v\u00f2lta sulla terra; egli chiama le acque del mare e le riversa sulla faccia della terra; il suo nome \u00e8 il SIGNORE."
                },
                "7": {
                    "verse_nr": "7",
                    "verse": "\u00abNon siete forse per me come i figli degli Etiopi, o figli d\u2019Israele?\u00bb, dice il SIGNORE. \u00abNon ho forse condotto Israele fuori dal paese d\u2019Egitto, i Filistei da Caftor e i Siri da Chir?"
                },
                "8": {
                    "verse_nr": "8",
                    "verse": "Ecco, gli occhi del Signore DIO sono sopra il regno colpevole. Io li sterminer\u00f2 dalla faccia della terra; tuttavia, io non distrugger\u00f2 interamente la casa di Giacobbe\u00bb, dice il SIGNORE."
                },
                "9": {
                    "verse_nr": "9",
                    "verse": "\u00abPoich\u00e9, ecco, io dar\u00f2 ordini e scuoter\u00f2 la casa d\u2019Israele fra tutte le nazioni, come si scuote il setaccio; non cadr\u00e0 nemmeno un granello in terra."
                },
                "10": {
                    "verse_nr": "10",
                    "verse": "Tutti i peccatori del mio popolo moriranno di spada, essi, che dicono: \u201cLa sventura non giunger\u00e0 fino a noi e non ci toccher\u00e0\u201d."
                },
                "11": {
                    "verse_nr": "11",
                    "verse": "Restaurazione finale d\u2019Israele - \u00abQuel giorno io rialzer\u00f2 la capanna di Davide che \u00e8 caduta, ne riparer\u00f2 i danni, ne rialzer\u00f2 le rovine, la ricostruir\u00f2 com\u2019era nei giorni antichi,"
                },
                "12": {
                    "verse_nr": "12",
                    "verse": "affinch\u00e9 possegga il resto di Edom e tutte le nazioni sulle quali \u00e8 invocato il mio nome\u00bb, dice il SIGNORE che far\u00e0 questo."
                },
                "13": {
                    "verse_nr": "13",
                    "verse": "\u00abEcco, vengono i giorni\u00bb, dice il SIGNORE, \u00abin cui l\u2019aratore s\u2019incontrer\u00e0 con il mietitore, e chi pigia l\u2019uva con chi getta il seme; quando i monti stilleranno mosto e tutti i colli si scioglieranno."
                },
                "14": {
                    "verse_nr": "14",
                    "verse": "Io liberer\u00f2 dall\u2019esilio il mio popolo, Israele; essi ricostruiranno le citt\u00e0 desolate e le abiteranno; pianteranno vigne e ne berranno il vino; coltiveranno giardini e ne mangeranno i frutti."
                },
                "15": {
                    "verse_nr": "15",
                    "verse": "Io li pianter\u00f2 nella loro terra e non saranno mai pi\u00f9 sradicati dalla terra che io ho dato loro\u00bb, dice il SIGNORE, il tuo Dio."
                }
            }
        }
    }
}