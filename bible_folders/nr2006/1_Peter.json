{
    "version": "nr2006",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Indirizzo e saluti - Pietro, apostolo di Ges\u00f9 Cristo, agli eletti che vivono come forestieri dispersi nel Ponto, nella Galazia, nella Cappadocia, nell\u2019Asia e nella Bitinia,"
                },
                "2": {
                    "verse_nr": "2",
                    "verse": "eletti secondo la prescienza di Dio Padre, mediante la santificazione dello Spirito, a ubbidire e a essere cosparsi del sangue di Ges\u00f9 Cristo: grazia e pace vi siano moltiplicate."
                },
                "3": {
                    "verse_nr": "3",
                    "verse": "Sicura speranza della salvezza - Benedetto sia il Dio e Padre del nostro Signore Ges\u00f9 Cristo, che nella sua grande misericordia ci ha fatti rinascere a una speranza viva mediante la risurrezione di Ges\u00f9 Cristo dai morti,"
                },
                "4": {
                    "verse_nr": "4",
                    "verse": "per un\u2019eredit\u00e0 incorruttibile, senza macchia e inalterabile. Essa \u00e8 conservata in cielo per voi,"
                },
                "5": {
                    "verse_nr": "5",
                    "verse": "che siete custoditi dalla potenza di Dio mediante la fede, per la salvezza che sta per essere rivelata negli ultimi tempi."
                },
                "6": {
                    "verse_nr": "6",
                    "verse": "Perci\u00f2 voi esultate anche se ora, per breve tempo, \u00e8 necessario che siate afflitti da svariate prove,"
                },
                "7": {
                    "verse_nr": "7",
                    "verse": "affinch\u00e9 la vostra fede, che viene messa alla prova, che \u00e8 ben pi\u00f9 preziosa dell\u2019oro che perisce, e tuttavia \u00e8 provato con il fuoco, sia motivo di lode, di gloria e di onore al momento della manifestazione di Ges\u00f9 Cristo."
                },
                "8": {
                    "verse_nr": "8",
                    "verse": "Bench\u00e9 non lo abbiate visto, voi lo amate; credendo in lui, bench\u00e9 ora non lo vediate, voi esultate di gioia ineffabile e gloriosa,"
                },
                "9": {
                    "verse_nr": "9",
                    "verse": "ottenendo il fine della {vostra} fede: la salvezza delle anime."
                },
                "10": {
                    "verse_nr": "10",
                    "verse": "Intorno a questa salvezza indagarono e fecero ricerche i profeti, che profetizzarono sulla grazia a voi destinata."
                },
                "11": {
                    "verse_nr": "11",
                    "verse": "Essi cercavano di sapere l\u2019epoca e le circostanze cui faceva riferimento lo Spirito di Cristo che era in loro, quando anticipatamente testimoniava delle sofferenze di Cristo e delle glorie che dovevano seguirle."
                },
                "12": {
                    "verse_nr": "12",
                    "verse": "E fu loro rivelato che non per se stessi, ma per voi, amministravano quelle cose che ora vi sono state annunciate da coloro che vi hanno predicato il vangelo, mediante lo Spirito Santo inviato dal cielo: cose nelle quali gli angeli bramano penetrare con i loro sguardi."
                },
                "13": {
                    "verse_nr": "13",
                    "verse": "Esortazione a santit\u00e0 di vita - Perci\u00f2, dopo aver predisposto la vostra mente all\u2019azione, state sobri, e abbiate piena speranza nella grazia che vi sar\u00e0 recata al momento della rivelazione di Ges\u00f9 Cristo."
                },
                "14": {
                    "verse_nr": "14",
                    "verse": "Come figli ubbidienti, non conformatevi alle passioni del tempo passato, quando eravate nell\u2019ignoranza;"
                },
                "15": {
                    "verse_nr": "15",
                    "verse": "ma come colui che vi ha chiamati \u00e8 santo, anche voi siate santi in tutta la vostra condotta,"
                },
                "16": {
                    "verse_nr": "16",
                    "verse": "poich\u00e9 sta scritto: \u00abSiate santi, perch\u00e9 io sono santo\u00bb."
                },
                "17": {
                    "verse_nr": "17",
                    "verse": "E se invocate come Padre colui che giudica senza favoritismi, secondo l\u2019opera di ciascuno, comportatevi con timore durante il tempo del vostro soggiorno terreno,"
                },
                "18": {
                    "verse_nr": "18",
                    "verse": "sapendo che non con cose corruttibili, con argento o con oro, siete stati riscattati dal vostro vano modo di vivere tramandatovi dai padri,"
                },
                "19": {
                    "verse_nr": "19",
                    "verse": "ma con il prezioso sangue di Cristo, come quello di un agnello senza difetto n\u00e9 macchia."
                },
                "20": {
                    "verse_nr": "20",
                    "verse": "Gi\u00e0 designato prima della fondazione del mondo, egli \u00e8 stato manifestato negli ultimi tempi per voi;"
                },
                "21": {
                    "verse_nr": "21",
                    "verse": "per mezzo di lui credete in Dio che lo ha risuscitato dai morti e gli ha dato gloria affinch\u00e9 la vostra fede e la vostra speranza siano in Dio."
                },
                "22": {
                    "verse_nr": "22",
                    "verse": "Avendo purificato le anime vostre con l\u2019ubbidienza alla verit\u00e0 [mediante lo Spirito] per giungere a un sincero amore fraterno, amatevi intensamente a vicenda di {puro} cuore,"
                },
                "23": {
                    "verse_nr": "23",
                    "verse": "perch\u00e9 siete stati rigenerati non da seme corruttibile, ma incorruttibile, cio\u00e8 mediante la parola vivente e permanente di Dio."
                },
                "24": {
                    "verse_nr": "24",
                    "verse": "Infatti, \u00abogni carne \u00e8 come l\u2019erba, e ogni sua gloria come il fiore dell\u2019erba. L\u2019erba diventa secca e il fiore cade,"
                },
                "25": {
                    "verse_nr": "25",
                    "verse": "ma la parola del Signore rimane in eterno\u00bb. E questa \u00e8 la parola della Buona Notizia che vi \u00e8 stata annunciata."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ges\u00f9 Cristo, pietra angolare - Sbarazzandovi di ogni cattiveria, di ogni frode, dell\u2019ipocrisia, delle invidie e di ogni maldicenza,"
                },
                "2": {
                    "verse_nr": "2",
                    "verse": "come bambini appena nati, desiderate il puro latte spirituale, perch\u00e9 con esso cresciate per la salvezza,"
                },
                "3": {
                    "verse_nr": "3",
                    "verse": "se [davvero] avete gustato che il Signore \u00e8 buono."
                },
                "4": {
                    "verse_nr": "4",
                    "verse": "Accostandovi a lui, pietra vivente, rifiutata dagli uomini ma davanti a Dio scelta e preziosa,"
                },
                "5": {
                    "verse_nr": "5",
                    "verse": "anche voi, come pietre viventi, siete edificati per formare una casa spirituale, un sacerdozio santo, per offrire sacrifici spirituali, graditi a Dio per mezzo di Ges\u00f9 Cristo."
                },
                "6": {
                    "verse_nr": "6",
                    "verse": "Infatti si legge nella Scrittura: \u00abEcco, io pongo in Sion una pietra angolare, scelta, preziosa e chiunque crede in essa non rester\u00e0 confuso\u00bb."
                },
                "7": {
                    "verse_nr": "7",
                    "verse": "Per voi dunque che credete essa \u00e8 preziosa; ma per gli increduli la pietra che i costruttori hanno rigettata \u00e8 diventata la pietra angolare,"
                },
                "8": {
                    "verse_nr": "8",
                    "verse": "pietra d\u2019inciampo e sasso di ostacolo. Essi, essendo disubbidienti, inciampano nella parola; e a questo sono stati anche destinati."
                },
                "9": {
                    "verse_nr": "9",
                    "verse": "Ma voi siete una stirpe eletta, un sacerdozio regale, una gente santa, un popolo che Dio si \u00e8 acquistato, perch\u00e9 proclamiate le virt\u00f9 di colui che vi ha chiamati dalle tenebre alla sua luce meravigliosa;"
                },
                "10": {
                    "verse_nr": "10",
                    "verse": "voi, che prima non eravate un popolo, ma ora siete il popolo di Dio; voi, che non avevate ottenuto misericordia, ma ora avete ottenuto misericordia."
                },
                "11": {
                    "verse_nr": "11",
                    "verse": "La vita cristiana - Carissimi, io vi esorto, come stranieri e pellegrini, ad astenervi dalle carnali concupiscenze che danno l\u2019assalto contro l\u2019anima,"
                },
                "12": {
                    "verse_nr": "12",
                    "verse": "avendo una buona condotta fra i pagani, affinch\u00e9 laddove sparlano di voi, chiamandovi malfattori, osservino le vostre opere buone e diano gloria a Dio nel giorno in cui li visiter\u00e0."
                },
                "13": {
                    "verse_nr": "13",
                    "verse": "Siate [dunque] sottomessi, per amore del Signore, a ogni umana istituzione: al re, come al sovrano;"
                },
                "14": {
                    "verse_nr": "14",
                    "verse": "ai governatori, come mandati da lui per punire i malfattori e per dare lode a quelli che fanno il bene."
                },
                "15": {
                    "verse_nr": "15",
                    "verse": "Perch\u00e9 questa \u00e8 la volont\u00e0 di Dio: che, facendo il bene, turiate la bocca all\u2019ignoranza degli uomini stolti."
                },
                "16": {
                    "verse_nr": "16",
                    "verse": "Fate questo come uomini liberi, che non si servono della libert\u00e0 come di un velo per coprire la malizia, ma come servi di Dio."
                },
                "17": {
                    "verse_nr": "17",
                    "verse": "Onorate tutti. Amate i fratelli. Temete Dio. Onorate il re."
                },
                "18": {
                    "verse_nr": "18",
                    "verse": "Domestici, siate con ogni timore sottomessi ai vostri padroni; non solo ai buoni e ragionevoli, ma anche a quelli che sono difficili."
                },
                "19": {
                    "verse_nr": "19",
                    "verse": "Perch\u00e9 \u00e8 una grazia se qualcuno sopporta, per motivo di coscienza dinanzi a Dio, sofferenze che si subiscono ingiustamente."
                },
                "20": {
                    "verse_nr": "20",
                    "verse": "Infatti, che vanto c\u2019\u00e8 se voi sopportate pazientemente quando siete malmenati per le vostre mancanze? Ma se soffrite perch\u00e9 avete agito bene, e lo sopportate pazientemente, questa \u00e8 una grazia davanti a Dio."
                },
                "21": {
                    "verse_nr": "21",
                    "verse": "Infatti a questo siete stati chiamati, poich\u00e9 anche Cristo ha sofferto per voi, lasciandovi un esempio perch\u00e9 seguiate le sue orme."
                },
                "22": {
                    "verse_nr": "22",
                    "verse": "Egli non commise peccato e nella sua bocca non si \u00e8 trovato inganno."
                },
                "23": {
                    "verse_nr": "23",
                    "verse": "Oltraggiato, non rendeva gli oltraggi; soffrendo, non minacciava, ma si rimetteva a colui che giudica giustamente;"
                },
                "24": {
                    "verse_nr": "24",
                    "verse": "egli ha portato i nostri peccati nel suo corpo, sul legno della croce, affinch\u00e9, morti al peccato, vivessimo per la giustizia, e mediante le sue lividure siete stati guariti."
                },
                "25": {
                    "verse_nr": "25",
                    "verse": "Poich\u00e9 eravate erranti come pecore, ma ora siete tornati al pastore e guardiano delle vostre anime."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Anche voi, mogli, siate sottomesse ai vostri mariti perch\u00e9, se anche ve ne sono che non ubbidiscono alla parola, siano guadagnati, senza parola, dalla condotta delle loro mogli,"
                },
                "2": {
                    "verse_nr": "2",
                    "verse": "quando avranno considerato la vostra condotta casta e rispettosa."
                },
                "3": {
                    "verse_nr": "3",
                    "verse": "Il vostro ornamento non sia quello esteriore, che consiste nell\u2019intrecciarsi i capelli, nel mettersi addosso gioielli d\u2019oro e nell\u2019indossare belle vesti,"
                },
                "4": {
                    "verse_nr": "4",
                    "verse": "ma quello che \u00e8 intimo e nascosto nel cuore, la purezza incorruttibile di uno spirito dolce e pacifico, che agli occhi di Dio \u00e8 di gran valore."
                },
                "5": {
                    "verse_nr": "5",
                    "verse": "Cos\u00ec infatti si ornavano una volta le sante donne che speravano in Dio, restando sottomesse ai loro mariti,"
                },
                "6": {
                    "verse_nr": "6",
                    "verse": "come Sara che obbediva ad Abraamo, chiamandolo signore; della quale voi siete diventate figlie facendo il bene senza lasciarvi turbare da nessuna paura."
                },
                "7": {
                    "verse_nr": "7",
                    "verse": "Anche voi, mariti, vivete insieme alle vostre mogli con il riguardo dovuto alla donna, come a un vaso pi\u00f9 delicato. Onoratele, poich\u00e9 anch\u2019esse sono eredi con voi della grazia della vita, affinch\u00e9 le vostre preghiere non siano impedite."
                },
                "8": {
                    "verse_nr": "8",
                    "verse": "Infine, siate tutti concordi, compassionevoli, pieni di amore fraterno, misericordiosi e umili;"
                },
                "9": {
                    "verse_nr": "9",
                    "verse": "non rendete male per male, od oltraggio per oltraggio, ma, al contrario, benedite; poich\u00e9 a questo siete stati chiamati affinch\u00e9 ereditiate la benedizione."
                },
                "10": {
                    "verse_nr": "10",
                    "verse": "Infatti: \u00abChi vuole amare la vita e vedere giorni felici, trattenga la sua lingua dal male e le sue labbra dal dire il falso;"
                },
                "11": {
                    "verse_nr": "11",
                    "verse": "fugga il male e faccia il bene; cerchi la pace e la persegua;"
                },
                "12": {
                    "verse_nr": "12",
                    "verse": "perch\u00e9 gli occhi del Signore sono sui giusti e i suoi orecchi sono attenti alle loro preghiere, ma la faccia del Signore \u00e8 contro quelli che fanno il male\u00bb."
                },
                "13": {
                    "verse_nr": "13",
                    "verse": "Chi vi far\u00e0 del male, se siete zelanti nel bene?"
                },
                "14": {
                    "verse_nr": "14",
                    "verse": "Se poi doveste soffrire per la giustizia, beati voi! Non vi sgomenti la paura che incutono e non vi agitate;"
                },
                "15": {
                    "verse_nr": "15",
                    "verse": "ma glorificate il Cristo come Signore nei vostri cuori. Siate sempre pronti a rendere conto della speranza che \u00e8 in voi a tutti quelli che vi chiedono spiegazioni."
                },
                "16": {
                    "verse_nr": "16",
                    "verse": "Ma fatelo con mansuetudine e rispetto, e avendo una buona coscienza; affinch\u00e9 quando sparlano di voi, rimangano svergognati quelli che calunniano la vostra buona condotta in Cristo."
                },
                "17": {
                    "verse_nr": "17",
                    "verse": "Infatti \u00e8 meglio che soffriate per aver fatto il bene, se tale \u00e8 la volont\u00e0 di Dio, che per aver fatto il male."
                },
                "18": {
                    "verse_nr": "18",
                    "verse": "L\u2019esempio di Cristo nelle sue afflizioni - Anche Cristo ha sofferto una volta per i peccati, lui giusto per gli ingiusti, per condurvi a Dio. Fu messo a morte quanto alla carne, ma reso vivente quanto allo spirito."
                },
                "19": {
                    "verse_nr": "19",
                    "verse": "E in esso and\u00f2 anche a predicare agli spiriti trattenuti in carcere,"
                },
                "20": {
                    "verse_nr": "20",
                    "verse": "che una volta furono ribelli, quando la pazienza di Dio aspettava, al tempo di No\u00e8, mentre si preparava l\u2019arca, nella quale poche anime, cio\u00e8 otto, furono salvate attraverso l\u2019acqua."
                },
                "21": {
                    "verse_nr": "21",
                    "verse": "Quest\u2019acqua era figura del battesimo (che non \u00e8 eliminazione di sporcizia dal corpo, ma la richiesta di una buona coscienza verso Dio). Esso ora salva anche voi, mediante la risurrezione di Ges\u00f9 Cristo,"
                },
                "22": {
                    "verse_nr": "22",
                    "verse": "che, asceso al cielo, sta alla destra di Dio, dove angeli, principati e potenze gli sono sottoposti."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Poich\u00e9 dunque Cristo ha sofferto [per noi] nella carne, anche voi armatevi dello stesso pensiero, che cio\u00e8 colui che ha sofferto nella carne rinuncia al peccato,"
                },
                "2": {
                    "verse_nr": "2",
                    "verse": "per consacrare il tempo che gli resta da vivere nella carne non pi\u00f9 alle passioni degli uomini, ma alla volont\u00e0 di Dio."
                },
                "3": {
                    "verse_nr": "3",
                    "verse": "Basta infatti il tempo [della vita] trascorso a soddisfare la volont\u00e0 dei pagani vivendo nelle dissolutezze, nelle passioni, nelle ubriachezze, nelle orge, nelle gozzoviglie, e nelle illecite pratiche idolatriche."
                },
                "4": {
                    "verse_nr": "4",
                    "verse": "Per questo trovano strano che voi non corriate con loro agli stessi eccessi di dissolutezza e parlano male di voi."
                },
                "5": {
                    "verse_nr": "5",
                    "verse": "Ne renderanno conto a colui che \u00e8 pronto a giudicare i vivi e i morti."
                },
                "6": {
                    "verse_nr": "6",
                    "verse": "Infatti per questo \u00e8 stato annunciato il vangelo anche a coloro che sono morti; affinch\u00e9, seppur essendo stati giudicati nella carne secondo gli uomini, potessero vivere nello Spirito secondo Dio."
                },
                "7": {
                    "verse_nr": "7",
                    "verse": "La fine di tutte le cose \u00e8 vicina; siate dunque moderati e sobri per dedicarvi alla preghiera."
                },
                "8": {
                    "verse_nr": "8",
                    "verse": "Soprattutto, abbiate amore intenso gli uni per gli altri, perch\u00e9 l\u2019amore copre una gran quantit\u00e0 di peccati."
                },
                "9": {
                    "verse_nr": "9",
                    "verse": "Siate ospitali gli uni verso gli altri senza mormorare."
                },
                "10": {
                    "verse_nr": "10",
                    "verse": "Come buoni amministratori della svariata grazia di Dio, ciascuno, secondo il dono che ha ricevuto, lo metta a servizio degli altri."
                },
                "11": {
                    "verse_nr": "11",
                    "verse": "Se uno parla, lo faccia come si annunciano gli oracoli di Dio; se uno compie un servizio, lo faccia come si compie un servizio mediante la forza che Dio fornisce, affinch\u00e9 in ogni cosa sia glorificato Dio per mezzo di Ges\u00f9 Cristo, al quale appartengono la gloria e la potenza nei secoli dei secoli. Amen."
                },
                "12": {
                    "verse_nr": "12",
                    "verse": "Carissimi, non vi stupite per l\u2019incendio che divampa in mezzo a voi per provarvi, come se vi accadesse qualcosa di strano."
                },
                "13": {
                    "verse_nr": "13",
                    "verse": "Anzi, rallegratevi in quanto partecipate alle sofferenze di Cristo, perch\u00e9 anche al momento della rivelazione della sua gloria possiate rallegrarvi ed esultare."
                },
                "14": {
                    "verse_nr": "14",
                    "verse": "Se siete insultati per il nome di Cristo, beati voi! Perch\u00e9 lo Spirito di gloria, lo Spirito di Dio, riposa su di voi. [Da parte loro egli \u00e8 bestemmiato, ma da parte vostra \u00e8 glorificato.]"
                },
                "15": {
                    "verse_nr": "15",
                    "verse": "Nessuno di voi abbia a soffrire come omicida, o ladro, o malfattore, o perch\u00e9 si immischia nei fatti altrui;"
                },
                "16": {
                    "verse_nr": "16",
                    "verse": "ma se uno soffre come cristiano non se ne vergogni, anzi glorifichi Dio, portando questo nome."
                },
                "17": {
                    "verse_nr": "17",
                    "verse": "Infatti \u00e8 giunto il tempo in cui il giudizio deve cominciare dalla casa di Dio; e se comincia prima da noi, quale sar\u00e0 la fine di quelli che non ubbidiscono al vangelo di Dio?"
                },
                "18": {
                    "verse_nr": "18",
                    "verse": "E se il giusto \u00e8 salvato a stento, dove finiranno l\u2019empio e il peccatore?"
                },
                "19": {
                    "verse_nr": "19",
                    "verse": "Perci\u00f2 anche quelli che soffrono secondo la volont\u00e0 di Dio affidino le anime loro al fedele Creatore, facendo il bene."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Doveri degli anziani e dei giovani; saluti - Esorto dunque gli anziani che sono tra di voi, io che sono anziano con loro e testimone delle sofferenze di Cristo e che sar\u00f2 pure partecipe della gloria che deve essere manifestata:"
                },
                "2": {
                    "verse_nr": "2",
                    "verse": "pascete il gregge di Dio che \u00e8 tra di voi, {sorvegliandolo,} non per obbligo, ma volenterosamente secondo Dio; non per vile guadagno, ma di buon animo;"
                },
                "3": {
                    "verse_nr": "3",
                    "verse": "non come dominatori di quelli che vi sono affidati, ma come esempi del gregge."
                },
                "4": {
                    "verse_nr": "4",
                    "verse": "E quando apparir\u00e0 il supremo pastore, riceverete la corona della gloria che non appassisce."
                },
                "5": {
                    "verse_nr": "5",
                    "verse": "Cos\u00ec anche voi, giovani, siate sottomessi agli anziani. E tutti rivestitevi di umilt\u00e0 gli uni verso gli altri, perch\u00e9 Dio resiste ai superbi ma d\u00e0 grazia agli umili."
                },
                "6": {
                    "verse_nr": "6",
                    "verse": "Umiliatevi dunque sotto la potente mano di Dio, affinch\u00e9 egli vi innalzi a suo tempo,"
                },
                "7": {
                    "verse_nr": "7",
                    "verse": "gettando su di lui ogni vostra preoccupazione, perch\u00e9 egli ha cura di voi."
                },
                "8": {
                    "verse_nr": "8",
                    "verse": "Siate sobri, vegliate; il vostro avversario, il diavolo, va attorno come un leone ruggente cercando chi possa divorare."
                },
                "9": {
                    "verse_nr": "9",
                    "verse": "Resistetegli stando fermi nella fede, sapendo che le medesime sofferenze affliggono i vostri fratelli sparsi per il mondo."
                },
                "10": {
                    "verse_nr": "10",
                    "verse": "Or il Dio di ogni grazia, che vi ha chiamati alla sua gloria eterna in Cristo {Ges\u00f9}, dopo che avrete sofferto per breve tempo, vi perfezioner\u00e0 egli stesso, vi render\u00e0 fermi, vi fortificher\u00e0 stabilmente."
                },
                "11": {
                    "verse_nr": "11",
                    "verse": "A lui sia la [gloria e la] potenza, in eterno. Amen."
                },
                "12": {
                    "verse_nr": "12",
                    "verse": "Per mezzo di Silvano, che considero vostro fedele fratello, vi ho scritto brevemente, esortandovi e attestando che questa \u00e8 la vera grazia di Dio; in essa state saldi."
                },
                "13": {
                    "verse_nr": "13",
                    "verse": "La chiesa che \u00e8 in Babilonia, eletta come voi, vi saluta. Anche Marco, mio figlio, vi saluta."
                },
                "14": {
                    "verse_nr": "14",
                    "verse": "Salutatevi gli uni gli altri con un bacio d\u2019amore fraterno. Pace a voi tutti che siete in Cristo [Ges\u00f9]. [Amen.]"
                }
            }
        }
    }
}