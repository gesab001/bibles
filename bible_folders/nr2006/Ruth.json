{
    "version": "nr2006",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Affetto di Rut per Naomi, sua suocera - Al tempo dei giudici ci fu nel paese una carestia, e un uomo di Betlemme di Giuda and\u00f2 a stare nelle campagne di Moab con la moglie e i suoi due figli."
                },
                "2": {
                    "verse_nr": "2",
                    "verse": "Quest\u2019uomo si chiamava Elimelec, sua moglie Naomi e i suoi due figli Malon e Chilion; erano efratei, di Betlemme di Giuda. Giunsero nelle campagne di Moab e si stabilirono l\u00e0."
                },
                "3": {
                    "verse_nr": "3",
                    "verse": "Elimelec, marito di Naomi, mor\u00ec, e lei rimase con i suoi due figli."
                },
                "4": {
                    "verse_nr": "4",
                    "verse": "Questi sposarono delle Moabite, delle quali una si chiamava Orpa e l\u2019altra Rut; e abitarono l\u00e0 per circa dieci anni."
                },
                "5": {
                    "verse_nr": "5",
                    "verse": "Poi Malon e Chilion morirono anch\u2019essi, e la donna rest\u00f2 priva dei suoi due figli e del marito."
                },
                "6": {
                    "verse_nr": "6",
                    "verse": "Allora si alz\u00f2 con le sue nuore per tornarsene dalle campagne di Moab, perch\u00e9 nelle campagne di Moab aveva sentito dire che il SIGNORE aveva visitato il suo popolo, dandogli del pane."
                },
                "7": {
                    "verse_nr": "7",
                    "verse": "Part\u00ec dunque con le sue due nuore dal luogo dov\u2019era stata, e si mise in cammino per tornare nel paese di Giuda."
                },
                "8": {
                    "verse_nr": "8",
                    "verse": "E Naomi disse alle sue due nuore: \u00abAndate, tornate ciascuna a casa di sua madre; il SIGNORE sia buono con voi, come voi siete state con quelli che sono morti e con me!"
                },
                "9": {
                    "verse_nr": "9",
                    "verse": "Il SIGNORE dia a ciascuna di voi di trovare riposo in casa di un marito!\u00bb Le baci\u00f2, e quelle si misero a piangere ad alta voce"
                },
                "10": {
                    "verse_nr": "10",
                    "verse": "e le dissero: \u00abNo, torneremo con te al tuo popolo\u00bb."
                },
                "11": {
                    "verse_nr": "11",
                    "verse": "E Naomi rispose: \u00abTornate indietro, figlie mie! Perch\u00e9 verreste con me? Ho forse ancora dei figli nel mio grembo che possano diventare vostri mariti?"
                },
                "12": {
                    "verse_nr": "12",
                    "verse": "Ritornate, figlie mie, andate! Io sono troppo vecchia per risposarmi; e anche se dicessi: \u201cNe ho speranza\u201d, e anche se avessi stanotte un marito e partorissi dei figli,"
                },
                "13": {
                    "verse_nr": "13",
                    "verse": "aspettereste voi finch\u00e9 fossero grandi? Rinuncereste a sposarvi? No, figlie mie! Io ho tristezza molto pi\u00f9 di voi, perch\u00e9 la mano del SIGNORE si \u00e8 stesa contro di me\u00bb."
                },
                "14": {
                    "verse_nr": "14",
                    "verse": "Allora esse piansero ad alta voce di nuovo; e Orpa baci\u00f2 la suocera, ma Rut non si stacc\u00f2 da lei."
                },
                "15": {
                    "verse_nr": "15",
                    "verse": "Naomi disse a Rut: \u00abEcco, tua cognata se n\u2019\u00e8 tornata al suo popolo e ai suoi d\u00e8i; torna indietro anche tu, come tua cognata!\u00bb"
                },
                "16": {
                    "verse_nr": "16",
                    "verse": "Ma Rut rispose: \u00abNon pregarmi di lasciarti, per andarmene via da te; perch\u00e9 dove andrai tu, andr\u00f2 anch\u2019io; e dove starai tu, io pure star\u00f2; il tuo popolo sar\u00e0 il mio popolo e il tuo Dio sar\u00e0 il mio Dio;"
                },
                "17": {
                    "verse_nr": "17",
                    "verse": "dove morirai tu, morir\u00f2 anch\u2019io e l\u00e0 sar\u00f2 sepolta. Il SIGNORE mi tratti con il massimo rigore, se altra cosa che la morte mi separer\u00e0 da te!\u00bb"
                },
                "18": {
                    "verse_nr": "18",
                    "verse": "Quando Naomi la vide fermamente decisa ad andare con lei, non gliene parl\u00f2 pi\u00f9."
                },
                "19": {
                    "verse_nr": "19",
                    "verse": "Cos\u00ec fecero il viaggio assieme fino al loro arrivo a Betlemme. E quando giunsero a Betlemme, tutta la citt\u00e0 fu commossa per loro. Le donne dicevano: \u00ab\u00c8 proprio Naomi?\u00bb"
                },
                "20": {
                    "verse_nr": "20",
                    "verse": "E lei rispondeva: \u00abNon mi chiamate Naomi; chiamatemi Mara, poich\u00e9 l\u2019Onnipotente m\u2019ha riempita d\u2019amarezza."
                },
                "21": {
                    "verse_nr": "21",
                    "verse": "Io partii nell\u2019abbondanza e il SIGNORE mi riconduce spoglia di tutto. Perch\u00e9 chiamarmi Naomi, quando il SIGNORE ha testimoniato contro di me e l\u2019Onnipotente m\u2019ha resa infelice?\u00bb"
                },
                "22": {
                    "verse_nr": "22",
                    "verse": "Cos\u00ec Naomi se ne torn\u00f2 con Rut, la Moabita, sua nuora, venuta dalle campagne di Moab. Esse giunsero a Betlemme quando si cominciava a mietere l\u2019orzo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Rut va a spigolare nel campo di Boaz - Naomi aveva un parente di suo marito, uomo potente e ricco, della famiglia di Elimelec, che si chiamava Boaz."
                },
                "2": {
                    "verse_nr": "2",
                    "verse": "Rut, la Moabita, disse a Naomi: \u00abLasciami andare nei campi a spigolare dietro a colui agli occhi del quale avr\u00f2 trovato grazia\u00bb. E lei le rispose: \u00abVa\u2019, figlia mia\u00bb."
                },
                "3": {
                    "verse_nr": "3",
                    "verse": "Rut and\u00f2 e si mise a spigolare in un campo dietro ai mietitori; e per caso si trov\u00f2 nella parte di terra appartenente a Boaz, che era della famiglia di Elimelec."
                },
                "4": {
                    "verse_nr": "4",
                    "verse": "Ed ecco che Boaz giunse da Betlemme e disse ai mietitori: \u00abIl SIGNORE sia con voi!\u00bb E quelli gli risposero: \u00abIl SIGNORE ti benedica!\u00bb"
                },
                "5": {
                    "verse_nr": "5",
                    "verse": "Poi Boaz disse al suo servo incaricato di sorvegliare i mietitori: \u00abDi chi \u00e8 questa fanciulla?\u00bb"
                },
                "6": {
                    "verse_nr": "6",
                    "verse": "Il servo incaricato di sorvegliare i mietitori rispose: \u00ab\u00c8 una fanciulla moabita; quella che \u00e8 tornata con Naomi dalle campagne di Moab."
                },
                "7": {
                    "verse_nr": "7",
                    "verse": "Lei ci ha detto: \u201cVi prego, lasciatemi spigolare e raccogliere le spighe cadute dai mannelli dietro ai mietitori\u201d. \u00c8 venuta ed \u00e8 rimasta in piedi da stamattina fino ad ora; soltanto adesso si \u00e8 seduta nella casa per un po\u2019\u00bb."
                },
                "8": {
                    "verse_nr": "8",
                    "verse": "Allora Boaz disse a Rut: \u00abAscolta, figlia mia: non andare a spigolare in un altro campo, e non allontanarti da qui, ma rimani con le mie serve;"
                },
                "9": {
                    "verse_nr": "9",
                    "verse": "guarda qual \u00e8 il campo che si miete, e va\u2019 dietro a loro. Ho ordinato ai miei servi che non ti tocchino; e quando avrai sete, andrai a bere dai vasi l\u2019acqua che i servi avranno attinta\u00bb."
                },
                "10": {
                    "verse_nr": "10",
                    "verse": "Allora Rut si gett\u00f2 gi\u00f9, prostrandosi con la faccia a terra, e gli disse: \u00abCome mai ho trovato grazia agli occhi tuoi, cos\u00ec che tu presti attenzione a me che sono una straniera?\u00bb"
                },
                "11": {
                    "verse_nr": "11",
                    "verse": "Boaz le rispose: \u00abMi \u00e8 stato riferito tutto quello che hai fatto per tua suocera dopo la morte di tuo marito, e come hai abbandonato tuo padre, tua madre e il tuo paese nat\u00eco per venire a un popolo che prima non conoscevi."
                },
                "12": {
                    "verse_nr": "12",
                    "verse": "Il SIGNORE ti dia il contraccambio di quel che hai fatto, e la tua ricompensa sia piena da parte del SIGNORE, del Dio d\u2019Israele, sotto le cui ali sei venuta a rifugiarti!\u00bb"
                },
                "13": {
                    "verse_nr": "13",
                    "verse": "Lei gli disse: \u00abPossa io trovare grazia agli occhi tuoi, o mio signore! Poich\u00e9 tu m\u2019hai consolata e hai parlato al cuore della tua serva, sebbene io non sia neppure come una delle tue serve\u00bb."
                },
                "14": {
                    "verse_nr": "14",
                    "verse": "Poi, al momento del pasto, Boaz le disse: \u00abVieni qua, mangia del pane e intingi il tuo boccone nell\u2019aceto\u00bb. E lei si mise seduta accanto ai mietitori. Boaz le porse del grano arrostito e lei ne mangi\u00f2, si sazi\u00f2 e ne mise da parte gli avanzi."
                },
                "15": {
                    "verse_nr": "15",
                    "verse": "Poi si alz\u00f2 per tornare a spigolare, e Boaz diede quest\u2019ordine ai suoi servi: \u00abLasciatela spigolare anche fra i mannelli e non offendetela!"
                },
                "16": {
                    "verse_nr": "16",
                    "verse": "Strappate anche per lei delle spighe dai covoni, e lasciatele l\u00ec perch\u00e9 le raccolga, e non la sgridate!\u00bb"
                },
                "17": {
                    "verse_nr": "17",
                    "verse": "Cos\u00ec lei spigol\u00f2 nel campo fino alla sera; batt\u00e9 quello che aveva raccolto, e ne ricav\u00f2 circa un efa d\u2019orzo."
                },
                "18": {
                    "verse_nr": "18",
                    "verse": "Se lo caric\u00f2 addosso, entr\u00f2 in citt\u00e0 e sua suocera vide ci\u00f2 che aveva spigolato; e Rut tir\u00f2 fuori quello che le era rimasto del cibo dopo essersi saziata e glielo diede."
                },
                "19": {
                    "verse_nr": "19",
                    "verse": "La suocera le chiese: \u00abDove hai spigolato oggi? Dove hai lavorato? Benedetto colui che ti ha fatto una cos\u00ec buona accoglienza!\u00bb E Rut disse alla suocera presso chi aveva lavorato, e aggiunse: \u00abL\u2019uomo presso il quale ho lavorato oggi si chiama Boaz\u00bb."
                },
                "20": {
                    "verse_nr": "20",
                    "verse": "E Naomi disse a sua nuora: \u00abSia egli benedetto dal SIGNORE, perch\u00e9 non ha rinunciato a mostrare ai vivi la bont\u00e0 che ebbe verso i morti!\u00bb E aggiunse: \u00abQuest\u2019uomo \u00e8 nostro parente stretto: \u00e8 di quelli che hanno su di noi il diritto di riscatto\u00bb."
                },
                "21": {
                    "verse_nr": "21",
                    "verse": "E Rut, la Moabita, disse: \u00abMi ha anche detto: \u201cRimani con i miei servi, finch\u00e9 abbiano finita tutta la mia mietitura\u201d\u00bb."
                },
                "22": {
                    "verse_nr": "22",
                    "verse": "E Naomi disse a Rut sua nuora: \u00ab\u00c8 bene, figlia mia, che tu vada con le sue serve e non ti faccia sorprendere in un altro campo\u00bb."
                },
                "23": {
                    "verse_nr": "23",
                    "verse": "Lei rimase dunque con le serve di Boaz a spigolare fino alla conclusione della mietitura dell\u2019orzo e del frumento. E abitava con sua suocera."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Rut nell\u2019aia di Boaz - Naomi, sua suocera, le disse: \u00abFiglia mia, io devo assicurarti una sistemazione perch\u00e9 tu sia felice."
                },
                "2": {
                    "verse_nr": "2",
                    "verse": "Boaz, con le cui serve sei stata, non \u00e8 forse nostro parente? Ecco, stasera deve ventilare l\u2019orzo nell\u2019aia."
                },
                "3": {
                    "verse_nr": "3",
                    "verse": "L\u00e0vati dunque, profumati, indossa il tuo mantello e scendi all\u2019aia; ma non farti riconoscere da lui prima che egli abbia finito di mangiare e di bere."
                },
                "4": {
                    "verse_nr": "4",
                    "verse": "E quando se ne andr\u00e0 a dormire, osserva il luogo dov\u2019egli dorme; poi va\u2019, alzagli la coperta dalla parte dei piedi, e c\u00f2ricati l\u00ec; e lui ti dir\u00e0 quello che tu debba fare\u00bb."
                },
                "5": {
                    "verse_nr": "5",
                    "verse": "Rut le rispose: \u00abFar\u00f2 tutto quello che dici\u00bb."
                },
                "6": {
                    "verse_nr": "6",
                    "verse": "Scese all\u2019aia, e fece tutto quello che la suocera le aveva ordinato."
                },
                "7": {
                    "verse_nr": "7",
                    "verse": "Boaz mangi\u00f2 e bevve e, con il cuore allegro, se ne and\u00f2 a dormire all\u2019estremit\u00e0 del mucchio di covoni. Allora lei venne pian piano, gli alz\u00f2 la coperta dalla parte dei piedi e si coric\u00f2."
                },
                "8": {
                    "verse_nr": "8",
                    "verse": "Verso mezzanotte, quell\u2019uomo si svegli\u00f2 di soprassalto, si volt\u00f2, ed ecco una donna era coricata ai suoi piedi."
                },
                "9": {
                    "verse_nr": "9",
                    "verse": "\u00abChi sei?\u00bb le chiese. E lei rispose: \u00abSono Rut, tua serva; stendi il lembo del tuo mantello sulla tua serva, perch\u00e9 tu hai il diritto di riscatto\u00bb."
                },
                "10": {
                    "verse_nr": "10",
                    "verse": "Ed egli a lei: \u00abSii benedetta dal SIGNORE, figlia mia! La tua bont\u00e0 d\u2019adesso supera quella di prima, poich\u00e9 non sei andata dietro a dei giovani, poveri o ricchi."
                },
                "11": {
                    "verse_nr": "11",
                    "verse": "Non temere, dunque, figlia mia; io far\u00f2 per te tutto quello che dici, perch\u00e9 tutti qui sanno che sei una donna virtuosa."
                },
                "12": {
                    "verse_nr": "12",
                    "verse": "\u00c8 vero che io ho il diritto di riscatto, ma ce n\u2019\u00e8 un altro che ti \u00e8 parente pi\u00f9 prossimo di me."
                },
                "13": {
                    "verse_nr": "13",
                    "verse": "Passa qui la notte; e domattina, se quello vorr\u00e0 far valere il suo diritto su di te, va bene, lo faccia pure; ma se non gli piacer\u00e0 di far valere il suo diritto, io far\u00f2 valere il mio, com\u2019\u00e8 vero che il SIGNORE vive! Sta coricata fino al mattino\u00bb."
                },
                "14": {
                    "verse_nr": "14",
                    "verse": "Lei rimase coricata ai suoi piedi fino alla mattina; poi si alz\u00f2, prima che un uomo potesse riconoscere il suo vicino; poich\u00e9 Boaz diceva: \u00abNessuno sappia che questa donna \u00e8 venuta nell\u2019aia!\u00bb"
                },
                "15": {
                    "verse_nr": "15",
                    "verse": "Poi aggiunse: \u00abPorta qua il mantello che hai addosso e reggilo\u00bb. Lei lo resse ed egli vi misur\u00f2 dentro sei misure d\u2019orzo, e glielo mise sulle spalle. Poi se ne and\u00f2 in citt\u00e0."
                },
                "16": {
                    "verse_nr": "16",
                    "verse": "Rut torn\u00f2 da sua suocera, che le disse: \u00abSei tu, figlia mia?\u00bb E lei le raccont\u00f2 tutto ci\u00f2 che quell\u2019uomo aveva fatto per lei"
                },
                "17": {
                    "verse_nr": "17",
                    "verse": "e aggiunse: \u00abMi ha dato anche queste sei misure d\u2019orzo; perch\u00e9 mi ha detto: \u201cNon devi tornare da tua suocera a mani vuote\u201d\u00bb."
                },
                "18": {
                    "verse_nr": "18",
                    "verse": "E Naomi disse: \u00abRimani qui, figlia mia, finch\u00e9 tu veda come l\u2019affare finir\u00e0; poich\u00e9 quest\u2019uomo non si dar\u00e0 posa, finch\u00e9 non abbia oggi stesso terminato quest\u2019affare\u00bb."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Matrimonio di Rut con Boaz - Boaz sal\u00ec alla porta della citt\u00e0 e l\u00e0 si mise seduto. Ed ecco passare colui che aveva il diritto di riscatto e del quale Boaz aveva parlato. E Boaz gli disse: \u00abO tu, tal dei tali, vieni, siediti qua!\u00bb Quello s\u2019avvicin\u00f2 e si mise seduto."
                },
                "2": {
                    "verse_nr": "2",
                    "verse": "Boaz allora prese dieci uomini fra gli anziani della citt\u00e0 e disse loro: \u00abSedetevi qui\u00bb. E quelli si sedettero."
                },
                "3": {
                    "verse_nr": "3",
                    "verse": "Poi Boaz disse a colui che aveva il diritto di riscatto: \u00abNaomi, che \u00e8 tornata dalle campagne di Moab, mette in vendita la parte di terra che apparteneva a Elimelec, nostro fratello."
                },
                "4": {
                    "verse_nr": "4",
                    "verse": "Ho creduto giusto informartene e dirti: \u201cAcquistala, in presenza di quanti son qui seduti e degli anziani del mio popolo\u201d. Se vuoi far valere il tuo diritto di riscatto, fallo; ma, se non lo vuoi far valere, dimmelo, perch\u00e9 io lo sappia; infatti non c\u2019\u00e8 nessuno, all\u2019infuori di te, che abbia il diritto di riscatto; e, dopo di te, vengo io\u00bb. Quegli rispose: \u00abFar\u00f2 valere il mio diritto\u00bb."
                },
                "5": {
                    "verse_nr": "5",
                    "verse": "Allora Boaz disse: \u00abIl giorno che acquisterai il campo dalla mano di Naomi, tu lo acquisterai anche da Rut, la Moabita, moglie del defunto, per far rivivere il nome del defunto nella sua eredit\u00e0\u00bb."
                },
                "6": {
                    "verse_nr": "6",
                    "verse": "Colui che aveva il diritto di riscatto rispose: \u00abIo non posso far valere il mio diritto, perch\u00e9 rovinerei la mia eredit\u00e0; subentra tu nel mio diritto di riscatto, poich\u00e9 io non posso avvalermene\u00bb."
                },
                "7": {
                    "verse_nr": "7",
                    "verse": "C\u2019era in Israele quest\u2019antica usanza, per rendere valido un contratto di riscatto o di cessione di propriet\u00e0: uno si toglieva la scarpa e la dava all\u2019altro; era il modo di testimoniare in Israele."
                },
                "8": {
                    "verse_nr": "8",
                    "verse": "Cos\u00ec colui che aveva il diritto di riscatto disse a Boaz: \u00abAcquistala per conto tuo\u00bb, e si tolse la scarpa."
                },
                "9": {
                    "verse_nr": "9",
                    "verse": "Allora Boaz disse agli anziani e a tutto il popolo: \u00abVoi siete oggi testimoni che io ho acquistato dalle mani di Naomi tutto quello che apparteneva a Elimelec, a Chilion e a Malon,"
                },
                "10": {
                    "verse_nr": "10",
                    "verse": "e che ho pure acquistato Rut, la Moabita, moglie di Malon, perch\u00e9 sia mia moglie, per far rivivere il nome del defunto nella sua eredit\u00e0, affinch\u00e9 il nome del defunto non si estingua tra i suoi fratelli e alla porta della sua citt\u00e0. Voi ne siete oggi testimoni\u00bb."
                },
                "11": {
                    "verse_nr": "11",
                    "verse": "E tutto il popolo che si trovava alla porta della citt\u00e0 e gli anziani risposero: \u00abNe siamo testimoni. Il SIGNORE conceda che la donna che entra in casa tua sia come Rachele e come Lea, le due donne che fondarono la casa d\u2019Israele. Spiega la tua forza in Efrata, e fatti un nome in Betlemme!"
                },
                "12": {
                    "verse_nr": "12",
                    "verse": "Possa la discendenza che il SIGNORE ti dar\u00e0 da questa giovane rendere la tua casa simile alla casa di Perez, che Tamar partor\u00ec a Giuda!\u00bb"
                },
                "13": {
                    "verse_nr": "13",
                    "verse": "Cos\u00ec Boaz prese Rut, che divenne sua moglie. Egli entr\u00f2 da lei e il SIGNORE le diede la grazia di concepire; e quella partor\u00ec un figlio."
                },
                "14": {
                    "verse_nr": "14",
                    "verse": "E le donne dicevano a Naomi: \u00abBenedetto il SIGNORE, il quale non ha permesso che oggi ti mancasse uno con il diritto di riscatto! Il suo nome sia celebrato in Israele!"
                },
                "15": {
                    "verse_nr": "15",
                    "verse": "Egli consoler\u00e0 l\u2019anima tua e sar\u00e0 il sostegno della tua vecchiaia; l\u2019ha partorito tua nuora che ti ama e che vale per te pi\u00f9 di sette figli\u00bb."
                },
                "16": {
                    "verse_nr": "16",
                    "verse": "E Naomi prese il bambino, se lo strinse al seno e gli fece da nutrice."
                },
                "17": {
                    "verse_nr": "17",
                    "verse": "Nascita di Obed; genealogia di Davide - Le vicine gli diedero il nome e dicevano: \u00ab\u00c8 nato un figlio a Naomi!\u00bb Lo chiamarono Obed. Egli fu il padre d\u2019Isai, padre di Davide."
                },
                "18": {
                    "verse_nr": "18",
                    "verse": "Ecco la posterit\u00e0 di Perez: Perez gener\u00f2 Chesron;"
                },
                "19": {
                    "verse_nr": "19",
                    "verse": "Chesron gener\u00f2 Ram; Ram gener\u00f2 Amminadab;"
                },
                "20": {
                    "verse_nr": "20",
                    "verse": "Amminadab gener\u00f2 Nason; Nason gener\u00f2 Salmon;"
                },
                "21": {
                    "verse_nr": "21",
                    "verse": "Salmon gener\u00f2 Boaz; Boaz gener\u00f2 Obed;"
                },
                "22": {
                    "verse_nr": "22",
                    "verse": "Obed gener\u00f2 Isai e Isai gener\u00f2 Davide."
                }
            }
        }
    }
}