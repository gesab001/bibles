{
    "version": "nr2006",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Locuste, immagine dell\u2019invasione assira - Parola del SIGNORE rivolta a Gioele, figlio di Petuel."
                },
                "2": {
                    "verse_nr": "2",
                    "verse": "Udite questo, o vecchi! Porgete orecchio, voi tutti abitanti del paese! \u00c8 mai avvenuta una cosa simile ai giorni vostri o ai giorni dei vostri padri?"
                },
                "3": {
                    "verse_nr": "3",
                    "verse": "Raccontatelo ai vostri figli, e i vostri figli ai loro figli, e i loro figli alla generazione successiva!"
                },
                "4": {
                    "verse_nr": "4",
                    "verse": "L\u2019avanzo lasciato dal bruco l\u2019ha mangiato il grillo; l\u2019avanzo lasciato dal grillo l\u2019ha mangiato la cavalletta; l\u2019avanzo lasciato dalla cavalletta l\u2019ha mangiato la locusta."
                },
                "5": {
                    "verse_nr": "5",
                    "verse": "Svegliatevi, ubriachi, e piangete! Lamentatevi tutti, bevitori di vino, per il vino nuovo che vi \u00e8 tolto di bocca!"
                },
                "6": {
                    "verse_nr": "6",
                    "verse": "Un popolo forte e innumerevole \u00e8 salito contro il mio paese. I suoi denti sono denti di leone e ha mascelle da leonessa."
                },
                "7": {
                    "verse_nr": "7",
                    "verse": "Ha devastato la mia vigna, ha fatto a pezzi i miei fichi, ha tolto loro la corteccia e li ha lasciati l\u00e0, con i rami tutti bianchi."
                },
                "8": {
                    "verse_nr": "8",
                    "verse": "Lam\u00e8ntati come una vergine vestita di sacco che piange lo sposo della sua giovinezza!"
                },
                "9": {
                    "verse_nr": "9",
                    "verse": "Offerte e libazioni sono scomparse dalla casa del SIGNORE; i sacerdoti, ministri del SIGNORE, fanno cordoglio."
                },
                "10": {
                    "verse_nr": "10",
                    "verse": "La campagna \u00e8 devastata, la terra piange, perch\u00e9 il grano \u00e8 distrutto, il mosto \u00e8 svanito e l\u2019olio manca."
                },
                "11": {
                    "verse_nr": "11",
                    "verse": "Disperatevi, agricoltori, piangete, viticoltori, a causa del grano e dell\u2019orzo, perch\u00e9 il raccolto dei campi \u00e8 perduto."
                },
                "12": {
                    "verse_nr": "12",
                    "verse": "La vite \u00e8 secca, il fico \u00e8 appassito; il melograno, la palma, il melo, tutti gli alberi della campagna sono secchi. La gioia \u00e8 scomparsa tra i figli degli uomini."
                },
                "13": {
                    "verse_nr": "13",
                    "verse": "Vestitevi di sacco e piangete, o sacerdoti! Urlate, ministri dell\u2019altare! Venite, passate la notte vestiti di sacco, ministri del mio Dio! perch\u00e9 l\u2019offerta e la libazione sono scomparse dalla casa del vostro Dio."
                },
                "14": {
                    "verse_nr": "14",
                    "verse": "Proclamate un digiuno, convocate una solenne assemblea! Riunite gli anziani e tutti gli abitanti del paese nella casa del SIGNORE, del vostro Dio, e gridate al SIGNORE!"
                },
                "15": {
                    "verse_nr": "15",
                    "verse": "Ahi, che giorno! Poich\u00e9 il giorno del SIGNORE \u00e8 vicino e verr\u00e0 come una devastazione mandata dall\u2019Onnipotente."
                },
                "16": {
                    "verse_nr": "16",
                    "verse": "Non \u00e8 forse scomparso il cibo davanti ai nostri occhi? La gioia e l\u2019esultanza non sono forse scomparse dalla casa del nostro Dio?"
                },
                "17": {
                    "verse_nr": "17",
                    "verse": "I semi marciscono sotto le zolle, i depositi sono vuoti, i granai cadono in rovina, perch\u00e9 il grano \u00e8 venuto a mancare."
                },
                "18": {
                    "verse_nr": "18",
                    "verse": "Oh, come geme il bestiame! Gli armenti impazziscono, perch\u00e9 non c\u2019\u00e8 pastura per loro; soffrono anche le greggi di pecore."
                },
                "19": {
                    "verse_nr": "19",
                    "verse": "A te, SIGNORE, io grido, perch\u00e9 il fuoco ha divorato i pascoli del deserto, la fiamma ha consumato tutti gli alberi della campagna."
                },
                "20": {
                    "verse_nr": "20",
                    "verse": "Anche gli animali selvatici si rivolgono a te, perch\u00e9 i corsi d\u2019acqua sono inariditi e il fuoco ha divorato i pascoli del deserto."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Suonate la tromba a Sion! Date l\u2019allarme sul mio monte santo! Tremino tutti gli abitanti del paese, perch\u00e9 il giorno del SIGNORE viene, \u00e8 vicino,"
                },
                "2": {
                    "verse_nr": "2",
                    "verse": "giorno di tenebre, di densa oscurit\u00e0, giorno di nubi e di fitta nebbia! Come l\u2019aurora, si sparge sui monti un popolo numeroso e potente, quale non se n\u2019\u00e8 mai visto prima, e non se ne vedr\u00e0 mai pi\u00f9 in appresso negli anni delle generazioni future."
                },
                "3": {
                    "verse_nr": "3",
                    "verse": "Davanti a lui un fuoco divora, dietro divampa una fiamma. Prima di lui il paese era come il giardino di Eden, dopo di lui \u00e8 un deserto desolato; nulla gli sfugge."
                },
                "4": {
                    "verse_nr": "4",
                    "verse": "A vederli, sembrano cavalli, corrono come dei cavalieri."
                },
                "5": {
                    "verse_nr": "5",
                    "verse": "Sembra un fragore di carri, quando saltano sulle vette dei monti; crepitano come la fiamma che brucia la stoppia. Sono come un popolo poderoso, schierato in battaglia."
                },
                "6": {
                    "verse_nr": "6",
                    "verse": "Davanti a loro tremano i popoli, ogni volto impallidisce."
                },
                "7": {
                    "verse_nr": "7",
                    "verse": "Corrono come prodi, danno la scalata alle mura come guerrieri; ognuno va diritto davanti a s\u00e9 e non devia dal proprio sentiero."
                },
                "8": {
                    "verse_nr": "8",
                    "verse": "Nessuno spinge il suo vicino, ognuno avanza per la sua strada; si slanciano in mezzo alle frecce, non rompono le file."
                },
                "9": {
                    "verse_nr": "9",
                    "verse": "Invadono la citt\u00e0, corrono sulle mura; salgono sulle case, entrano per le finestre come ladri."
                },
                "10": {
                    "verse_nr": "10",
                    "verse": "Davanti a loro la terra trema, i cieli sono scossi, il sole e la luna si oscurano, le stelle perdono il loro splendore."
                },
                "11": {
                    "verse_nr": "11",
                    "verse": "Il SIGNORE fa sentire la sua voce davanti al suo esercito, perch\u00e9 le sue schiere sono innumerevoli, perch\u00e9 l\u2019esecutore della sua parola \u00e8 potente, perch\u00e9 il giorno del SIGNORE \u00e8 grande, davvero terribile! Chi potr\u00e0 sopportarlo?"
                },
                "12": {
                    "verse_nr": "12",
                    "verse": "Invito al ravvedimento - \u00abNondimeno, anche adesso\u00bb, dice il SIGNORE, \u00abtornate a me con tutto il vostro cuore, con digiuni, con pianti e con lamenti!\u00bb"
                },
                "13": {
                    "verse_nr": "13",
                    "verse": "Stracciatevi il cuore, non le vesti; tornate al SIGNORE, vostro Dio, perch\u00e9 egli \u00e8 misericordioso e pietoso, lento all\u2019ira e pieno di bont\u00e0, e si pente del male che manda."
                },
                "14": {
                    "verse_nr": "14",
                    "verse": "Pu\u00f2 darsi che egli torni e si penta, e lasci dietro a s\u00e9 una benedizione: un\u2019offerta e una libazione per il SIGNORE, vostro Dio."
                },
                "15": {
                    "verse_nr": "15",
                    "verse": "Suonate la tromba a Sion, proclamate un digiuno, convocate una solenne assemblea!"
                },
                "16": {
                    "verse_nr": "16",
                    "verse": "Adunate il popolo, santificate l\u2019assemblea! Adunate i vecchi, i bambini e quelli che poppano ancora! Esca lo sposo dalla sua camera, e la sposa dalla camera nuziale!"
                },
                "17": {
                    "verse_nr": "17",
                    "verse": "Piangano, fra il portico e l\u2019altare, i sacerdoti, ministri del SIGNORE, e dicano: \u00abRisparmia, o SIGNORE, il tuo popolo e non esporre la tua eredit\u00e0 all\u2019infamia, allo scherno delle nazioni! Perch\u00e9 dovrebbero dire fra i popoli: \u201cDov\u2019\u00e8 il loro Dio?\u201d\u00bb."
                },
                "18": {
                    "verse_nr": "18",
                    "verse": "Promesse di benedizione - Il SIGNORE ha provato gelosia per il suo paese e ha avuto piet\u00e0 del suo popolo."
                },
                "19": {
                    "verse_nr": "19",
                    "verse": "Il SIGNORE ha risposto e ha detto al suo popolo: \u00abEcco, io vi mander\u00f2 grano, vino, olio, e voi ne sarete saziati; e non vi esporr\u00f2 pi\u00f9 all\u2019infamia tra le nazioni."
                },
                "20": {
                    "verse_nr": "20",
                    "verse": "Allontaner\u00f2 da voi il nemico che viene dal settentrione, lo respinger\u00f2 verso una terra arida e desolata: la sua avanguardia, verso il mare orientale, la sua retroguardia, verso il mare occidentale; la sua infezione salir\u00e0, aumenter\u00e0 il suo fetore\u00bb, perch\u00e9 ha fatto cose grandi."
                },
                "21": {
                    "verse_nr": "21",
                    "verse": "Non temere, o terra del paese, gioisci, rall\u00e8grati, perch\u00e9 il SIGNORE ha fatto cose grandi!"
                },
                "22": {
                    "verse_nr": "22",
                    "verse": "Non temete, o animali selvatici, perch\u00e9 i pascoli del deserto rinverdiscono, perch\u00e9 gli alberi portano il loro frutto, il fico e la vite producono abbondantemente!"
                },
                "23": {
                    "verse_nr": "23",
                    "verse": "Voi, figli di Sion, gioite, rallegratevi nel SIGNORE, vostro Dio, perch\u00e9 vi d\u00e0 la pioggia d\u2019autunno in giusta misura e fa scendere per voi la pioggia, quella d\u2019autunno e quella di primavera, come prima."
                },
                "24": {
                    "verse_nr": "24",
                    "verse": "Le aie saranno piene di grano, i tini traboccheranno di vino e d\u2019olio."
                },
                "25": {
                    "verse_nr": "25",
                    "verse": "\u00abVi compenser\u00f2 delle annate divorate dal grillo, dalla cavalletta, dalla locusta e dal bruco, il grande esercito che avevo mandato contro di voi."
                },
                "26": {
                    "verse_nr": "26",
                    "verse": "Mangerete a saziet\u00e0 e loderete il nome del SIGNORE, vostro Dio, che avr\u00e0 operato per voi meraviglie, e il mio popolo non sar\u00e0 mai pi\u00f9 coperto di vergogna."
                },
                "27": {
                    "verse_nr": "27",
                    "verse": "Conoscerete che io sono in mezzo a Israele, che io sono il SIGNORE, vostro Dio, e non ce n\u2019\u00e8 nessun altro; e il mio popolo non sar\u00e0 mai pi\u00f9 coperto di vergogna."
                },
                "28": {
                    "verse_nr": "28",
                    "verse": "\u00abDopo questo, avverr\u00e0 che io sparger\u00f2 il mio Spirito su ogni persona: i vostri figli e le vostre figlie profetizzeranno, i vostri vecchi faranno dei sogni, i vostri giovani avranno delle visioni."
                },
                "29": {
                    "verse_nr": "29",
                    "verse": "Anche sui servi e sulle serve sparger\u00f2 in quei giorni il mio Spirito."
                },
                "30": {
                    "verse_nr": "30",
                    "verse": "Far\u00f2 prodigi nei cieli e sulla terra: sangue, fuoco e colonne di fumo."
                },
                "31": {
                    "verse_nr": "31",
                    "verse": "Il sole sar\u00e0 cambiato in tenebre e la luna in sangue, prima che venga il grande e terribile giorno del SIGNORE."
                },
                "32": {
                    "verse_nr": "32",
                    "verse": "Chiunque invocher\u00e0 il nome del SIGNORE sar\u00e0 salvato; poich\u00e9 sul monte Sion e a Gerusalemme vi sar\u00e0 salvezza, come ha detto il SIGNORE, cos\u00ec pure fra i superstiti che il SIGNORE chiamer\u00e0."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Giudizio delle nazioni - \u00abInfatti ecco, in quei giorni, in quel tempo, quando ricondurr\u00f2 dall\u2019esilio quelli di Giuda e di Gerusalemme,"
                },
                "2": {
                    "verse_nr": "2",
                    "verse": "io aduner\u00f2 tutte le nazioni e le far\u00f2 scendere nella valle di Giosafat. L\u00e0 le chiamer\u00f2 in giudizio a proposito della mia eredit\u00e0, il popolo d\u2019Israele, che esse hanno disperso tra le nazioni, e del mio paese, che hanno spartito fra di loro."
                },
                "3": {
                    "verse_nr": "3",
                    "verse": "Hanno tirato a sorte il mio popolo; hanno dato un ragazzino in cambio di una prostituta, hanno venduto una ragazzina per del vino e si sono messi a bere."
                },
                "4": {
                    "verse_nr": "4",
                    "verse": "Anche voi, Tiro, Sidone e tutta quanta la Filistia, che cosa pretendete da me? Volete darmi una retribuzione, o volete fare del male contro di me? Subito, in un attimo, io far\u00f2 ricadere la vostra retribuzione sul vostro capo,"
                },
                "5": {
                    "verse_nr": "5",
                    "verse": "perch\u00e9 avete preso il mio argento e il mio oro, avete portato nei vostri templi i miei tesori pi\u00f9 preziosi"
                },
                "6": {
                    "verse_nr": "6",
                    "verse": "e avete venduto ai figli di Iavan i figli di Giuda e i figli di Gerusalemme, per allontanarli dalla loro patria."
                },
                "7": {
                    "verse_nr": "7",
                    "verse": "Ecco, io li richiamo dal luogo dove voi li avete venduti e far\u00f2 ricadere le vostre colpe sul vostro capo."
                },
                "8": {
                    "verse_nr": "8",
                    "verse": "Vender\u00f2 i vostri figli e le vostre figlie ai Giudei, che li venderanno ai Sabei, nazione lontana\u00bb; perch\u00e9 il SIGNORE ha parlato."
                },
                "9": {
                    "verse_nr": "9",
                    "verse": "Proclamate questo fra le nazioni! Preparate la guerra! Risvegliate i prodi! Vengano e salgano tutti gli uomini di guerra!"
                },
                "10": {
                    "verse_nr": "10",
                    "verse": "Fabbricate spade con i vostri vomeri e lance con le vostre roncole! Dica il debole: \u00abSono forte!\u00bb"
                },
                "11": {
                    "verse_nr": "11",
                    "verse": "Affrettatevi, venite, nazioni circostanti, e adunatevi! L\u00e0, o SIGNORE, fa\u2019 scendere i tuoi prodi!"
                },
                "12": {
                    "verse_nr": "12",
                    "verse": "\u00abLe nazioni si muovano e vengano alla valle di Giosafat! perch\u00e9 l\u00e0 io mi metter\u00f2 seduto per giudicare tutte le nazioni circostanti."
                },
                "13": {
                    "verse_nr": "13",
                    "verse": "Date mano alla falce, perch\u00e9 la m\u00e8sse \u00e8 matura! Venite, pigiate, poich\u00e9 il torchio \u00e8 pieno, i tini traboccano; poich\u00e9 grande \u00e8 la loro malvagit\u00e0\u00bb."
                },
                "14": {
                    "verse_nr": "14",
                    "verse": "C\u2019\u00e8 una folla, una moltitudine, nella valle del Giudizio! Perch\u00e9 il giorno del SIGNORE \u00e8 vicino, nella valle del Giudizio."
                },
                "15": {
                    "verse_nr": "15",
                    "verse": "Il sole e la luna si oscurano e le stelle perdono il loro splendore."
                },
                "16": {
                    "verse_nr": "16",
                    "verse": "Il SIGNORE ruggir\u00e0 da Sion, far\u00e0 sentire la sua voce da Gerusalemme, e i cieli e la terra tremeranno; ma il SIGNORE sar\u00e0 un rifugio per il suo popolo, una fortezza per i figli d\u2019Israele."
                },
                "17": {
                    "verse_nr": "17",
                    "verse": "\u00abVoi saprete che io sono il SIGNORE, il vostro Dio; io dimoro in Sion, il mio monte santo. Gerusalemme sar\u00e0 santa e gli stranieri non vi passeranno pi\u00f9."
                },
                "18": {
                    "verse_nr": "18",
                    "verse": "\u00abQuel giorno le montagne stilleranno mosto, il latte scorrer\u00e0 dai colli e l\u2019acqua fluir\u00e0 da tutti i ruscelli di Giuda; dalla casa del SIGNORE sgorgher\u00e0 una fonte che irrigher\u00e0 la valle di Sittim."
                },
                "19": {
                    "verse_nr": "19",
                    "verse": "L\u2019Egitto sar\u00e0 desolato e Edom diventer\u00e0 uno squallido deserto a causa della violenza fatta ai figli di Giuda e del sangue innocente sparso sulla loro terra."
                },
                "20": {
                    "verse_nr": "20",
                    "verse": "Ma Giuda sar\u00e0 abitata per sempre, e Gerusalemme di et\u00e0 in et\u00e0."
                },
                "21": {
                    "verse_nr": "21",
                    "verse": "Io vendicher\u00f2 il loro sangue, quello che non ho ancora vendicato\u00bb. E il SIGNORE dimorer\u00e0 in Sion."
                }
            }
        }
    }
}