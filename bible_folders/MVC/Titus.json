{
    "version": "MVC",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tu\u02c8j Pabl te Tito - Xi ttz\u02c8ib\u02c8in Pabl jun u\u02c8j te Tito - Ayi\u02c8n Pabl, nxi ntz\u02c8ib\u02c8inji\u02c8y u\u02c8j lu\u02c8n, qu\u02c8n jun taq\u02c8nil qMan Diosqi\u02c8n, ex jun tsanjil Jesucrist, chq\u02c8o\u02c8nqi\u02c8n tu\u02c8n, tu\u02c8n kyniminxjal, a sk\u02c8o\u02c8nqe tu\u02c8n Dios; ex tu\u02c8ntzin tel kyniky\u02c8 ti\u02c8j Tyol, a twutzxix, noq tu\u02c8n kukx tu\u02c8n kyximi\u02c8n ti\u02c8j Dios."
                },
                "2": {
                    "verse_nr": "2",
                    "verse": "Tkyaqiljo lo tzajnin ti\u02c8jjo jun q\u02c8uqb\u02c8il qk\u02c8u\u02c8j ti\u02c8jjo chwinqil te jun majx, ikyxjo tze\u02c8nku tq\u02c8ma Dios, atxix tej na\u02c8mtaq tu\u02c8n tkub\u02c8 xkye tkyaqil. Ex atzin anetzi\u02c8n o tzaj tq\u02c8ma\u02c8n Dios, ex nlay qo kub\u02c8 tsb\u02c8u\u02c8n."
                },
                "3": {
                    "verse_nr": "3",
                    "verse": "Me atzin ja\u02c8lin, ma kanin tq\u02c8ijil tu\u02c8n tyek\u02c8in te Diosjo Tyol kyexjal, noq tu\u02c8n xi nyolinji\u02c8y Tyol, a oqxenintz we\u02c8y tu\u02c8n, a Klolqe te jun majx."
                },
                "4": {
                    "verse_nr": "4",
                    "verse": "Nxi ntz\u02c8ib\u02c8inji\u02c8y u\u02c8j lu\u02c8n tey, Tito, a ay ma tz\u02c8oka tze\u02c8nku jun nk\u02c8wala, tu\u02c8n ma nimi\u02c8n tze\u02c8nku we\u02c8 ti\u02c8jjo Tb\u02c8anil Tqanil, a xi nq\u02c8ma\u02c8n tey. Wajatla\u02c8y noqit ax qMan Dios ex qAjaw Jesucrist, a Klolqe, tzaj ky\u02c8iwlintiy tuk\u02c8a t\u2011xtalb\u02c8il, ex tu\u02c8n tten jun nuk\u02c8b\u02c8il toj tchwinqila."
                },
                "5": {
                    "verse_nr": "5",
                    "verse": "A taq\u02c8in Tito toj tx\u02c8otx\u02c8 Creta - Tej tkyij nq\u02c8o\u02c8n toj tx\u02c8otx\u02c8 Creta, kyij nq\u02c8ma\u02c8n tey tu\u02c8n tkub\u02c8 tb\u02c8inchinjiy a na\u02c8mx tu\u02c8n tb\u02c8ant, ex tu\u02c8n kyjaw tsk\u02c8onji\u02c8y nejinel toj Ttanim Dios te junjun tnam, ikyxjo tze\u02c8nku\u02c8 xi woqxeni\u02c8n tey."
                },
                "6": {
                    "verse_nr": "6",
                    "verse": "Jun nejinel toj Ttanim Dios, il ti\u02c8j tu\u02c8n tnajan tz\u02c8aqle toj tkyaqil, tu\u02c8ntzin mix a\u02c8l jun aku tzaj q\u02c8mante jun ti\u02c8 ti\u02c8j. Il ti\u02c8j tu\u02c8n tten junxch\u02c8in t\u2011xu\u02c8jil, ex aye tk\u02c8wal, il ti\u02c8j tu\u02c8n kyok te nimil, ex nya meltz\u02c8il kyib\u02c8, tu\u02c8ntzintla nti\u02c8 jun yol ktzajil kyi\u02c8j, tu\u02c8n nya wen kyb\u02c8inchb\u02c8in."
                },
                "7": {
                    "verse_nr": "7",
                    "verse": "Qu\u02c8n ayetzin xjal lu\u02c8n at\u2011xix kyoklin tu\u02c8n kyok te nejinel toj Ttanim qMan Dios, ex ma tzaj tab\u02c8tzin Dios jni\u02c8 taq\u02c8in kye. Tu\u02c8npetzi\u02c8n, il ti\u02c8j tu\u02c8n tten jun kychwinqil jikyin wen. Ex nya wen tu\u02c8n tok jpet kynab\u02c8l, ex nya aj q\u02c8ojilqe, ex nya tx\u02c8ujtinelqe, ex nya aj yasilqe, ex mina pon kyk\u02c8u\u02c8j ti\u02c8j jun kykaneb\u02c8 nyaxix toj tumil."
                },
                "8": {
                    "verse_nr": "8",
                    "verse": "Qala\u02c8, jun nejinel toj Ttanim Dios il ti\u02c8j tu\u02c8n tkub\u02c8 t\u2011xk\u02c8a\u02c8min b\u02c8etin xjal toj tja, ex tu\u02c8n tb\u02c8inchin b\u02c8a\u02c8n toj tkyaqil, ex at\u2011xix tnab\u02c8l, ex tz\u02c8aqle toj tchwinqil, ex tzyu\u02c8n tib\u02c8 ti\u02c8j jni\u02c8 nya b\u02c8a\u02c8n."
                },
                "9": {
                    "verse_nr": "9",
                    "verse": "Ex il ti\u02c8j tu\u02c8n tok lipe ti\u02c8j Tb\u02c8anil Tqanil, a ma tzaj yek\u02c8in, tu\u02c8ntzin tb\u02c8ant tnimsin kyk\u02c8u\u02c8j txqantl tuk\u02c8a jun xnaq\u02c8tzb\u02c8il b\u02c8unin, ex tu\u02c8n t\u2011xmoxin kyi\u02c8jjo a nchi yolb\u02c8in ti\u02c8j."
                },
                "10": {
                    "verse_nr": "10",
                    "verse": "Il ti\u02c8j jun nejinel ikyjo, qu\u02c8n tu\u02c8n at nim xjal ajq\u02c8oj ti\u02c8j Tb\u02c8anil Tqanil. Ex nimku xjal nti\u02c8 tajb\u02c8in kyyol, ex nchi kub\u02c8 kysb\u02c8u\u02c8n txqantl. Kyxoljo xjal lu\u02c8n nimku nkyq\u02c8ma\u02c8n, qa il ti\u02c8j tu\u02c8n tok kyechil ti\u02c8j kytz\u02c8umil tze\u02c8nku kyij tz\u02c8ib\u02c8in toj Tu\u02c8jil Tyol Dios, qa kyajxjal tu\u02c8n kykyij toj wen tuk\u02c8a Dios. Me tkyaqiljo yol lu\u02c8n, nya twutzx."
                },
                "11": {
                    "verse_nr": "11",
                    "verse": "Tu\u02c8npetzi\u02c8n, il ti\u02c8j tu\u02c8n t\u2011xi yek\u02c8it qa nti\u02c8 tumiljo kyxnaq\u02c8tzb\u02c8il lu\u02c8n, tu\u02c8n mi chi xnaq\u02c8tzinil, qu\u02c8n nchi najsin kynab\u02c8l nimku xjal, ex nchi b\u02c8inchin mib\u02c8in kyi\u02c8j. Ex tkyaqiljo lo nchi xnaq\u02c8tzin xjal lu\u02c8n noq tu\u02c8n kykanb\u02c8in pwaq."
                },
                "12": {
                    "verse_nr": "12",
                    "verse": "Ex jaw we\u02c8 jun nmaq yolil kyxol xjal aj Creta, ex chi\u02c8 kyjalu\u02c8n kyi\u02c8jx t\u2011xjalil: Aye aj Creta noqx iky\u02c8il yolqe, ex nti\u02c8 kynab\u02c8l; noqx nchi b\u02c8inchin tze\u02c8nku ntqanin kyxmilil; manyor lo\u02c8lqex ex manyor ky\u02c8ajqexch."
                },
                "13": {
                    "verse_nr": "13",
                    "verse": "Ex twutzxixjo, a o tq\u02c8ma. Tu\u02c8npetzi\u02c8n, il ti\u02c8j tu\u02c8n kyxi kawit, tu\u02c8ntzin kyel wen toj kynimb\u02c8il ti\u02c8j qMan Dios,"
                },
                "14": {
                    "verse_nr": "14",
                    "verse": "ex tu\u02c8n mina txi\u02c8 amb\u02c8il te kyxnaq\u02c8tzb\u02c8il xjal aj Judiy, a nti\u02c8 tumil, ex a tzajnin kye ojtxe qxjalila; ex tu\u02c8n mina txi kyb\u02c8i\u02c8nji\u02c8y a kyajb\u02c8il, qu\u02c8n aye xjal lu\u02c8n ma kyij kyi\u02c8jlin a yol twutzxix."
                },
                "15": {
                    "verse_nr": "15",
                    "verse": "Me metzin kye nimil, a tz\u02c8aqle ta\u02c8 kynab\u02c8l, wen te\u02c8 te kye tkyaqil. Me ayetzin kye nya tz\u02c8aqle toj kynab\u02c8l, tkyaqil n\u2011ok kyq\u02c8o\u02c8n te nya wen, tu\u02c8n ma naj kyanmin ex kynab\u02c8l tu\u02c8n il."
                },
                "16": {
                    "verse_nr": "16",
                    "verse": "Ex nkyq\u02c8ma\u02c8n xjal lu\u02c8n qa ojtzqi\u02c8n Dios kyu\u02c8n, me tuk\u02c8a kyb\u02c8inchb\u02c8in n\u2011ele qniky\u02c8 ti\u02c8j, qa nya twutzxjo kyyol. Qu\u02c8n aye xjal lu\u02c8n manyor iky\u02c8ilqe, ex mib\u02c8in chi nimin, ex nti\u02c8 kyaj tu\u02c8n kyb\u02c8inchinte jun ti\u02c8, a wen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Junjun xnaq\u02c8tzb\u02c8il tu\u02c8n t\u2011xi\u02c8 kye ila\u02c8 ch\u02c8uqxjal - Me atzin te, Tito, q\u02c8o\u02c8nxa jun xnaq\u02c8tzb\u02c8il kye xjal tojxix tumil tz\u02c8aqlexix wen."
                },
                "2": {
                    "verse_nr": "2",
                    "verse": "Ex atzin xnaq\u02c8tzb\u02c8iljo lo: Q\u02c8manxa kye ichin, a ma chi tijin, tu\u02c8n mi chi tx\u02c8ujte, tu\u02c8ntzin kynimajtz kyu\u02c8n txqantl, tu\u02c8n tten kynab\u02c8l, ex tu\u02c8n kyok tz\u02c8aqle toj kynimb\u02c8il ex toj tq\u02c8aq\u02c8b\u02c8il kyk\u02c8u\u02c8j, ex tu\u02c8n tiky\u02c8x kyu\u02c8n tkyaqil ti\u02c8 toj kychwinqil."
                },
                "3": {
                    "verse_nr": "3",
                    "verse": "Ex ikyxjo, q\u02c8manxa kye tij qya tu\u02c8n kyb\u02c8et\u2011xix toj tumil toj kychwinqil, tu\u02c8n mi chi ok iqil yol, ex tu\u02c8n mi chi tx\u02c8ujte."
                },
                "4": {
                    "verse_nr": "4",
                    "verse": "Qala\u02c8 tu\u02c8n kyok te jun yek\u02c8b\u02c8il twutzxix, tu\u02c8n kyyek\u02c8inte kye ku\u02c8xin qya tu\u02c8n kyk\u02c8u\u02c8jlin te kychmil ex kyal,"
                },
                "5": {
                    "verse_nr": "5",
                    "verse": "ex tu\u02c8n tten kynab\u02c8l, ex tu\u02c8n kyok tz\u02c8aqle toj tkyaqil, ex tu\u02c8n tok tilil kyu\u02c8n toj kyaq\u02c8in toj kyja, ex tu\u02c8n kyoyin jun ti\u02c8 te juntl, ex b\u02c8a\u02c8n tu\u02c8n kyniminte kychmil toj tkyaqil, tu\u02c8ntzin mi tz\u02c8el kyi\u02c8jlinxjal Tyol Dios."
                },
                "6": {
                    "verse_nr": "6",
                    "verse": "Ex ikyxjo, q\u02c8manxa kye ku\u02c8xin ichin tu\u02c8n tten kynab\u02c8l."
                },
                "7": {
                    "verse_nr": "7",
                    "verse": "Ex aku te, tu\u02c8n tkub\u02c8 tq\u02c8o\u02c8n jun yek\u02c8b\u02c8il toj tkyaqil. Ajtzin t\u2011xi t\u2011xnaq\u02c8tzintza, b\u02c8inchinkuy jikyinxix wen ex tuk\u02c8a nim tnab\u02c8la."
                },
                "8": {
                    "verse_nr": "8",
                    "verse": "Q\u02c8manxa tuk\u02c8a tumil, tu\u02c8n mi tz\u02c8el iky\u02c8in kyu\u02c8nxjal; qala\u02c8 noq tu\u02c8n kyjaw tx\u02c8ixwe aye nchi yolb\u02c8in qi\u02c8j, qu\u02c8n nti\u02c8 tumil tu\u02c8n kyxo\u02c8n yol ikyjo."
                },
                "9": {
                    "verse_nr": "9",
                    "verse": "Ex ikyxjo, q\u02c8onxa kynab\u02c8l aq\u02c8nil, tu\u02c8n tkub\u02c8 kynimin tajaw aq\u02c8untl toj tkyaqil, ex tu\u02c8n kyok te tb\u02c8anil xjal, tu\u02c8ntzintla mib\u02c8in chi tzaq\u02c8win, ex tu\u02c8ntzin ttzalaj tajaw aq\u02c8untl kyi\u02c8j."
                },
                "10": {
                    "verse_nr": "10",
                    "verse": "Ex tu\u02c8n mi chi elq\u02c8in jun ti\u02c8 exla qa tal netz\u02c8, qala\u02c8 tu\u02c8n kyokx jikyinxix wen toj tkyaqil, tu\u02c8n tel kyniky\u02c8xjal, qa a xnaq\u02c8tzb\u02c8il ti\u02c8j Dios ex Klolqe Jes\u00fas, tb\u02c8anilxix."
                },
                "11": {
                    "verse_nr": "11",
                    "verse": "Nxi ntz\u02c8ib\u02c8i\u02c8n tkyaqiljo lo, qu\u02c8n ate Dios o tzaj yek\u02c8inte t\u2011xtalb\u02c8il toj tkyaqil twutz tx\u02c8otx\u02c8, tu\u02c8n tklet tkyaqilxjal tu\u02c8n."
                },
                "12": {
                    "verse_nr": "12",
                    "verse": "Ajo xtalb\u02c8il lo ntzaj tyek\u02c8in qe, tu\u02c8n tkyij qtzaqpi\u02c8n tkyaqiljo nya b\u02c8a\u02c8n, a tajjo ojtxe qten, ex tu\u02c8n qb\u02c8et\u2011xix toj qchwinqil jikyinxix wen tuk\u02c8a qnab\u02c8l, ex tuk\u02c8a jun tumil tu\u02c8n qximin ti\u02c8j qMan Dios toj tkyaqil."
                },
                "13": {
                    "verse_nr": "13",
                    "verse": "Ex ikyxjo, ntzaj tyek\u02c8in Dios qe, tze\u02c8n tu\u02c8n qayo\u02c8n tuk\u02c8a tzaljb\u02c8il a tulil Jesucrist, a qDios ex qAjaw, tuk\u02c8a tkyaqil tqoptz\u02c8ajiyil, ikyxjo tze\u02c8nku tzaj tq\u02c8ma\u02c8n Jes\u00fas qe."
                },
                "14": {
                    "verse_nr": "14",
                    "verse": "Qu\u02c8n a Jes\u00fas o txi tq\u02c8o\u02c8n tib\u02c8 te qxel, tej tkyim twutz cruz, tu\u02c8n qkotpit toj tkyaqil il, ex tu\u02c8n qtxjet saqxix wen tu\u02c8n qok te te, ex tuk\u02c8a tkyaqil qanmin, tu\u02c8n qb\u02c8inchin te b\u02c8a\u02c8n."
                },
                "15": {
                    "verse_nr": "15",
                    "verse": "Tkyaqiljo lo, ilxix ti\u02c8j tu\u02c8n t\u2011xnaq\u02c8tzintiy. Ex tu\u02c8n ikyjo, tu\u02c8n tq\u02c8ontiy nab\u02c8l kye nimil, ex tu\u02c8n kyxi tkawi\u02c8n toj tb\u02c8i qMan Dios. Me il ti\u02c8j tu\u02c8n tb\u02c8inchiteji\u02c8y lo tuk\u02c8a tnab\u02c8la, tu\u02c8n mi txi tq\u02c8o\u02c8n amb\u02c8il kyexjal tu\u02c8n tel iky\u02c8in kyu\u02c8n."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tze\u02c8n tu\u02c8n kyb\u02c8ete nimil toj kychwinqil - Na\u02c8nxa kye nimil tu\u02c8n tkub\u02c8 kynimin aj kawil exsin tkyaqil kawb\u02c8il tzalu\u02c8n twutz tx\u02c8otx\u02c8, ex kukx tu\u02c8n tkub\u02c8 kyb\u02c8inchin tkyaqil b\u02c8a\u02c8n;"
                },
                "2": {
                    "verse_nr": "2",
                    "verse": "ex tu\u02c8n mi chi yolb\u02c8in ti\u02c8j a\u02c8la, qala\u02c8 tu\u02c8n kymujb\u02c8inte kyib\u02c8 tuk\u02c8a tkyaqil, ex tu\u02c8n kyyek\u02c8inte kymutxb\u02c8il kyib\u02c8, a twutzxix wen, kywutz kykyaqil xjal."
                },
                "3": {
                    "verse_nr": "3",
                    "verse": "Qu\u02c8n ikytaqtzin qte\u02c8n ojtxe: Nti\u02c8taq qnab\u02c8l, ex minataq nkub\u02c8 qnimin Dios. Nqo b\u02c8ettaq toj najin, ex nqo b\u02c8inchintaq tkyaqil wiq achb\u02c8il, ex tzyu\u02c8nqotaq tu\u02c8n tkyaqil wiq il, ex oto\u02c8taq toj tkyaqil nya b\u02c8a\u02c8n, ex nlo\u02c8chjtaq qk\u02c8u\u02c8j kyi\u02c8j quk\u02c8a. Nchi el qiky\u02c8intaq, ex nqo el iky\u02c8intaq kyu\u02c8n."
                },
                "4": {
                    "verse_nr": "4",
                    "verse": "Me atzaj te\u02c8 saj tyek\u02c8in Dios, a Klolqe, twenil ex tq\u02c8aq\u02c8b\u02c8il tk\u02c8u\u02c8j qi\u02c8j,"
                },
                "5": {
                    "verse_nr": "5",
                    "verse": "ma qo klet, nya tu\u02c8n qb\u02c8inchb\u02c8in nyakuj b\u02c8a\u02c8n, qala\u02c8 noq tu\u02c8n tq\u02c8aq\u02c8b\u02c8il tk\u02c8u\u02c8j qi\u02c8j. Ma txjet qanmin tu\u02c8n, noq tu\u02c8n ma qo itz\u02c8je tkab\u02c8 majin. Ex ma qo saqix tu\u02c8n Xewb\u02c8aj Xjan,"
                },
                "6": {
                    "verse_nr": "6",
                    "verse": "a saj tq\u02c8o\u02c8n qMan Dios qe, noq tu\u02c8n Jesucrist, a Klolqe."
                },
                "7": {
                    "verse_nr": "7",
                    "verse": "Ex noq tu\u02c8n t\u2011xtalb\u02c8il Dios, ma qo ok tz\u02c8aqle twutz, ex tu\u02c8n ikyjo, at qoklin ja\u02c8lin ti\u02c8j jun etzb\u02c8il toj kya\u02c8j, a nqo ayo\u02c8n ti\u02c8j."
                },
                "8": {
                    "verse_nr": "8",
                    "verse": "A nyola xb\u02c8aj ntz\u02c8ib\u02c8i\u02c8n lo, twutzxix te\u02c8. Tu\u02c8ntzintzjo, waja tu\u02c8n t\u2011xi t\u2011xnaq\u02c8tzinjiy lo tuk\u02c8a tkyaqil tanmi\u02c8n, qu\u02c8n tu\u02c8ntzin aye\u02c8 nimil ti\u02c8j qMan Dios, tz\u02c8okit kyq\u02c8o\u02c8nxix tilil, tu\u02c8n tb\u02c8antjo a wen kyu\u02c8n. Ayetzi\u02c8n lu\u02c8n, ilxix ti\u02c8j, ex nimxix tajb\u02c8in te tkyaqil xjal."
                },
                "9": {
                    "verse_nr": "9",
                    "verse": "Me atzin te, Tito, pa\u02c8mil tib\u02c8a kyi\u02c8jjo kyyolxjal, a nti\u02c8 tumil, ex ti\u02c8jjo nkyq\u02c8ma\u02c8nxjal kyi\u02c8j ojtxe qxe\u02c8chil. Ex mi txi tq\u02c8o\u02c8n amb\u02c8il te jyoj q\u02c8oj, ex jni\u02c8 yasb\u02c8il noq tu\u02c8n tpajjo ojtxe kawb\u02c8il, qu\u02c8n ajo yasb\u02c8il lo nti\u02c8 tumil, ex nti\u02c8 tajb\u02c8in."
                },
                "10": {
                    "verse_nr": "10",
                    "verse": "Qa at jun kyxola, a noq taj tu\u02c8n tpa\u02c8n Ttanim Dios, txkontza, ex kawinxa, tu\u02c8n mi kub\u02c8 tb\u02c8inchin ikyjo. Ex qa il ti\u02c8j, txkontza juntl majl. Me qa mi xkub\u02c8 nimin tu\u02c8n, kypamil kyib\u02c8tza ti\u02c8j,"
                },
                "11": {
                    "verse_nr": "11",
                    "verse": "qu\u02c8n jun xjal ikyjo, ma txalpaj toj tchwinqil, ex nb\u02c8et toj til, ex noq tu\u02c8n ikyjo, tzul tkawb\u02c8il Dios tib\u02c8aj kujxix wen, tze\u02c8nkuxjo ntqanin tb\u02c8inchb\u02c8in."
                },
                "12": {
                    "verse_nr": "12",
                    "verse": "Aj t\u2011xi nsma\u02c8n Artemas mo qa T\u00edquico te t\u2011xela, liweyx txi\u02c8y toj tnam Nic\u00f3polis, qu\u02c8n ma kub\u02c8 nb\u02c8isi\u02c8n tu\u02c8n tiky\u02c8x jb\u02c8alil wu\u02c8n antza."
                },
                "13": {
                    "verse_nr": "13",
                    "verse": "Ex mojinqexa Zenas, a aj kawil, ex Apolos, ex q\u02c8onxa tkyaqiljo a n\u2011ajb\u02c8in kye toj kyb\u02c8e."
                },
                "14": {
                    "verse_nr": "14",
                    "verse": "Ex xnaq\u02c8tzinxa kye quk\u02c8a, a nimil, tu\u02c8n tkub\u02c8 kyb\u02c8inchin wen, ex tu\u02c8n kyonin kyi\u02c8jjo a nti\u02c8 at kye, tu\u02c8ntzintla kyajb\u02c8inxix kye txqantl."
                },
                "15": {
                    "verse_nr": "15",
                    "verse": "Tkyaqiljo nimil tzalu\u02c8n wuk\u02c8iy, nxi kysma\u02c8n jun q\u02c8olb\u02c8il tey. Ex atzin te, q\u02c8onxa jun q\u02c8olb\u02c8il kye kykyaqil tuk\u02c8iy, aye nimil, k\u02c8u\u02c8jlinqe qu\u02c8n. Axitjo t\u2011xtalb\u02c8il qMan Dios kyuk\u02c8iy."
                }
            }
        }
    }
}