{
    "version": "MVC",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tu\u02c8j Pabl te Filem\u00f3n - Jun q\u02c8olb\u02c8il tu\u02c8n Pabl te Filem\u00f3n - Ayi\u02c8n Pabl, a intinkuxa toj tze noq tu\u02c8n tpaj Crist, a Jes\u00fas, nxi ntz\u02c8ib\u02c8inji\u02c8y u\u02c8j lu\u02c8n junx tuk\u02c8a qerman, Timotey, tu\u02c8n tkanin tuk\u02c8iy, ay Filem\u00f3n, a k\u02c8u\u02c8jlin qu\u02c8n ex quk\u02c8iy toj aq\u02c8untl."
                },
                "2": {
                    "verse_nr": "2",
                    "verse": "Ex nxi ntz\u02c8ib\u02c8i\u02c8n tey, ay qerman qya, Apia, junx tuk\u02c8a Arquipo, a ma tz\u02c8ok te xo\u02c8l q\u02c8aq\u02c8 toj taq\u02c8in qMan Dios junx quk\u02c8iy; ex kye Ttanim Dios, aye\u02c8 nchi chmet toj tja\u02c8y."
                },
                "3": {
                    "verse_nr": "3",
                    "verse": "Noqit ax qMan Dios junx tuk\u02c8a Jesucrist, a tAjaw Tkyaqil, tzaj q\u02c8onte t\u2011xtalb\u02c8il kyib\u02c8aja junx tuk\u02c8a tnuk\u02c8b\u02c8il toj tkyaqil."
                },
                "4": {
                    "verse_nr": "4",
                    "verse": "Tna\u02c8j Dios Pabl ti\u02c8j Filem\u00f3n - Kukx nchin q\u02c8onji\u02c8y chjonte te Dios ti\u02c8ja toj nna\u02c8j Diosa,"
                },
                "5": {
                    "verse_nr": "5",
                    "verse": "qu\u02c8n tu\u02c8n nxi nb\u02c8i\u02c8n ti\u02c8jjo nim tk\u02c8u\u02c8ja at, ex tnimb\u02c8ila ti\u02c8j qAjaw Jes\u00fas, ex kyuk\u02c8a\u02c8 kykyaqil nimil."
                },
                "6": {
                    "verse_nr": "6",
                    "verse": "Nchin kub\u02c8sin nwutza ti\u02c8ja, tu\u02c8n tok tilil tu\u02c8n, tu\u02c8n tkub\u02c8 tchiky\u02c8b\u02c8injiy qnimb\u02c8il, tu\u02c8ntzintla tel tniky\u02c8a te tkyaqiljo ky\u02c8iwb\u02c8il, a at qe, noq tu\u02c8n Crist, a Jes\u00fas."
                },
                "7": {
                    "verse_nr": "7",
                    "verse": "Noq tu\u02c8n nim tk\u02c8u\u02c8ja at, werman, ma tzaj tzaljb\u02c8il, ex nimsb\u02c8il nk\u02c8u\u02c8ja, qu\u02c8n ma chewx kyanminjo kykyaqil nimil tu\u02c8n."
                },
                "8": {
                    "verse_nr": "8",
                    "verse": "Jun tkub\u02c8sb\u02c8il twutz Pabl te Filem\u00f3n ti\u02c8j On\u00e9simo - Tu\u02c8npetzi\u02c8n, exla qa at wokli\u02c8n tu\u02c8n Crist, tu\u02c8n t\u2011xi nq\u02c8ma\u02c8n tey, alkye tu\u02c8n tkub\u02c8 tb\u02c8inchi\u02c8n,"
                },
                "9": {
                    "verse_nr": "9",
                    "verse": "me noq tu\u02c8n at nk\u02c8u\u02c8ja ti\u02c8ja, nchin kub\u02c8sin nwutza tey ti\u02c8jjo a kxel nqani\u02c8n tey. Q\u02c8aq\u02c8in tk\u02c8u\u02c8ja, erman, qu\u02c8n tu\u02c8n ma chin tijin, ex jpu\u02c8nqi\u02c8n ja\u02c8lin toj tze noq tu\u02c8n tpaj qAjaw Jesucrist."
                },
                "10": {
                    "verse_nr": "10",
                    "verse": "Tu\u02c8npetzi\u02c8n, nchin kub\u02c8sin nwutza ti\u02c8j On\u00e9simo, a ma tz\u02c8ok te nk\u02c8wala toj qnimb\u02c8il tzalu\u02c8n toj tze."
                },
                "11": {
                    "verse_nr": "11",
                    "verse": "Qu\u02c8n ataqtzin ojtxe o tz\u02c8okin On\u00e9simo te jun taq\u02c8nila toj tja\u02c8y, nti\u02c8 tajb\u02c8in, exla qa Nimxix Tajb\u02c8in n\u2011ele tb\u02c8i toj qyol. Me atzin ja\u02c8lin at\u2011xix tajb\u02c8in tey ex te wey."
                },
                "12": {
                    "verse_nr": "12",
                    "verse": "Nimxix nk\u02c8u\u02c8ja ti\u02c8j, me kxel nsma\u02c8n juntl majl tuk\u02c8iy."
                },
                "13": {
                    "verse_nr": "13",
                    "verse": "Wajatla\u02c8y tu\u02c8n tten mojil wuk\u02c8iy te t\u2011xela, qu\u02c8n loqinxa intinkux toj tze, tu\u02c8n tpaj Tb\u02c8anil Tqanil."
                },
                "14": {
                    "verse_nr": "14",
                    "verse": "Me mix kub\u02c8 nb\u02c8inchi\u02c8n a na\u02c8mtaqx nyoli\u02c8n tuk\u02c8iy, tu\u02c8ntzintla qa ma tb\u02c8inchiy jun b\u02c8a\u02c8n wi\u02c8ja, noq tze\u02c8n ktzajil itz\u02c8je toj tanmi\u02c8n, ex nyaqi\u02c8n nchin qaninte."
                },
                "15": {
                    "verse_nr": "15",
                    "verse": "B\u02c8alaqa iky tajb\u02c8il Diosjo, tu\u02c8n tel tpa\u02c8n On\u00e9simo tib\u02c8 ti\u02c8ja jun jte\u02c8b\u02c8in q\u02c8ij, noq tu\u02c8n tok te jun termana te jun majx, a k\u02c8u\u02c8jlin tu\u02c8n, ex nya noq o\u02c8kx te jun taq\u02c8nila te jun majx toj tja\u02c8y. Qu\u02c8n wajxixa ti\u02c8j, me b\u02c8a\u02c8ntla tu\u02c8n tok tk\u02c8u\u02c8jlin wen tze\u02c8nku we\u02c8, nya noq jun ichinxi toj tja\u02c8y, qala\u02c8 tze\u02c8nku jun nimil ti\u02c8j tAjaw Tkyaqil."
                },
                "16": {
                    "verse_nr": "16",
                    "verse": "B\u02c8alaqa iky tajb\u02c8il Diosjo, tu\u02c8n tel tpa\u02c8n On\u00e9simo tib\u02c8 ti\u02c8ja jun jte\u02c8b\u02c8in q\u02c8ij, noq tu\u02c8n tok te jun termana te jun majx, a k\u02c8u\u02c8jlin tu\u02c8n, ex nya noq o\u02c8kx te jun taq\u02c8nila te jun majx toj tja\u02c8y. Qu\u02c8n wajxixa ti\u02c8j, me b\u02c8a\u02c8ntla tu\u02c8n tok tk\u02c8u\u02c8jlin wen tze\u02c8nku we\u02c8, nya noq jun ichinxi toj tja\u02c8y, qala\u02c8 tze\u02c8nku jun nimil ti\u02c8j tAjaw Tkyaqil."
                },
                "17": {
                    "verse_nr": "17",
                    "verse": "Tu\u02c8npetzi\u02c8n, qa ma qe tk\u02c8u\u02c8ja wi\u02c8ja, qa quk\u02c8a qib\u02c8, k\u02c8momtzintza nyakuxitlaj ayi\u02c8n."
                },
                "18": {
                    "verse_nr": "18",
                    "verse": "Ex qa at jun nya b\u02c8a\u02c8n o tz\u02c8ok tb\u02c8inchin ti\u02c8ja, mo qa at tk\u02c8as tey, peyimila wi\u02c8ja,"
                },
                "19": {
                    "verse_nr": "19",
                    "verse": "ex ayinkuy kchin xel chjonte tey. Tu\u02c8npetzi\u02c8n, ayi\u02c8n Pabl nkub\u02c8 ntz\u02c8ib\u02c8inji\u02c8y lu\u02c8n, te jun kujsb\u02c8ilte nyola, tu\u02c8n t\u2011xi nchjo\u02c8n. \u00bfMe ex ikyx tejiy? \u00bfMa nyatzin k\u02c8asb\u02c8iniy we\u02c8y, tej xnimi\u02c8n ti\u02c8j Tb\u02c8anil Tqanil wu\u02c8n?"
                },
                "20": {
                    "verse_nr": "20",
                    "verse": "Ikytzi\u02c8n werman, nchin kub\u02c8sin nwutza te\u02c8y, tu\u02c8n tb\u02c8inchi\u02c8n tze\u02c8nku nqani\u02c8n toj tb\u02c8i tAjaw Tkyaqil. Chewsima wanmi\u02c8n toj qnimb\u02c8il ti\u02c8j Crist."
                },
                "21": {
                    "verse_nr": "21",
                    "verse": "Tu\u02c8npetzi\u02c8n, ma txi ntz\u02c8ib\u02c8inji\u02c8y lu\u02c8n, qu\u02c8n ma qe nk\u02c8u\u02c8ja ti\u02c8ja, qa k\u02c8wel tb\u02c8inchi\u02c8n tze\u02c8nku xi nq\u02c8ma\u02c8n, ex b\u02c8alaqa ok b\u02c8antil tu\u02c8n nimxix tze\u02c8nku xi nqani\u02c8n."
                },
                "22": {
                    "verse_nr": "22",
                    "verse": "Ex ikyxjo, xi nq\u02c8ma\u02c8n tu\u02c8n tkub\u02c8 tb\u02c8inchi\u02c8n ja\u02c8 tu\u02c8n nktani\u02c8y, qu\u02c8n q\u02c8uqle nk\u02c8u\u02c8ja ti\u02c8j Dios, tu\u02c8n ttzaj ttzaq\u02c8wi\u02c8n kyna\u02c8j Diosa, alkye q\u02c8ij tu\u02c8n nxi\u02c8y lol kye\u02c8y."
                },
                "23": {
                    "verse_nr": "23",
                    "verse": "Ex nxi tsma\u02c8n Epafras jun q\u02c8olb\u02c8il, a wuk\u02c8iy at toj tze noq tu\u02c8n tpaj Crist, a Jes\u00fas."
                },
                "24": {
                    "verse_nr": "24",
                    "verse": "Ex ikyxjo jun q\u02c8olb\u02c8il tu\u02c8n Marks, Aristarco, Demas, ex Lucas, aye\u02c8 nchi mojin wuk\u02c8iy toj taq\u02c8in qMan."
                },
                "25": {
                    "verse_nr": "25",
                    "verse": "Noqit a t\u2011xtalb\u02c8il Jesucrist, a tAjaw Tkyaqil, tten toj kyanmi\u02c8n te jun majx."
                }
            }
        }
    }
}