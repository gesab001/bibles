{
    "version": "MVC",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tu\u02c8j Pabl kye Nimil aj Filipos - Jun q\u02c8olb\u02c8il kye nimil toj tnam Filipos - Ayi\u02c8n Pabl, nxi ntz\u02c8ib\u02c8inji\u02c8y u\u02c8j lu\u02c8n junx tuk\u02c8a wuk\u02c8iy, Timotey. Awo\u02c8y taq\u02c8nil Crist, a Jes\u00fas, ex nxi qtz\u02c8ib\u02c8i\u02c8n te kye\u02c8y, kykyaqila nimilqi\u02c8y, junx kyuk\u02c8a aye nejinel ex aye mojil kyxola, ayi\u02c8y Ttanim qMan Diosqi\u02c8y toj tnam te Filipos, ex at kymujb\u02c8il kyib\u02c8a tuk\u02c8a Jes\u00fas, a sk\u02c8o\u02c8nxix tu\u02c8n qMan Dios te Klolqe."
                },
                "2": {
                    "verse_nr": "2",
                    "verse": "Axit qMan Dios ex qAjaw Jesucrist ky\u02c8iwlil kye\u02c8y tuk\u02c8a tkyaqil tnuk\u02c8b\u02c8il ex t\u2011xtalb\u02c8il kyib\u02c8aja."
                },
                "3": {
                    "verse_nr": "3",
                    "verse": "Nna\u02c8n Pabl Dios kyi\u02c8j nimil - Tkyaqil maj tze\u02c8nku nchi ul julk\u02c8aja toj nk\u02c8u\u02c8ja, b\u02c8e\u02c8x nxi nq\u02c8o\u02c8n chjonte te qMan Dios kyi\u02c8ja."
                },
                "4": {
                    "verse_nr": "4",
                    "verse": "Ex ikyxjo a tze\u02c8nku nchin aq\u02c8iy na\u02c8l Dios, majx nxi nqani\u02c8n tuk\u02c8a tzaljb\u02c8il jun ky\u02c8iwb\u02c8il kyib\u02c8aja."
                },
                "5": {
                    "verse_nr": "5",
                    "verse": "Ikytzi\u02c8n, ma tziky\u02c8x qu\u02c8n junx kyuk\u02c8iy, noq tu\u02c8n tq\u02c8met Tb\u02c8anil Tqanil kolb\u02c8il, toj tnejil q\u02c8ij tej kynimi\u02c8n, ex tzmax tzalu\u02c8n."
                },
                "6": {
                    "verse_nr": "6",
                    "verse": "Q\u02c8uqle nk\u02c8u\u02c8ja ti\u02c8j qMan Dios, a kub\u02c8 xiky\u02c8b\u02c8inte aq\u02c8untl lo toj kyanmi\u02c8n; ex ax nb\u02c8inchin te\u02c8 nimxixl aq\u02c8untl te tz\u02c8aqtzb\u02c8ilte kye\u02c8y, tzmax ajxi tul Jesucrist juntl majl."
                },
                "7": {
                    "verse_nr": "7",
                    "verse": "Tojxix tumil jun nxima ikyjo kyi\u02c8ja kykyaqila, qu\u02c8n tzunxix nq\u02c8aq\u02c8in nk\u02c8u\u02c8ja kyi\u02c8ja wen, qu\u02c8n ikyx kyeji\u02c8y tky\u02c8iwb\u02c8il Dios kyuk\u02c8a tze\u02c8nku wuk\u02c8iy, i\u02c8chaqtzin intinkutz wetza toj tze, mope qa ma chin pon kani\u02c8n kywutz kawil, noq o\u02c8kx tu\u02c8n nkoli\u02c8n wen ti\u02c8j Tyol Dios, ex tu\u02c8n nq\u02c8manti\u02c8y qa twutzxixjo anetzi\u02c8n."
                },
                "8": {
                    "verse_nr": "8",
                    "verse": "Qu\u02c8n ate Dios ojtzqil we\u02c8y, qa nimxix tq\u02c8aq\u02c8b\u02c8il nk\u02c8u\u02c8ja kyi\u02c8ja kykyaqila, noq tu\u02c8n tq\u02c8aq\u02c8b\u02c8il tk\u02c8u\u02c8j Jesucrist toj wanmi\u02c8n."
                },
                "9": {
                    "verse_nr": "9",
                    "verse": "Ex nchin qani\u02c8n toj nna\u02c8j Diosa kyi\u02c8ja, tu\u02c8n tten nimxixl tq\u02c8aq\u02c8b\u02c8il kyk\u02c8u\u02c8ja kyxolxa, ex tu\u02c8n tten kynab\u02c8la, ex tu\u02c8n tel kyniky\u02c8a te tkyaqil,"
                },
                "10": {
                    "verse_nr": "10",
                    "verse": "tu\u02c8ntzin tb\u02c8antjo a tb\u02c8anilx wen. Ikytzin kb\u02c8antile tsaqix kychwinqilji\u02c8y wen, tu\u02c8ntzin aj tul Crist, nti\u02c8tla jun kyila kknetil."
                },
                "11": {
                    "verse_nr": "11",
                    "verse": "Ikytzin kchi okileji\u02c8y tze\u02c8nku twutz qawal tb\u02c8anilx tu\u02c8n tonb\u02c8il Jesucrist, tu\u02c8njo kyb\u02c8inchb\u02c8i\u02c8n tb\u02c8anilx toj tkyaqil. Ayetzin kyb\u02c8inchb\u02c8i\u02c8n, nchi ajb\u02c8in te aq\u02c8b\u02c8il chjonte, ex te nimsb\u02c8il tb\u02c8i qMan Dios kyu\u02c8n txqantl."
                },
                "12": {
                    "verse_nr": "12",
                    "verse": "Nimxixtl toklin Jesucrist tib\u02c8aj tkyaqil toj tchwinqil Pabl - Werman, waja tu\u02c8n kyb\u02c8inti\u02c8y qa tkyaqiljo ma tziky\u02c8x wi\u02c8ja, ma tz\u02c8ajb\u02c8in tu\u02c8n t\u2011xi laq\u02c8e Tb\u02c8anil Tqanil kolb\u02c8il,"
                },
                "13": {
                    "verse_nr": "13",
                    "verse": "ex tu\u02c8n kyb\u02c8i\u02c8nte jni\u02c8 aj kawil kyuk\u02c8a\u02c8 kyaq\u02c8nil toj ja te kawb\u02c8il, ikyqexjo xjal tojile tnam. Kykyaqilxjo lu\u02c8n, ma kyb\u02c8i, ex ma tz\u02c8el kyniky\u02c8, qa noq tu\u02c8njo nchin ajb\u02c8in te q\u02c8mal te Tb\u02c8anil Tqanil ti\u02c8j Crist, ma chin kutz kyq\u02c8o\u02c8n toj tze."
                },
                "14": {
                    "verse_nr": "14",
                    "verse": "Ex noq tej kylonte jun ch\u02c8uq erman, te\u02c8 nkux q\u02c8o\u02c8n toj tze tu\u02c8n tpaj nchin yolintaqa ti\u02c8j tb\u02c8i Jes\u00fas, b\u02c8e\u02c8x jaw kyi\u02c8n kyib\u02c8, ex el kyxob\u02c8il kyi\u02c8j tu\u02c8n tq\u02c8metjo Tb\u02c8anil Tqanil, noq tu\u02c8njo q\u02c8uqlexix kyk\u02c8u\u02c8j ti\u02c8j Jesucrist, a tAjaw Tkyaqil."
                },
                "15": {
                    "verse_nr": "15",
                    "verse": "Nya ikyjo tze\u02c8nqeku\u02c8 tojjo juntl ch\u02c8uq, a nchi q\u02c8man tqanil Crist, me tuk\u02c8a iky\u02c8b\u02c8il wi\u02c8ja, ex nlo\u02c8chj kyanmin tu\u02c8n q\u02c8oj. Me metzin kye\u02c8 a tnejil ch\u02c8uq nchi q\u02c8umlaj kye\u02c8 toj tumil tuk\u02c8a tkyaqil kyanmin."
                },
                "16": {
                    "verse_nr": "16",
                    "verse": "Ayetzin kye\u02c8 tkab\u02c8 ch\u02c8uq, a nchi q\u02c8man tqanil Jes\u00fas tuk\u02c8a q\u02c8oj, nya jikyin ite\u02c8 toj kynimb\u02c8il, ex nkub\u02c8 kyb\u02c8isin tu\u02c8n tok nimxixl b\u02c8is wi\u02c8ja, tu\u02c8n intinkutza toj tze. Me atzin tnejil ch\u02c8uq, nchi yolin kye\u02c8 tqanil Crist toj tumil, ex tuk\u02c8a tq\u02c8aq\u02c8b\u02c8il kyk\u02c8u\u02c8j ti\u02c8j qMan Dios; ikytzin b\u02c8in kyu\u02c8n, qa noq tu\u02c8n nchin kolintaqa ti\u02c8j Tb\u02c8anil Tqanil Jesucrist, intinkutza tzalu\u02c8n toj tze."
                },
                "17": {
                    "verse_nr": "17",
                    "verse": "Ayetzin kye\u02c8 tkab\u02c8 ch\u02c8uq, a nchi q\u02c8man tqanil Jes\u00fas tuk\u02c8a q\u02c8oj, nya jikyin ite\u02c8 toj kynimb\u02c8il, ex nkub\u02c8 kyb\u02c8isin tu\u02c8n tok nimxixl b\u02c8is wi\u02c8ja, tu\u02c8n intinkutza toj tze. Me atzin tnejil ch\u02c8uq, nchi yolin kye\u02c8 tqanil Crist toj tumil, ex tuk\u02c8a tq\u02c8aq\u02c8b\u02c8il kyk\u02c8u\u02c8j ti\u02c8j qMan Dios; ikytzin b\u02c8in kyu\u02c8n, qa noq tu\u02c8n nchin kolintaqa ti\u02c8j Tb\u02c8anil Tqanil Jesucrist, intinkutza tzalu\u02c8n toj tze."
                },
                "18": {
                    "verse_nr": "18",
                    "verse": "Nya we\u02c8 te, qu\u02c8n exla qa jikyinqe wen toj kynimb\u02c8il mo ex qa minaj, noqtzin tu\u02c8n a weji\u02c8y nchin tzalaj ti\u02c8j, tu\u02c8n loqe nchi yolin ti\u02c8j Tb\u02c8anil Tqanil ti\u02c8j Crist."
                },
                "19": {
                    "verse_nr": "19",
                    "verse": "Ikytzi\u02c8n, q\u02c8uqle nk\u02c8u\u02c8ja ti\u02c8j kyna\u02c8j Diosa wi\u02c8ja, ex ikyxjo ti\u02c8j Xewb\u02c8aj Xjan, ax T\u2011xew Jes\u00fas, lu nmojin wi\u02c8ja tu\u02c8n njaxa tzalu\u02c8n toj tze."
                },
                "20": {
                    "verse_nr": "20",
                    "verse": "Ex te Dios nxi nqani\u02c8n, tu\u02c8n nti\u02c8tla jun nky\u02c8iy toj nchwinqila, tu\u02c8n njaw tz\u02c8aqa toj nnimb\u02c8ila, ex tu\u02c8n njaw tx\u02c8ixwi\u02c8y tu\u02c8n; qala\u02c8 tuk\u02c8a nimxixl wipi\u02c8n, tu\u02c8n nyoli\u02c8n ti\u02c8j kolb\u02c8il tuk\u02c8a q\u02c8uqb\u02c8il nk\u02c8u\u02c8ja. A ja\u02c8lin ex kukxitla\u02c8, chin yolinji\u02c8y ti\u02c8j, tu\u02c8ntzin tq\u02c8ancha\u02c8lix nimsb\u02c8il tb\u02c8i Crist toj nchwinqila tzalu\u02c8n twutz tx\u02c8otx\u02c8, ex ajxi nkyima."
                },
                "21": {
                    "verse_nr": "21",
                    "verse": "Qu\u02c8n toj nchwinqila tzalu\u02c8n, nti\u02c8 juntl tb\u02c8anilx tze\u02c8n Crist; ex aj nkyima, nimxla tzaljb\u02c8il, qu\u02c8n kchin tenb\u02c8ila tuk\u02c8a te jun majx."
                },
                "22": {
                    "verse_nr": "22",
                    "verse": "Qa atx toj nq\u02c8ija tzalu\u02c8n twutz tx\u02c8otx\u02c8, ok chin ajb\u02c8ilx we\u02c8 toj taq\u02c8in qAjaw. \u00bfMe tze\u02c8ntzila k\u2011okile aq\u02c8untltz qa ma chin kyima? Nti\u02c8 n\u2011el nniky\u02c8a tu\u02c8n ikyjo."
                },
                "23": {
                    "verse_nr": "23",
                    "verse": "At kab\u02c8e tumil: Tnejil, qa wenxixtla te we\u02c8y tu\u02c8n nkyima, tu\u02c8ntzin nte\u02c8n tuk\u02c8a Crist, qu\u02c8n axixtla waji\u02c8y."
                },
                "24": {
                    "verse_nr": "24",
                    "verse": "Me atzin tkab\u02c8 tumil: Noq tu\u02c8n kypaja, wenxitla te we\u02c8y tu\u02c8n nte\u02c8n ch\u02c8intla twutz tx\u02c8otx\u02c8, tu\u02c8n nmoji\u02c8n te q\u02c8ol tumil kye\u02c8y, ex tu\u02c8n tten nimx tzaljb\u02c8il toj kynimb\u02c8ila. Me ikytzin q\u02c8uqle nk\u02c8u\u02c8ja ti\u02c8jjo lu\u02c8n, tu\u02c8n ttzaj tq\u02c8o\u02c8n ch\u02c8intl toj nq\u02c8ija, tu\u02c8ntzintla nte\u02c8n ch\u02c8intla kyxola."
                },
                "25": {
                    "verse_nr": "25",
                    "verse": "Me atzin tkab\u02c8 tumil: Noq tu\u02c8n kypaja, wenxitla te we\u02c8y tu\u02c8n nte\u02c8n ch\u02c8intla twutz tx\u02c8otx\u02c8, tu\u02c8n nmoji\u02c8n te q\u02c8ol tumil kye\u02c8y, ex tu\u02c8n tten nimx tzaljb\u02c8il toj kynimb\u02c8ila. Me ikytzin q\u02c8uqle nk\u02c8u\u02c8ja ti\u02c8jjo lu\u02c8n, tu\u02c8n ttzaj tq\u02c8o\u02c8n ch\u02c8intl toj nq\u02c8ija, tu\u02c8ntzintla nte\u02c8n ch\u02c8intla kyxola."
                },
                "26": {
                    "verse_nr": "26",
                    "verse": "Tu\u02c8ntzin ikyjo, chin ajb\u02c8ila juntl majla kyxola te q\u02c8uqb\u02c8il kyk\u02c8u\u02c8ja, noq tu\u02c8n tb\u02c8i Crist, a Jes\u00fas."
                },
                "27": {
                    "verse_nr": "27",
                    "verse": "O\u02c8kx jun tumiljo nxi nq\u02c8o\u02c8n kye\u02c8y: Kyq\u02c8o\u02c8nka tilil, tu\u02c8n tten kychwinqila, ikyxixjo tze\u02c8nku ntzaj tyek\u02c8in Tb\u02c8anil Tqanil Crist. Exla qa inti\u02c8n kyuk\u02c8iy exla qa mina, qu\u02c8n tu\u02c8n najchaq intini\u02c8y kyk\u02c8atza; me atla waji\u02c8y, noq tu\u02c8n tul jun kyqanila, qa tb\u02c8anilx ite\u02c8yi\u02c8y, ex qa jikyin ite\u02c8yi\u02c8y toj kychwinqila, ex qa at kymujb\u02c8il kyib\u02c8a kyxolilixa kykyaqila, ex qa nchi aq\u02c8ni\u02c8n wen toj kynimb\u02c8ila, a tzaj q\u02c8o\u02c8n kye\u02c8y, tej kynimi\u02c8n Tb\u02c8anil Tqanil kolb\u02c8il,"
                },
                "28": {
                    "verse_nr": "28",
                    "verse": "tu\u02c8ntzintla mi tzaje kyxob\u02c8ila kye kyajq\u02c8oja, ex tu\u02c8ntzintla\u02c8 kyte\u02c8n ikyjo, k\u2011elile kyniky\u02c8 kyi\u02c8ja, qa kyja\u02c8 kyxi\u02c8 toj najin, ex ikyx n\u2011ajb\u02c8ine\u02c8 te yek\u02c8b\u02c8il, qa ma chi klet kye\u02c8 tu\u02c8n Dios."
                },
                "29": {
                    "verse_nr": "29",
                    "verse": "Ikytzi\u02c8n, noq tu\u02c8n ma chi kleta tu\u02c8n Crist, at kyokli\u02c8n ja\u02c8lin, nya noq o\u02c8kxjo tu\u02c8n kynimi\u02c8n ti\u02c8j, qala\u02c8 ikyxjo, tu\u02c8n tiky\u02c8x kyu\u02c8n noq tu\u02c8n tpaj tb\u02c8i."
                },
                "30": {
                    "verse_nr": "30",
                    "verse": "Ikytzi\u02c8n, ayi\u02c8y ex ayi\u02c8n junx n\u2011iky\u02c8x qu\u02c8n, ex tok tilil taq\u02c8in qMan Dios qu\u02c8n. Ma tz\u02c8ok kyka\u02c8yi\u02c8n ojtxe qa ma tziky\u02c8x wu\u02c8n, te\u02c8 s\u2011ok tilil aq\u02c8untl wu\u02c8n. Ex n\u2011ok kyb\u02c8i\u02c8n ja\u02c8lin, qa tzunx n\u2011iky\u02c8x wu\u02c8n, tu\u02c8n tzunx nchin aq\u02c8ninxa toj taq\u02c8in qMan, ex lu\u02c8n tok tilil wu\u02c8n."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Qo ok tze\u02c8nku te Jesucrist - Atzin ja\u02c8lin, qatzin qa twutzxix qa a Crist nq\u02c8onte amb\u02c8il kye\u02c8y, tu\u02c8n tjaw kyin kyib\u02c8a; ex qa at\u2011xix q\u02c8uqb\u02c8il k\u02c8u\u02c8jb\u02c8aj kyuk\u02c8iy; ex qa at Xewb\u02c8aj Xjan kyxola; ex qa kyojtzqi\u02c8nxixa tso\u02c8jb\u02c8ajil Jes\u00fas, ex qa at tq\u02c8aq\u02c8b\u02c8il tk\u02c8u\u02c8j kyuk\u02c8iy; qa twutzxix kykyaqiljo lu\u02c8n,"
                },
                "2": {
                    "verse_nr": "2",
                    "verse": "kyq\u02c8onktzintza jun kytzaljb\u02c8ila we\u02c8y, tu\u02c8n kyyek\u02c8in kyib\u02c8a, tu\u02c8ntla junx tu\u02c8n tb\u02c8ete kynab\u02c8la, ex junx tq\u02c8aq\u02c8b\u02c8il kyk\u02c8u\u02c8ja, ex tuk\u02c8a junxch\u02c8in kyumila ex junxch\u02c8in kyajb\u02c8ila."
                },
                "3": {
                    "verse_nr": "3",
                    "verse": "Mit kub\u02c8 kyb\u02c8inchi\u02c8n jun ti\u02c8 noq tu\u02c8njo at tajb\u02c8in kye\u02c8y, ex nya tuk\u02c8a kynimsb\u02c8il kyib\u02c8a, qala\u02c8 tuk\u02c8a kymutxb\u02c8il kyib\u02c8a teyile junjun, ex tu\u02c8n kyximi\u02c8n kyi\u02c8jjo txqantl, qa nimxixtl kyoklin toj taq\u02c8in qMan Dios."
                },
                "4": {
                    "verse_nr": "4",
                    "verse": "Mix a\u02c8l jun kye\u02c8, tu\u02c8n tkub\u02c8 tb\u02c8inchin jun ti\u02c8, noq tu\u02c8n tknetjo a te teku, qala\u02c8 noq tu\u02c8n tel wenku te tkyaqilx."
                },
                "5": {
                    "verse_nr": "5",
                    "verse": "Junxit tel kyximb\u02c8itza kykyaqila, ikyxjo tze\u02c8nku te Crist, a Jes\u00fas;"
                },
                "6": {
                    "verse_nr": "6",
                    "verse": "qu\u02c8n ikyx t\u2011xilin lu\u02c8n: Me exla qa ax Diosjo, me mix jaw ti\u02c8ne tib\u02c8, tu\u02c8n tok toklin tze\u02c8n te Dios,"
                },
                "7": {
                    "verse_nr": "7",
                    "verse": "qalatzi\u02c8n, b\u02c8e\u02c8x xkyij ttzaqpi\u02c8n toklin toj kya\u02c8j,exsin s\u2011ok tq\u02c8o\u02c8n tib\u02c8tz tze\u02c8nkuj jun kyaq\u02c8nilxjal."
                },
                "8": {
                    "verse_nr": "8",
                    "verse": "Atzaj te\u02c8 s\u2011ok te xjal,xkub\u02c8tzin tyek\u02c8in tmutxb\u02c8il tib\u02c8, ex kub\u02c8 tnimin tMan,ex xi tq\u02c8o\u02c8n tib\u02c8 tu\u02c8n tkyim twutzjo cruz; ikytzin s\u2011ele kyi\u02c8n xjaljo ttx\u02c8ixew, nyakuj tze\u02c8n jun aj il."
                },
                "9": {
                    "verse_nr": "9",
                    "verse": "Tu\u02c8n xkub\u02c8 tnimintz ikyjo, ma tzaj tq\u02c8o\u02c8n Dios nimxix toklin, ex ma tz\u02c8ok q\u02c8o\u02c8n te tAjaw Tkyaqil,tuk\u02c8a nimxixtl toklin tib\u02c8aj tkyaqilx."
                },
                "10": {
                    "verse_nr": "10",
                    "verse": "Tunpetzi\u02c8n, b\u02c8in qu\u02c8n, qa nimxix toklin tb\u02c8i Jes\u00fas. Ex tu\u02c8n ikyjo, noq twutz, kchi k\u02c8wele mejeye k\u02c8ulil, a ite\u02c8 toj kya\u02c8j, ikyqexjo a ite\u02c8 twutz tx\u02c8otx\u02c8, ex ikyqexjo tkyaqil kyimnin."
                },
                "11": {
                    "verse_nr": "11",
                    "verse": "Tu\u02c8npetzi\u02c8n, tkyaqilx tu\u02c8n tkub\u02c8 nab\u02c8linte, ex tu\u02c8n tkub\u02c8 q\u02c8mante, qa o\u02c8kx Jesucrist, a tAjaw Tkyaqil, ok te nimsb\u02c8ilte tb\u02c8i qMan Dios."
                },
                "12": {
                    "verse_nr": "12",
                    "verse": "Awotzinqe a nimilqo, tu\u02c8n qok te jun yek\u02c8b\u02c8il kywutz nya nimil - Atzin ja\u02c8lin, werman, ex nimx nq\u02c8aq\u02c8in nk\u02c8u\u02c8ja kyi\u02c8ja; ikytzi\u02c8n tze\u02c8nkuj in kub\u02c8 kynimi\u02c8n, tej nte\u02c8n kyuk\u02c8iy, exsintla nimxixtl tu\u02c8n nkub\u02c8 kynimi\u02c8n ja\u02c8lin, a najchaq intini\u02c8y kyk\u02c8atza. Qu\u02c8n tu\u02c8njo ma chi kleta, kyq\u02c8onktzin tilil, tu\u02c8n tkub\u02c8 kyniminji\u02c8y kolb\u02c8il kye\u02c8y, me tuk\u02c8a kymutxb\u02c8il kyib\u02c8a, ex tu\u02c8n tten tchewil qMan Dios kyi\u02c8ja."
                },
                "13": {
                    "verse_nr": "13",
                    "verse": "Ikytzi\u02c8n, ate Dios ktzajil q\u02c8onte tumil ti\u02c8jjo wen, a kyaja, ex ktzajil q\u02c8onte mojb\u02c8il kye\u02c8y, tu\u02c8n tjapin b\u02c8ajjo lo kyu\u02c8n, tze\u02c8nku taj qMan Dios."
                },
                "14": {
                    "verse_nr": "14",
                    "verse": "Kyb\u02c8inchinkutzi\u02c8n tkyaqilx tuk\u02c8a tkyaqil kyk\u02c8u\u02c8ja, ex nya tu\u02c8n kyjaw ch\u02c8otje, ex nya tu\u02c8n kyjaw yolb\u02c8i\u02c8n,"
                },
                "15": {
                    "verse_nr": "15",
                    "verse": "tu\u02c8ntzin nti\u02c8 kyila kywutzxjal, a nya nimilqe ex b\u02c8inchil ilqe. Qala\u02c8 chi okxita tk\u02c8wal qMan Dios, ex nti\u02c8tla kytz\u02c8ilila toj kychwinqila. Qala\u02c8 chi okxa tz\u02c8aqle wen, tze\u02c8nqe che\u02c8w nchi qoptz\u02c8aje toj qniky\u02c8in; ex ikyxqetzintla kyeji\u02c8y tuk\u02c8a\u02c8 kyb\u02c8inchb\u02c8in toj kynimb\u02c8ila kyxoljo nya nimil, a toj qxopin ite\u02c8ye,"
                },
                "16": {
                    "verse_nr": "16",
                    "verse": "tu\u02c8ntzin tjaw kynimsi\u02c8n toklin Tb\u02c8anil Tqanil ti\u02c8jjo saq chwinqil. Ikytzi\u02c8n, aj tul Crist, ok kna\u02c8b\u02c8ilx weji\u02c8y tzaljb\u02c8il wen kyi\u02c8ja, aj tok nka\u02c8yi\u02c8n qa nya noqx kukxjo in aq\u02c8ni\u02c8n kyxola, ex nya noqx kukxjo ma tziky\u02c8x wu\u02c8n tu\u02c8n tpajjo in yoli\u02c8n tqanil kolb\u02c8il kye\u02c8y."
                },
                "17": {
                    "verse_nr": "17",
                    "verse": "Exla qa ma chin kyima tzalu\u02c8n toj tze noq tu\u02c8n kypaja, a noq tu\u02c8n tjapin b\u02c8ajjo kynimb\u02c8ila, a jun oyaj xi kyq\u02c8o\u02c8n twutz qMan Dios; ex ok kchin tzalajila ikyjo, tu\u02c8ntzintla qtzalaj junx kyuk\u02c8iy toj qnimb\u02c8il."
                },
                "18": {
                    "verse_nr": "18",
                    "verse": "Nya tu\u02c8n ikyjo, qa ma chin kyima, chi k\u02c8wela numji\u02c8y, qala\u02c8 chi tze\u02c8jexixa tze\u02c8nku we\u02c8."
                },
                "19": {
                    "verse_nr": "19",
                    "verse": "Kab\u02c8e tb\u02c8anil nimil: Timotey ex Epafrodito - Atzin ja\u02c8lin, qa iky tajb\u02c8il qAjaw Jes\u00fas, nchin ximin tu\u02c8n t\u2011xi smet Timotey liweyku te lol kye\u02c8y. Ex qa b\u02c8a\u02c8n ite\u02c8yi\u02c8y, ikytzin k\u2011ajb\u02c8ile kyqanilji\u02c8y te jun tzaljb\u02c8il te we\u02c8y."
                },
                "20": {
                    "verse_nr": "20",
                    "verse": "Ikytzin mix a\u02c8l juntl nximin kyi\u02c8ja tze\u02c8n te Timotey. Ikyx t\u2011ximjo kyi\u02c8ja tze\u02c8nku we\u02c8 nxim, qu\u02c8n tok tilil tu\u02c8n, tu\u02c8n tonin kyuk\u02c8iy."
                },
                "21": {
                    "verse_nr": "21",
                    "verse": "Qalatzin kye\u02c8 txqantl, noq te kyex kye\u02c8 nchi ximin, ex nchi aq\u02c8nin; me atzin ti\u02c8jjo te Crist, a Jes\u00fas, mina nkub\u02c8 kyximin taq\u02c8in."
                },
                "22": {
                    "verse_nr": "22",
                    "verse": "Me ikytzin b\u02c8in kye\u02c8 kyu\u02c8n, ex ojtzqi\u02c8n kye\u02c8 kyu\u02c8n, qa tzun n\u2011aq\u02c8nin Timotey; ex tuk\u02c8a tkyaqil tajb\u02c8il n\u2011aq\u02c8nin wuk\u02c8iy, tu\u02c8n tq\u02c8met Tb\u02c8anil Tqanil kolb\u02c8il, iky tze\u02c8nku jun k\u02c8wal n\u2011ajb\u02c8in te ttata."
                },
                "23": {
                    "verse_nr": "23",
                    "verse": "Tunpetzi\u02c8n, ax kxel nchq\u02c8o\u02c8n te lol kye\u02c8y, ex k\u2011okil kyb\u02c8i\u02c8n te, tze\u02c8n intini\u02c8y toj nchwinqila ex toj taq\u02c8in qAjaw Jes\u00fas."
                },
                "24": {
                    "verse_nr": "24",
                    "verse": "Me q\u02c8uqle we\u02c8 nk\u02c8u\u02c8j ti\u02c8j qAjaw, tu\u02c8n njatza tzalu\u02c8n toj tze, ex loqinl we\u02c8, liweyku chin po\u02c8n lol kye\u02c8y."
                },
                "25": {
                    "verse_nr": "25",
                    "verse": "Ex il ti\u02c8j tu\u02c8n taj nchq\u02c8o\u02c8n a erman Epafrodito, axj ten te mojil wuk\u02c8iy toj aq\u02c8untl, ex n\u2011iky\u02c8x yajb\u02c8il tu\u02c8n junx wuk\u02c8iy, tu\u02c8n tq\u02c8metjo Tyol Dios. Ex axjo erman, tzaj kychq\u02c8o\u02c8n te lolte we\u02c8y, tu\u02c8n tok b\u02c8inchit jun ti\u02c8 we\u02c8y."
                },
                "26": {
                    "verse_nr": "26",
                    "verse": "Nkub\u02c8 t\u2011ximin tu\u02c8n t\u2011xi\u02c8 lol kye\u02c8y kykyaqila, ex tu\u02c8n tpon tqanil kye\u02c8y, tu\u02c8njo ch\u02c8ime xkyime, te\u02c8 xyab\u02c8te, qu\u02c8n ma kyb\u02c8i\u02c8y qa ma yab\u02c8te."
                },
                "27": {
                    "verse_nr": "27",
                    "verse": "Twutzx te\u02c8, ma kub\u02c8 yab\u02c8te tetz, ex ch\u02c8intlx mi xkyime. B\u02c8a\u02c8npetzin ma q\u02c8aq\u02c8in tk\u02c8u\u02c8j qMan Dios ti\u02c8j, ex nya noq o\u02c8kx ti\u02c8jku\u02c8 erman, ex ikyxjo we\u02c8, tu\u02c8n mi tzaje juntl b\u02c8is wi\u02c8ja tib\u02c8ajxiljo b\u02c8is tok wi\u02c8ja tzalu\u02c8n toj tze."
                },
                "28": {
                    "verse_nr": "28",
                    "verse": "Tu\u02c8ntzintzjo, il ti\u02c8j tu\u02c8n t\u2011xi nchq\u02c8o\u02c8n kyk\u02c8atza tu\u02c8ntzin tok kyka\u02c8yin twutz, ex tu\u02c8n kyjaw tzalaja, aj kylonti\u02c8y. Ex ikyx weji\u02c8y, tu\u02c8n mi chin b\u02c8isintla ti\u02c8j kyqanila."
                },
                "29": {
                    "verse_nr": "29",
                    "verse": "Kyk\u02c8monxa tuk\u02c8a tkyaqil kytzaljb\u02c8ila, tze\u02c8nkux jun erman, a wenxix ti\u02c8j qAjaw Jes\u00fas, ex kynimsinqeksji\u02c8y kykyaqil nimil, a ikyx tumiljo kyu\u02c8n tze\u02c8nku erman lo."
                },
                "30": {
                    "verse_nr": "30",
                    "verse": "Qu\u02c8n, chjonte Dios, mi xkyim te erman tzalu\u02c8n, te\u02c8 attaq nk\u02c8atza, noq tu\u02c8n tpajjo n\u2011ajb\u02c8in te Crist. Ch\u02c8ime xkyije tchwinqil noq tu\u02c8n tpajjo n\u2011ajb\u02c8in we\u02c8y te kyxeljo, tu\u02c8ntaq kymojin wuk\u02c8iy."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nya tu\u02c8n qb\u02c8inchb\u02c8in aku qo klete - Atzin ja\u02c8lin, werman, chi tzalajxa tu\u02c8n kymujb\u02c8il kyib\u02c8a tuk\u02c8a Jes\u00fas, a tAjaw Tkyaqil. Te we\u02c8y, nti\u02c8 tky\u02c8i tu\u02c8n t\u2011xi nna\u02c8nji\u02c8y a o kyij ntz\u02c8ib\u02c8i\u02c8n; ikytzin nim tajb\u02c8in te kye\u02c8y:"
                },
                "2": {
                    "verse_nr": "2",
                    "verse": "Kyka\u02c8yink kyib\u02c8a kye xjal, a nya b\u02c8a\u02c8n nb\u02c8ant kyu\u02c8n, a nya toj ttxolil nxa\u02c8ye kynab\u02c8l. Noq kyaj tu\u02c8n tok kyqitin jun techil ti\u02c8j ttz\u02c8umil kychib\u02c8jila, tu\u02c8n kyoka te kye, ex tu\u02c8n kyb\u02c8inchi\u02c8n jun ti\u02c8 tib\u02c8aj kynimb\u02c8ila ti\u02c8j qAjaw Jes\u00fas."
                },
                "3": {
                    "verse_nr": "3",
                    "verse": "Qalatzi\u02c8n qe, awoxixqe at qechil tu\u02c8n Xewb\u02c8aj Xjan, a awo nqo k\u02c8ulin twutz qMan Dios. Ex tu\u02c8n ikyjo, nqo tzalaj tu\u02c8n ma qo ok te Crist, a Jes\u00fas, ja\u02c8lin, ex nya tu\u02c8n jun techil ti\u02c8j ttz\u02c8umil qchib\u02c8jil, qu\u02c8n nya tu\u02c8n qb\u02c8inchb\u02c8in kqeb\u02c8ile qk\u02c8u\u02c8j te kolb\u02c8ilqe."
                },
                "4": {
                    "verse_nr": "4",
                    "verse": "Noqpetzin iky tetz, ayintla we\u02c8 tnejil tu\u02c8n tok qe nk\u02c8u\u02c8ja ti\u02c8j nb\u02c8inchb\u02c8i\u02c8n."
                },
                "5": {
                    "verse_nr": "5",
                    "verse": "Qu\u02c8n wajxaq q\u02c8ijtaq witz\u02c8jli\u02c8n, tej tok qitit wechila ti\u02c8j nchib\u02c8jila, tu\u02c8n tyajil Israelqi\u02c8n; tzajninqi\u02c8n tojjo jun ch\u02c8uq xjal, a tyajil Benjam\u00edn. Judiyqi\u02c8n, ex Judiy ntati\u02c8y. Ex qa ti\u02c8jjo tumil kykawb\u02c8il Judiy, ojtzqi\u02c8njo lo wu\u02c8n, qu\u02c8n jun Pariseyqintaqa."
                },
                "6": {
                    "verse_nr": "6",
                    "verse": "Ex q\u02c8i\u02c8nxixtaq wib\u02c8a tu\u02c8n kykub\u02c8jo nimil wu\u02c8n. Ex tu\u02c8n tkub\u02c8 b\u02c8inchitjo tkawb\u02c8il Mois\u00e9s, mixtaq a\u02c8l juntl aku tzaj q\u02c8ma\u02c8nte jun tyol wi\u02c8ja ex we\u02c8y."
                },
                "7": {
                    "verse_nr": "7",
                    "verse": "Tkyaqilxjo a anetzi\u02c8n, tb\u02c8anilxtaq te we\u02c8y. Me atzin ja\u02c8lin, nti\u02c8l tajb\u02c8in te we\u02c8y, qu\u02c8n tu\u02c8n o chin nimin ti\u02c8j Crist."
                },
                "8": {
                    "verse_nr": "8",
                    "verse": "Qu\u02c8n, qa ma tz\u02c8ok nmujb\u02c8in nchwinqila ja\u02c8lin tuk\u02c8a ojtxe, nti\u02c8x tajb\u02c8in nchwinqila ojtxe tze\u02c8nku ja\u02c8lin, a ma tzaj tq\u02c8o\u02c8n Crist, a Jes\u00fas. Tu\u02c8ntzintzjo, tkyaqiljo a ojtxe, ma kyij nnajsin ja\u02c8lin, ex ma kyij nq\u02c8o\u02c8n tze\u02c8nku tz\u02c8is, qu\u02c8n tu\u02c8n tb\u02c8anilxix juntl nchwinqila o tzaj tq\u02c8o\u02c8n wAjawi\u02c8y, a Jesucrist."
                },
                "9": {
                    "verse_nr": "9",
                    "verse": "Ex tzunx nchin tzalajxa, qu\u02c8n tu\u02c8n junx nmujb\u02c8il wib\u02c8a, ex nchin b\u02c8eta junx tuk\u02c8a. Nya waja txi nq\u02c8ma\u02c8n, qa tu\u02c8n nnimb\u02c8ila ti\u02c8j tkawb\u02c8il Mois\u00e9s, najsite wila; qala\u02c8 ikytzi\u02c8n, noq tu\u02c8n nnimb\u02c8ila ti\u02c8j Crist. Ex tu\u02c8nxjo nnimb\u02c8ila ti\u02c8j Crist, in kleti\u02c8y tu\u02c8n."
                },
                "10": {
                    "verse_nr": "10",
                    "verse": "Ex tu\u02c8ntzintzjo, waja tu\u02c8n wojtzqi\u02c8nteji\u02c8y tajb\u02c8il qAjaw, ex tu\u02c8ntzintla nna\u02c8nteji\u02c8y tipin Jes\u00fas toj nchwinqila, a tipin ikyx tze\u02c8nku tej tjatz itz\u02c8je juntl majl kyxol kyimnin. Ex ikyxjo, waja tu\u02c8n tiky\u02c8x wu\u02c8n, tze\u02c8nku ma tziky\u02c8x tu\u02c8n, ex tzmaxi aj nkyima. Ikytzi\u02c8n, waja tu\u02c8n tjapin b\u02c8aj nnimb\u02c8ila tze\u02c8n tjapin b\u02c8aj tu\u02c8n qAjaw, tej tkyim."
                },
                "11": {
                    "verse_nr": "11",
                    "verse": "Ex atzin ja\u02c8lin, at jun q\u02c8uqb\u02c8il nk\u02c8u\u02c8ja ti\u02c8j jun tkab\u02c8 chwinqil, a tb\u02c8anilx wen, aj kyjatz anq\u02c8in kyimnin."
                },
                "12": {
                    "verse_nr": "12",
                    "verse": "Tok tilil qu\u02c8n tu\u02c8n qkanb\u02c8in te\u02c8 a o tzaj ttziyin qMan Dios - Me ikytzi\u02c8n, nya tu\u02c8njo ma txi nq\u02c8ma\u02c8n kye\u02c8y, matzintla japin b\u02c8aj tkyaqil wu\u02c8n, ex matzintla chin oktza tz\u02c8aqle. Qala\u02c8 ikytzin atzin lajo\u02c8nxjo wu\u02c8n, ex q\u02c8uqlek nk\u02c8u\u02c8ja ti\u02c8j, tu\u02c8ntzin tjapin b\u02c8antjo lu\u02c8ntz. Qu\u02c8n tu\u02c8npen tpaj te\u02c8, \u1e8din tzaje ttxko\u02c8ne we\u02c8 Crist, a Jes\u00fas, tej nkleta tu\u02c8n."
                },
                "13": {
                    "verse_nr": "13",
                    "verse": "Werman, ayinxi nchinx q\u02c8mante kye\u02c8y, nya mat japin tzqetjo lu\u02c8n wu\u02c8n, a tu\u02c8njo nxi nq\u02c8ma\u02c8n kye\u02c8y. Qalatzin we\u02c8 tu\u02c8n tkub\u02c8 nb\u02c8inchin ikyjo kyjalu\u02c8n: Tu\u02c8n tkyij nnajsinji\u02c8y a tkyaqiljo ma kyij wi\u02c8jxi\u02c8y, ex tu\u02c8n t\u2011xi wi\u02c8n wib\u02c8a kujxix wen, tu\u02c8ntzin tjapin b\u02c8aj wu\u02c8n a na\u02c8mx kyul kanin,"
                },
                "14": {
                    "verse_nr": "14",
                    "verse": "ex tu\u02c8ntzin nkani\u02c8n tojjo a lajo\u02c8nx wu\u02c8n, ex tu\u02c8n tkanb\u02c8itjo a oyaj toj kya\u02c8j, q\u02c8o\u02c8ntz tu\u02c8n qMan Dios, atxix tej xqo ttxok, tu\u02c8n qmujb\u02c8in te qib\u02c8 tuk\u02c8a Crist, a Jes\u00fas."
                },
                "15": {
                    "verse_nr": "15",
                    "verse": "Qkyaqilx a ma qo kujix toj qnimb\u02c8il, atzin qe\u02c8 tu\u02c8n tkub\u02c8 qb\u02c8ise. Me meqa mikyxil kye\u02c8 kyxim, ax Dios kq\u02c8olte tumil kye\u02c8y,"
                },
                "16": {
                    "verse_nr": "16",
                    "verse": "qu\u02c8n il te\u02c8 lu\u02c8n ti\u02c8j, tu\u02c8n tkub\u02c8 qximin, a ma tz\u02c8el qniky\u02c8 te, ex tu\u02c8n tkub\u02c8 b\u02c8inchit."
                },
                "17": {
                    "verse_nr": "17",
                    "verse": "Ayi\u02c8y werman, chi lipektzi\u02c8n wi\u02c8ja, ex ti\u02c8jjo a nxi nq\u02c8ma\u02c8n, ex kyka\u02c8yinktzi\u02c8n kyi\u02c8jjo aye iky nchi b\u02c8ete tze\u02c8nku a o txi qxnaq\u02c8tzi\u02c8n kye\u02c8y."
                },
                "18": {
                    "verse_nr": "18",
                    "verse": "Tu\u02c8ntzi\u02c8n ikyjo, ila\u02c8x maj, o txi nq\u02c8ma\u02c8n kye\u02c8y, ex ja\u02c8lin nxi nq\u02c8ma\u02c8n juntl majla tuk\u02c8a ta\u02c8l nwutza, qu\u02c8n tu\u02c8n at ila\u02c8 nchi b\u02c8et nyakuj ajq\u02c8ojqe ti\u02c8j tcruz Crist, qu\u02c8n nkyq\u02c8ma\u02c8n qa nya noq o\u02c8kx tu\u02c8n tkyimlin Jes\u00fas at kolb\u02c8il, qala\u02c8 il ti\u02c8j tu\u02c8n qqitin qechil ti\u02c8j ttz\u02c8umil qchib\u02c8jil tu\u02c8n qklet, chi chi\u02c8."
                },
                "19": {
                    "verse_nr": "19",
                    "verse": "Toj najin chi xe\u02c8le kye xjal anetzi\u02c8n, qu\u02c8n atzin kyachb\u02c8il nya wen ma tz\u02c8ok te kydios, ex atzi\u02c8n kytzaljb\u02c8il ikyjo, b\u02c8a\u02c8n tu\u02c8n kytzaj tx\u02c8ixwe tu\u02c8n. Ex o\u02c8kx nchi ximin kyi\u02c8jjo kykyaqil nya b\u02c8a\u02c8n te twutz tx\u02c8otx\u02c8."
                },
                "20": {
                    "verse_nr": "20",
                    "verse": "Me metzinqe qtanim, a ja\u02c8 qo tenb\u02c8ile, antza ta\u02c8ya te\u02c8 toj kya\u02c8j, a ja\u02c8 ktzajila juntl majl Jes\u00fas, a Crist ex tAjaw Tkyaqil, a nqo ayo\u02c8n ti\u02c8j."
                },
                "21": {
                    "verse_nr": "21",
                    "verse": "Atzin kjawil tx\u02c8ixpinte qxmililjo, a q\u02c8i\u02c8ntaq qu\u02c8n twutz tx\u02c8otx\u02c8 tzalu\u02c8n, tu\u02c8n tok tze\u02c8nku t\u2011xmilil Jes\u00fas toj kya\u02c8j, a tb\u02c8anilx wen. Ex nya o\u02c8kx kb\u02c8antiljo tu\u02c8n Jes\u00fas, qala\u02c8 okpe kb\u02c8antil tetz tu\u02c8n, tu\u02c8n tokx tkyaqil tjaq\u02c8 tkawb\u02c8il, tu\u02c8nxjo tipin."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kukx qo tzalaj toj tkyaqil noq ti\u02c8j tb\u02c8i qAjaw - Tu\u02c8ntzintzjo, ayeqi\u02c8y werman, a nimxix nq\u02c8aq\u02c8in nk\u02c8u\u02c8ja kyi\u02c8ja, nim waja tu\u02c8n nlon kye\u02c8y. Ikytzi\u02c8n ayeqi\u02c8y ntzaljb\u02c8ila ex yek\u02c8b\u02c8il te\u02c8 twutz waq\u02c8nb\u02c8i\u02c8n. Mitzin tz\u02c8el kytxalpin kyib\u02c8a toj kynimb\u02c8ila ti\u02c8j tAjaw Tkyaqil, qala\u02c8 kyinxsinji\u02c8y kyte\u02c8n ikyjo a jikyin wen."
                },
                "2": {
                    "verse_nr": "2",
                    "verse": "Atzin ja\u02c8lin, chin kub\u02c8sil nwutza kye\u02c8 erman qya, a Evodia tuk\u02c8a S\u00edntique, noq tu\u02c8n tkub\u02c8 kyxmoxin kyib\u02c8 wen kyxolx, ex tu\u02c8n tok kymujb\u02c8in kyib\u02c8 toj kynimb\u02c8il ex toj taq\u02c8in qAjaw, a Klolqe te jun majx."
                },
                "3": {
                    "verse_nr": "3",
                    "verse": "Ex ikyx te tey, chin kub\u02c8sil nwutza, a ay wuk\u02c8axixa toj aq\u02c8untl, tu\u02c8n tmojin kyuk\u02c8axjo qya lu\u02c8n; ikytzi\u02c8n, ma chi aq\u02c8nin kye\u02c8 qya lo kuj wen junx wuk\u02c8iy, tu\u02c8n tq\u02c8met Tb\u02c8anil Tqanil kolb\u02c8il, junx tuk\u02c8a erman Clement, ex kyuk\u02c8a txqantl erman. Qu\u02c8n ikytzin o kyij tz\u02c8ib\u02c8in kyb\u02c8i teyile junjun toj tu\u02c8jil chwinqil te jun majx."
                },
                "4": {
                    "verse_nr": "4",
                    "verse": "Tu\u02c8ntzintzjo, chi tzalajxa wen ti\u02c8j tb\u02c8i qAjaw toj tkyaqil. Kxel nq\u02c8ma\u02c8n juntl majla kye\u02c8y. Kukx chi tzalajxa wen toj tkyaqilx,"
                },
                "5": {
                    "verse_nr": "5",
                    "verse": "tu\u02c8ntzin kylonte kykyaqilxjal, qa nimilqi\u02c8y, noq tu\u02c8n kychwinqila tb\u02c8anilx wen. Qu\u02c8n ikytzin nqatzx tu\u02c8n tul qAjaw Jes\u00fas."
                },
                "6": {
                    "verse_nr": "6",
                    "verse": "Ex mina chi ja lab\u02c8ti\u02c8y ti\u02c8j jun ti\u02c8, qala\u02c8 kyq\u02c8ma\u02c8nxa nej twutz qMan Dios toj kyna\u02c8j Diosa. Ex kyq\u02c8o\u02c8ma chjonte, ex kyqaninxa tuk\u02c8a kynimb\u02c8ila."
                },
                "7": {
                    "verse_nr": "7",
                    "verse": "Tu\u02c8n ikyjo, tzul jun tnuk\u02c8b\u02c8il Dios kye\u02c8y, a nimxixtl tze\u02c8nku n\u2011el kyniky\u02c8xjal te. Ex atzin nuk\u02c8b\u02c8il k\u02c8u\u02c8lte kyanmi\u02c8n ex kynab\u02c8la te nya wen, qu\u02c8n mujleqi\u02c8y tuk\u02c8a Crist, a Jes\u00fas."
                },
                "8": {
                    "verse_nr": "8",
                    "verse": "Qo ximin ti\u02c8j tkyaqil wen - Tu\u02c8npetzi\u02c8n werman, chi ximinqi\u02c8y ti\u02c8j tkyaqiljo a twutzx, ex ti\u02c8j tkyaqiljo a at tajb\u02c8in, ex ti\u02c8j tkyaqiljo jikyin ta\u02c8ye, ex ti\u02c8j tkyaqiljo a tz\u02c8aqlexix, ex ti\u02c8j tkyaqiljo wen, ex ti\u02c8j tkyaqiljo at tokin twutz qMan Dios. Atzin kyeji\u02c8y kyximb\u02c8itz, qu\u02c8n tu\u02c8ntzin wen kyyol xjaltz kyi\u02c8ja, ex okpela k\u02c8wel kynimsin tb\u02c8i Dios tu\u02c8n ikyjo."
                },
                "9": {
                    "verse_nr": "9",
                    "verse": "Kyb\u02c8inchinkutzinji\u02c8y a o b\u02c8aj nyek\u02c8i\u02c8n, ex o txi nxnaq\u02c8tzi\u02c8n kye\u02c8y, ex n\u2011ok kyb\u02c8i\u02c8n, tze\u02c8n nxi nq\u02c8ma\u02c8n, ex o tz\u02c8ok kyka\u02c8yi\u02c8n toj nb\u02c8inchb\u02c8i\u02c8n. Atzin kyb\u02c8inchinkuji\u02c8y, ex atzin qMan Diosjo, a tAjaw tkyaqil nuk\u02c8b\u02c8il, ktenb\u02c8il kyuk\u02c8iy toj tkyaqil."
                },
                "10": {
                    "verse_nr": "10",
                    "verse": "Jun oyaj te Pabl kyu\u02c8n aj Filipos - Nim nchin tzalaja wen, noq ti\u02c8j tb\u02c8i qAjaw, tu\u02c8njo ma chin tzaj kyna\u02c8n juntl majla, tu\u02c8n ttzaj kysma\u02c8n jun onb\u02c8il ja\u02c8lin. Ex nya noq otaq chin el naje toj kyk\u02c8u\u02c8ja, qala\u02c8 na\u02c8mtaq tb\u02c8anttaq tu\u02c8n kyyek\u02c8inteji\u02c8y kyxima lu\u02c8n."
                },
                "11": {
                    "verse_nr": "11",
                    "verse": "Ex nya tu\u02c8njo atit ma tz\u02c8el b\u02c8aj we\u02c8y, qala\u02c8 naq\u02c8leqin we\u02c8, aj qa at, ex tze\u02c8nku nti\u02c8. Ikyx nchin tzalaj weji\u02c8y, qa at ex tze\u02c8nku nti\u02c8."
                },
                "12": {
                    "verse_nr": "12",
                    "verse": "Naq\u02c8leqin we\u02c8, tu\u02c8n wanq\u02c8in toj yajil ex qa toj q\u02c8inimil. O chin naq\u02c8et we\u02c8 toj tkyaqiljo ntzaj wi\u02c8ja: Qa nojninqi\u02c8n, mo qa at wa\u02c8yaj wi\u02c8ja; ex qa at maj mina nb\u02c8aj wu\u02c8n, ex atku maj qa nti\u02c8peltz."
                },
                "13": {
                    "verse_nr": "13",
                    "verse": "Tkyaqilx we\u02c8 aku tziky\u02c8x wu\u02c8n, qu\u02c8n ate Crist nmojin we\u02c8y."
                },
                "14": {
                    "verse_nr": "14",
                    "verse": "Me ikytzi\u02c8n, ex wen te\u02c8 xb\u02c8ant kyu\u02c8n, tej \u1e8din tzaj kyoni\u02c8n toj tkyaqiljo n\u2011iky\u02c8x wu\u02c8n."
                },
                "15": {
                    "verse_nr": "15",
                    "verse": "Ex ojtzqi\u02c8n kyu\u02c8n ayeqi\u02c8y aj Filipos, te\u02c8 tzaj xkye nq\u02c8manti\u02c8y Tb\u02c8anil Tqanil kolb\u02c8il toj Macedonia, ex tzmax tzalu\u02c8n, ex o\u02c8kqex kye\u02c8 ma chi onin we\u02c8y. Me mix a\u02c8l juntl Ttanim Dios ma tz\u02c8onin wi\u02c8ja ti\u02c8jjo onb\u02c8il, a xi nq\u02c8o\u02c8n kye\u02c8y, a Tb\u02c8anil Tqanil kolb\u02c8il."
                },
                "16": {
                    "verse_nr": "16",
                    "verse": "Ex ikyxjo, tej nte\u02c8n toj tnam Tesal\u00f3nica, ma tzaj kysma\u02c8n ila\u02c8 maj kyonb\u02c8ila, tze\u02c8nku atxtaq taj wey."
                },
                "17": {
                    "verse_nr": "17",
                    "verse": "Ex ja\u02c8lin, nya noq tu\u02c8n njyo\u02c8n ti\u02c8j jni\u02c8 onb\u02c8il te we\u02c8y, qala\u02c8 wajatla\u02c8y tu\u02c8n kyel wena twutz qMan Dios toj q\u02c8ij te pa\u02c8b\u02c8in."
                },
                "18": {
                    "verse_nr": "18",
                    "verse": "Ex ma tzul toj nq\u02c8ob\u02c8a tkyaqil onb\u02c8il kyu\u02c8n. Ex ma nintz we\u02c8 at we ja\u02c8lin, tu\u02c8njo sul kaninjo kyonb\u02c8ila tzaj kysma\u02c8n ti\u02c8j Epafrodito. Atzi\u02c8n onb\u02c8il, a saj kysma\u02c8n, ma tz\u02c8ok tze\u02c8nku jun oyaj twutz qMan Dios, a manyor tb\u02c8anilx, tze\u02c8nku tk\u02c8ok\u02c8jil storak, aj tkub\u02c8 patit."
                },
                "19": {
                    "verse_nr": "19",
                    "verse": "Tu\u02c8npetzi\u02c8n, ate qMan Dios, a ja\u02c8 nchin ajb\u02c8ini\u02c8y, ktzajil q\u02c8o\u02c8nte tkyaqiljo atx taj kye\u02c8y, a tze\u02c8nkuxjo tb\u02c8anilxix tq\u02c8inimil toj kya\u02c8j, noq tu\u02c8n Crist, a Jes\u00fas."
                },
                "20": {
                    "verse_nr": "20",
                    "verse": "Tu\u02c8n tkyaqiljo lu\u02c8n, njaw nimsit tb\u02c8i qMan Dios te jun majx. Ikyxit b\u02c8antjo."
                },
                "21": {
                    "verse_nr": "21",
                    "verse": "Jun q\u02c8olb\u02c8il kye nimil tu\u02c8n Pabl, noq tu\u02c8n tjapin b\u02c8ajjo tu\u02c8j lo - Kyq\u02c8olb\u02c8inqexa toj nb\u02c8i\u02c8y kykyaqil nimil ti\u02c8j Crist, a Jes\u00fas. Ex ikyqex ermanjo, a ite\u02c8 wuk\u02c8iy tzalu\u02c8n toj Rom, junx kyuk\u02c8a tkyaqil erman nchi aq\u02c8nin toj ja te tkawb\u02c8il C\u00e9sar, a nmaq kawil, nxi kyq\u02c8o\u02c8n jun q\u02c8olb\u02c8il kye\u02c8y."
                },
                "22": {
                    "verse_nr": "22",
                    "verse": "Jun q\u02c8olb\u02c8il kye nimil tu\u02c8n Pabl, noq tu\u02c8n tjapin b\u02c8ajjo tu\u02c8j lo - Kyq\u02c8olb\u02c8inqexa toj nb\u02c8i\u02c8y kykyaqil nimil ti\u02c8j Crist, a Jes\u00fas. Ex ikyqex ermanjo, a ite\u02c8 wuk\u02c8iy tzalu\u02c8n toj Rom, junx kyuk\u02c8a tkyaqil erman nchi aq\u02c8nin toj ja te tkawb\u02c8il C\u00e9sar, a nmaq kawil, nxi kyq\u02c8o\u02c8n jun q\u02c8olb\u02c8il kye\u02c8y."
                },
                "23": {
                    "verse_nr": "23",
                    "verse": "Noqit ax qAjaw Jesucrist tzaj q\u02c8o\u02c8nte t\u2011xtalb\u02c8il kyib\u02c8aja kykyaqila."
                }
            }
        }
    }
}