{
    "version": "MVC",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tkab\u02c8 Tu\u02c8j Pabl kye Nimil aj Tesal\u00f3nica - Jun q\u02c8olb\u02c8il - Ayi\u02c8n Pabl nxi ntz\u02c8ib\u02c8inji\u02c8y u\u02c8j lu\u02c8n, junx tuk\u02c8a Silvano ex Timotey. Nxi ntz\u02c8ib\u02c8i\u02c8n kye\u02c8y, ayi\u02c8y Ttanim Dios toj tnam Tesal\u00f3nica, a ayi\u02c8y ma tz\u02c8ok kymujb\u02c8in kyib\u02c8a tuk\u02c8a qMan Dios ex tuk\u02c8a qAjaw Jesucrist."
                },
                "2": {
                    "verse_nr": "2",
                    "verse": "Chjonte qMan Dios tu\u02c8n t\u2011xtalb\u02c8il ex tnuk\u02c8b\u02c8il kyib\u02c8aja, a qTata ex qAjaw Jesucrist."
                },
                "3": {
                    "verse_nr": "3",
                    "verse": "A Dios kkawil kyib\u02c8aj aj il, aj tul qAjaw Jes\u00fas - Erman, kukx nxi qq\u02c8onji\u02c8y chjonte te qMan Dios kyi\u02c8ja. Ex il ti\u02c8jjo lo tu\u02c8n tkub\u02c8 qb\u02c8inchi\u02c8n, qu\u02c8n a kynimb\u02c8ila nch\u02c8iyxix wen, junx tuk\u02c8a kyk\u02c8u\u02c8jb\u02c8ila teyile junjun."
                },
                "4": {
                    "verse_nr": "4",
                    "verse": "Tu\u02c8npetzi\u02c8n, kukx nqo yoli\u02c8n kyi\u02c8ja kyxol kykyaqil Ttanim Dios, qu\u02c8n tu\u02c8n nimxix kynimb\u02c8ila ex tu\u02c8n wa\u02c8lqexixa toj tkyaqiljo nya b\u02c8a\u02c8n ntzaj kyu\u02c8nxjal, ex toj tkyaqiljo b\u02c8is n\u2011iky\u02c8x kyu\u02c8n."
                },
                "5": {
                    "verse_nr": "5",
                    "verse": "Ate lu\u02c8n nyek\u02c8inte qa tz\u02c8aqlexix Dios tuk\u02c8a tkawb\u02c8il, qu\u02c8n toj tkyaqiljo jni\u02c8 n\u2011iky\u02c8x kyu\u02c8n, ma tzaj tq\u02c8o\u02c8n Dios kyokixa toj kya\u02c8j."
                },
                "6": {
                    "verse_nr": "6",
                    "verse": "Qu\u02c8n tz\u02c8aqlexix te Dios. Tu\u02c8npetzi\u02c8n, il ti\u02c8j tu\u02c8n ttzaj tq\u02c8oj Dios kyi\u02c8jjo aye\u02c8 nchi yajin kyi\u02c8ja."
                },
                "7": {
                    "verse_nr": "7",
                    "verse": "Ex ktzajil tq\u02c8o\u02c8n ajlab\u02c8l kye\u02c8y, ayi\u02c8y n\u2011iky\u02c8x kyu\u02c8n; ikyxjo tze\u02c8nku qe\u02c8 ktzajil tq\u02c8o\u02c8n ajlab\u02c8l qe\u02c8y, toj tq\u02c8ijil, aj tul qAjaw Jes\u00fas toj kya\u02c8j tuk\u02c8a q\u02c8aq\u02c8 njulin wen, ex kyuk\u02c8a jni\u02c8 t\u2011angel."
                },
                "8": {
                    "verse_nr": "8",
                    "verse": "Ex tzul q\u02c8olte tkawb\u02c8il kujxix kyib\u02c8aj kykyaqiljo, a mi \u1e8di nimin ti\u02c8j Dios, ex mi xkub\u02c8 kynimin a Tb\u02c8anil Tqanil kolb\u02c8il te qAjaw Jesucrist."
                },
                "9": {
                    "verse_nr": "9",
                    "verse": "Ex ktzajil q\u02c8o\u02c8n kawb\u02c8il kujxix te jun majx, ex kchi elix lajet najchaq tk\u02c8atz Dios toj kya\u02c8j, ja\u02c8 nqoptz\u02c8aje qAjaw tuk\u02c8a tkyaqil tipin."
                },
                "10": {
                    "verse_nr": "10",
                    "verse": "Tkyaqiljo lo kb\u02c8ajil, aj tul tq\u02c8ijil, tu\u02c8n tul qAjaw, tu\u02c8n tjaw nimsin tb\u02c8i, ex tu\u02c8n kyjaw ka\u02c8ylaj tkyaqil nimil, junx kyuk\u02c8iy, ayi\u02c8y ma txi kyniminji\u02c8y a yol xi qq\u02c8ma\u02c8n kye\u02c8y."
                },
                "11": {
                    "verse_nr": "11",
                    "verse": "Tu\u02c8npetzi\u02c8n, kukx nqo na\u02c8nji\u02c8y Dios kyi\u02c8ja, tu\u02c8n kyb\u02c8eta toj tumilxix, a tze\u02c8nkuxjo kyokli\u02c8n, te\u02c8 \u1e8di tzaj txko\u02c8n tu\u02c8n. Ex nqo kub\u02c8sin qwutza te Dios, tu\u02c8n kytzaj oni\u02c8n tu\u02c8n, tu\u02c8n tjapin b\u02c8ajjo jni\u02c8 kyajb\u02c8ila b\u02c8a\u02c8n ex tkyaqil kyaq\u02c8i\u02c8n, a nkyb\u02c8inchi\u02c8n tu\u02c8n kynimb\u02c8ila, noq tuk\u02c8a tkyaqil tipin qMan."
                },
                "12": {
                    "verse_nr": "12",
                    "verse": "Ikytzi\u02c8n, kjawil nimsit tb\u02c8i qAjaw Jesucrist toj kychwinqila, ex ikyxjo kye\u02c8 ex kchi jawil nimsi\u02c8n kywutz tkyaqil xjal noq tu\u02c8n t\u2011xtalb\u02c8il qMan Dios ex qAjaw Jesucrist."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Aj tyek\u02c8in te tib\u02c8jo ichin b\u02c8inchil ilxix - Atzi\u02c8n ti\u02c8jjo tulil qAjaw Jesucrist, ex ti\u02c8jjo aj qchmet junx tuk\u02c8a, qo kub\u02c8sil qwutza kye\u02c8y, erman,"
                },
                "2": {
                    "verse_nr": "2",
                    "verse": "tu\u02c8n mi jaw kytx\u02c8ixpinji\u02c8y kynab\u02c8la, ex mi chi jaw xob\u02c8a, qa at juntl xnaq\u02c8tzb\u02c8il, nyakutlaj tu\u02c8n Xewb\u02c8aj Xjan, mo tu\u02c8n jun yol, aj tok kyb\u02c8i\u02c8n, mo tu\u02c8n jun u\u02c8j, nyakutlaj awo\u02c8y xqox sma\u02c8nte, ex qa ntq\u02c8ma\u02c8n qa lu tq\u02c8ijil qAjaw ma tzul, qa chi\u02c8."
                },
                "3": {
                    "verse_nr": "3",
                    "verse": "Mi txi kyq\u02c8o\u02c8n kyib\u02c8a tu\u02c8n kykub\u02c8 sb\u02c8u\u02c8n kyu\u02c8nxjal, qu\u02c8n aj na\u02c8mxtaq tpon tq\u02c8ijil tu\u02c8n tul qAjaw, ok chi q\u02c8ojlilxjal ti\u02c8j qMan Dios nej, ex antza k\u02c8wele tyek\u02c8in ichin tib\u02c8, a ajq\u02c8ojxix ti\u02c8j Dios, a o tz\u02c8el q\u02c8o\u02c8n te najin te jun majx."
                },
                "4": {
                    "verse_nr": "4",
                    "verse": "Qu\u02c8n atzin ichin lo kjawil tnimsin tib\u02c8 twutz Dios, ex kq\u02c8ojlil ti\u02c8j tkyaqil kydiosxjal ex ti\u02c8j tkyaqil k\u02c8ulb\u02c8il. Ex okpe k\u02c8wel qe toj tnejil ja te kynab\u02c8l nxjalila Dios, aye\u02c8 aj Judiy. Ex k\u2011okil tq\u02c8o\u02c8n tib\u02c8 nyakuj Dios. Ex ok tq\u02c8ma\u02c8b\u02c8il: Ayi\u02c8n we\u02c8 Dios, chila\u02c8."
                },
                "5": {
                    "verse_nr": "5",
                    "verse": "\u00bfMitzin na\u02c8n kyu\u02c8n, tej t\u2011xi nq\u02c8ma\u02c8n kye\u02c8y ti\u02c8j tkyaqiljo lo, tej intinxtaqa kyuk\u02c8iy?"
                },
                "6": {
                    "verse_nr": "6",
                    "verse": "Ex atzin ja\u02c8lin, b\u02c8i\u02c8n kyu\u02c8n ti\u02c8 ma tz\u02c8ok meqonte, tu\u02c8n mi tzule ichin lo. Na\u02c8mx tkanin tq\u02c8ijil."
                },
                "7": {
                    "verse_nr": "7",
                    "verse": "Atzi\u02c8n tipin nya b\u02c8a\u02c8n, n\u2011aq\u02c8nin ja\u02c8lin twutz tx\u02c8otx\u02c8 toj ewajil, tzmaxi\u02c8 aj teljo a meqolte."
                },
                "8": {
                    "verse_nr": "8",
                    "verse": "B\u02c8e\u02c8xsin k\u02c8wel tyek\u02c8i\u02c8n ichin tib\u02c8, a aj ilxix, me b\u02c8e\u02c8x k\u02c8wel b\u02c8yo\u02c8n tu\u02c8n qAjaw, noq tuk\u02c8a T\u2011xew. Ex noq tu\u02c8n tqoptz\u02c8ajiyil tten, b\u02c8e\u02c8x k\u02c8wel yuch\u02c8j te jun majx."
                },
                "9": {
                    "verse_nr": "9",
                    "verse": "Atzin ichin aj ilxix tzul noq tu\u02c8n tipin satan\u00e1s, a tajaw il. Ex k\u02c8wel tb\u02c8inchin nim techil tipin, a noq tu\u02c8n kyjaw ka\u02c8ylajkuxjal ti\u02c8j, me noq te sb\u02c8u\u02c8b\u02c8l."
                },
                "10": {
                    "verse_nr": "10",
                    "verse": "Ex k\u02c8wel tb\u02c8inchin tkyaqil wiq il, noq tu\u02c8n kysb\u02c8etku xjal tu\u02c8n, aye kyja\u02c8 kyxi\u02c8 toj najin, qu\u02c8n kyky\u02c8e\u02c8 tu\u02c8n kynimin ti\u02c8jjo Tb\u02c8anil Tqanil kolb\u02c8il, a twutzxix, tu\u02c8n kyklet."
                },
                "11": {
                    "verse_nr": "11",
                    "verse": "Tu\u02c8npetzi\u02c8n, ax Dios kxel tzaqpinkye tu\u02c8n kykub\u02c8 sb\u02c8u\u02c8n, ex tu\u02c8n t\u2011xi kynimin a yol nya twutzx,"
                },
                "12": {
                    "verse_nr": "12",
                    "verse": "tu\u02c8ntzin kynaj te jun majx, qu\u02c8n kyky\u02c8e\u02c8 tu\u02c8n t\u2011xi kynimin Tb\u02c8anil Tqanil, qu\u02c8n noq o\u02c8kx nchi tzalaj tu\u02c8n kyb\u02c8inchin il."
                },
                "13": {
                    "verse_nr": "13",
                    "verse": "Ma qo jaw sk\u02c8o\u02c8n tu\u02c8n qMan Dios tu\u02c8n qklet - Me metzin kye\u02c8, erman, ayi\u02c8y k\u02c8u\u02c8jlinqi\u02c8y tu\u02c8n qAjaw, o chi jaw sk\u02c8o\u02c8n atxix ojtxe tu\u02c8n qMan Dios, tu\u02c8n kykleta, noq tu\u02c8n o saqix kyanmi\u02c8n tu\u02c8n Xewb\u02c8aj Xjan, ex tu\u02c8n o chi nimi\u02c8n ti\u02c8j Tb\u02c8anil Tqanil kolb\u02c8il, a twutzxix. Tu\u02c8npetzi\u02c8n, kukx kxel qq\u02c8o\u02c8nji\u02c8y chjonte te Dios kyi\u02c8ja."
                },
                "14": {
                    "verse_nr": "14",
                    "verse": "Ikytzi\u02c8n, ma chi txokli\u02c8y tu\u02c8n qMan Dios tu\u02c8n kykleta, noq tu\u02c8n Tb\u02c8anil Tqanil kolb\u02c8il, a xi qq\u02c8ma\u02c8n kye\u02c8y, tu\u02c8ntzi\u02c8n ja\u02c8lin at kyokli\u02c8n ti\u02c8jjo a at toj kya\u02c8j, ja\u02c8 nqoptz\u02c8aje qAjaw Jesucrist."
                },
                "15": {
                    "verse_nr": "15",
                    "verse": "Tu\u02c8npetzi\u02c8n, ayi\u02c8y erman, chi we\u02c8xixa jikyin wen toj kynimb\u02c8ila, ex mi tz\u02c8el naj toj kyk\u02c8u\u02c8ja a xnaq\u02c8tzb\u02c8il xi qq\u02c8o\u02c8n kye\u02c8y, tej oto\u02c8xtaqa kyuk\u02c8iy, ex tojjo u\u02c8j xi qsma\u02c8n kye\u02c8y."
                },
                "16": {
                    "verse_nr": "16",
                    "verse": "Aku qAjaw Jesucrist ex qMan Dios o tz\u02c8ok k\u02c8u\u02c8jlinqe, ex o tzaj tq\u02c8o\u02c8n jun q\u02c8uqb\u02c8il qk\u02c8u\u02c8j te jun majx. Ex tu\u02c8n ikyjo, tzaj tq\u02c8o\u02c8n jun tb\u02c8anil tumil tu\u02c8n kyayo\u02c8n ti\u02c8jjo a at toj kya\u02c8j, noq tu\u02c8n t\u2011xtalb\u02c8il. Axit qAjaw ex qMan Dios nimsin te kyanmi\u02c8n ex tu\u02c8n kywe\u02c8xixa kujxix, tu\u02c8ntzin kyyoli\u02c8n ex tu\u02c8n kyb\u02c8inchinteji\u02c8y wenxix toj tkyaqil."
                },
                "17": {
                    "verse_nr": "17",
                    "verse": "Aku qAjaw Jesucrist ex qMan Dios o tz\u02c8ok k\u02c8u\u02c8jlinqe, ex o tzaj tq\u02c8o\u02c8n jun q\u02c8uqb\u02c8il qk\u02c8u\u02c8j te jun majx. Ex tu\u02c8n ikyjo, tzaj tq\u02c8o\u02c8n jun tb\u02c8anil tumil tu\u02c8n kyayo\u02c8n ti\u02c8jjo a at toj kya\u02c8j, noq tu\u02c8n t\u2011xtalb\u02c8il. Axit qAjaw ex qMan Dios nimsin te kyanmi\u02c8n ex tu\u02c8n kywe\u02c8xixa kujxix, tu\u02c8ntzin kyyoli\u02c8n ex tu\u02c8n kyb\u02c8inchinteji\u02c8y wenxix toj tkyaqil."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Qo na\u02c8n Dios, tu\u02c8n tkanin Tyol Dios toj tkyaqil twutz tx\u02c8otx\u02c8 - Atzin ja\u02c8lin, erman, chi na\u02c8n Diosa qi\u02c8ja, tu\u02c8n tkanin Tb\u02c8anil Tqanil qAjaw liwey toj tkyaqil twutz tx\u02c8otx\u02c8, ex tu\u02c8n tkub\u02c8 nimin, tze\u02c8nkuxjo tej xpon kanin kyxola."
                },
                "2": {
                    "verse_nr": "2",
                    "verse": "Ex chi na\u02c8n Diosa qi\u02c8ja tu\u02c8n qkleta toj kyq\u02c8ob\u02c8xjal pi\u02c8sqe ex aj ilqe, qu\u02c8n nya tkyaqilxjal nimilqe ti\u02c8j Tyol Dios."
                },
                "3": {
                    "verse_nr": "3",
                    "verse": "Me me te Dios tz\u02c8aqlexix te\u02c8, ex chi k\u02c8wel tzyu\u02c8n tu\u02c8n jikyinxix, ajxi tjapin b\u02c8aj tkyaqil; ex ok chi elil klo\u02c8n tu\u02c8n, toj tq\u02c8ob\u02c8 tajaw il."
                },
                "4": {
                    "verse_nr": "4",
                    "verse": "Ex q\u02c8uqle qe qk\u02c8u\u02c8j ti\u02c8j qAjaw, qu\u02c8n atzi\u02c8n xi qq\u02c8ma\u02c8n kye\u02c8y, ax nkub\u02c8 kyb\u02c8inchinji\u02c8y, ex noqit kukx kub\u02c8 kyb\u02c8inchinji\u02c8y."
                },
                "5": {
                    "verse_nr": "5",
                    "verse": "Axit qAjaw tz\u02c8onin kye\u02c8y, tu\u02c8n tel kyniky\u02c8a te tq\u02c8aq\u02c8b\u02c8il tk\u02c8u\u02c8j qMan Dios kyuk\u02c8iy, ex tu\u02c8n kykujsin te kyib\u02c8a, tze\u02c8nku te Crist, toj tkyaqiljo a n\u2011iky\u02c8x kyu\u02c8n."
                },
                "6": {
                    "verse_nr": "6",
                    "verse": "Il ti\u02c8j tu\u02c8n qaq\u02c8nin - Atzin ja\u02c8lin erman, kxel qq\u02c8ma\u02c8n kye\u02c8y toj tb\u02c8i qAjaw Jesucrist, tu\u02c8n tel kypa\u02c8n kyib\u02c8a ti\u02c8j tkyaqiljo erman, a tky\u02c8e\u02c8 tu\u02c8n taq\u02c8nin, ex mi nb\u02c8et tze\u02c8nku tojjo xnaq\u02c8tzb\u02c8il, a xi qyek\u02c8i\u02c8n."
                },
                "7": {
                    "verse_nr": "7",
                    "verse": "Qala\u02c8 b\u02c8i\u02c8n kyu\u02c8n qa il ti\u02c8j tu\u02c8n kyok lipe\u02c8y ti\u02c8jjo yek\u02c8b\u02c8il xkub\u02c8 qq\u02c8o\u02c8n kywutza, qu\u02c8n nyataq ky\u02c8ajqo\u02c8y kyxola,"
                },
                "8": {
                    "verse_nr": "8",
                    "verse": "ex mix ja\u02c8 xqo ok wani\u02c8y kyi\u02c8ja. Qala\u02c8 ma qo aq\u02c8ni\u02c8n q\u02c8ijl ex qniky\u02c8in, tu\u02c8ntzin mi tz\u02c8oke jun iqtz kyi\u02c8ja."
                },
                "9": {
                    "verse_nr": "9",
                    "verse": "\u00bfQu\u02c8n noqittzin nti\u02c8taq qokli\u02c8n ti\u02c8j jun onb\u02c8il, tu\u02c8n t\u2011xi qqani\u02c8n kye\u02c8y? Me mi xi qqani\u02c8n. Qala\u02c8 ma qo aq\u02c8ni\u02c8n, tu\u02c8ntzintla tkyij qq\u02c8o\u02c8n jun yek\u02c8b\u02c8il kye\u02c8y, tu\u02c8n kyok lipe\u02c8y ti\u02c8j."
                },
                "10": {
                    "verse_nr": "10",
                    "verse": "Qu\u02c8n tej qte\u02c8n kyuk\u02c8iy, xi qnik\u02c8u\u02c8n kye\u02c8y, qa at jun a\u02c8la tky\u02c8e\u02c8 tz\u02c8aq\u02c8nin, ex nti\u02c8 tu\u02c8n twa\u02c8n."
                },
                "11": {
                    "verse_nr": "11",
                    "verse": "Nxi qna\u02c8nji\u02c8y lu\u02c8n kye\u02c8y, qu\u02c8n b\u02c8i\u02c8n qu\u02c8n qa at junjun kyxola, a kyky\u02c8e\u02c8 chi aq\u02c8nin, ex noq n\u2011ex kyq\u02c8ij kyb\u02c8etb\u02c8in kytziyile ja."
                },
                "12": {
                    "verse_nr": "12",
                    "verse": "Me aye xjal lo kxel qq\u02c8ma\u02c8n kye toj tb\u02c8i qAjaw Jesucrist, tu\u02c8n kyaq\u02c8nin, tu\u02c8ntzintla tkanb\u02c8itjo telix kyq\u02c8ij kyu\u02c8n."
                },
                "13": {
                    "verse_nr": "13",
                    "verse": "Ayi\u02c8y erman, mi chi sikyti\u02c8y tu\u02c8n kyb\u02c8inchinteji\u02c8y wen."
                },
                "14": {
                    "verse_nr": "14",
                    "verse": "Ex qa at jun kyxola mi nkub\u02c8 tb\u02c8i\u02c8n a nxi qq\u02c8ma\u02c8n kye\u02c8y tojjo u\u02c8j lo, noq kyka\u02c8yinka, exsin kypamil kyib\u02c8a ti\u02c8j, tu\u02c8ntzin ttzaj tx\u02c8ixwe."
                },
                "15": {
                    "verse_nr": "15",
                    "verse": "Me mi tz\u02c8el kyiky\u02c8i\u02c8n, qala\u02c8 kyq\u02c8o\u02c8nxa jun tnab\u02c8l, qu\u02c8n erman."
                },
                "16": {
                    "verse_nr": "16",
                    "verse": "Jun tq\u02c8olb\u02c8il Pabl ex jun na\u02c8j Dios tu\u02c8n tjapin b\u02c8ajjo u\u02c8j lo - Noqit ax qAjaw, a Tajaw tkyaqil nuk\u02c8b\u02c8il, kukx tzaj q\u02c8onte tnuk\u02c8b\u02c8il toj tkyaqil. Ex axit qAjaw ten kyuk\u02c8iy toj tkyaqil."
                },
                "17": {
                    "verse_nr": "17",
                    "verse": "Atzin q\u02c8olb\u02c8il lu\u02c8n ayinkuy Pabl nchin kub\u02c8 tz\u02c8ib\u02c8i\u02c8nte tze\u02c8nkuxjo nkub\u02c8 ntz\u02c8ib\u02c8inji\u02c8y tkyaqil wu\u02c8ja. Ex ikytzin k\u2011elile kyniky\u02c8ji\u02c8y te, qa ayinkuy nchin kub\u02c8 tz\u02c8ib\u02c8inte u\u02c8j lo."
                },
                "18": {
                    "verse_nr": "18",
                    "verse": "Noqit a t\u2011xtalb\u02c8il qAjaw Jesucrist kyib\u02c8aja kykyaqila. Ikyxitjo."
                }
            }
        }
    }
}