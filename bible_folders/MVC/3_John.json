{
    "version": "MVC",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Toxin Tu\u02c8j Juan - Jun q\u02c8olb\u02c8il te Gay - Ayi\u02c8n at wokli\u02c8n te nejinel toj tkyaqil Ttanim Dios, ex nxi ntz\u02c8ib\u02c8i\u02c8n tey, Gay, a nimx nk\u02c8u\u02c8ja ti\u02c8ja, tze\u02c8nku tq\u02c8aq\u02c8b\u02c8il tk\u02c8u\u02c8j Dios qi\u02c8j, a twutzxix."
                },
                "2": {
                    "verse_nr": "2",
                    "verse": "Erman, nimxix nk\u02c8u\u02c8ja ti\u02c8ja; kukx nchin na\u02c8nji\u02c8y Dios ti\u02c8ja, tu\u02c8n wa\u02c8lxixa toj tnimb\u02c8ila, ex noqit b\u02c8a\u02c8n taye\u02c8 tchwinqila toj tkyaqil."
                },
                "3": {
                    "verse_nr": "3",
                    "verse": "Nimx in tzalaja te\u02c8 kyul junjun erman tuk\u02c8a tqanil ti\u02c8ja, qa wa\u02c8lxixa toj tnimb\u02c8ila ti\u02c8j Dios, a twutzxix."
                },
                "4": {
                    "verse_nr": "4",
                    "verse": "Nti\u02c8 juntl tzaljb\u02c8il te wey toj wanmi\u02c8n tze\u02c8nku tej nb\u02c8inti\u02c8y tqanil, qa aye nk\u02c8wala toj qnimb\u02c8il ti\u02c8j qMan Dios nchi b\u02c8et tojjo twutzxix, tze\u02c8nkuxjo taj qMan Dios."
                },
                "5": {
                    "verse_nr": "5",
                    "verse": "B\u02c8a\u02c8n ta\u02c8ye tchwinqil Gay - Erman, nimxix nk\u02c8u\u02c8ja ti\u02c8ja. Tb\u02c8anilx ta\u02c8y tojjo aq\u02c8untl kyxoljo txqantl nimil, ex ikyxjo kyuk\u02c8a\u02c8 xnaq\u02c8tzilkye nchi tzaj najchaq."
                },
                "6": {
                    "verse_nr": "6",
                    "verse": "Ayex nchi q\u02c8ma\u02c8nte twutz tkyaqil Ttanim Dios tzalu\u02c8n ti\u02c8ja, qa k\u02c8u\u02c8jlinqexix tu\u02c8n. Me nchin kub\u02c8sin nwutza tey, tu\u02c8n kyxi tmoji\u02c8n tuk\u02c8a at tajb\u02c8in kye toj kyb\u02c8e, tu\u02c8ntzintla kyxi\u02c8 toj jun tumil, a tb\u02c8anilx twutz Dios."
                },
                "7": {
                    "verse_nr": "7",
                    "verse": "Qu\u02c8n ma che\u02c8x ja\u02c8lin aq\u02c8nil toj taq\u02c8in Klolqe Jes\u00fas, ex mix tzaj kytzyu\u02c8ne jun onb\u02c8il kye xjal nya nimil."
                },
                "8": {
                    "verse_nr": "8",
                    "verse": "Tu\u02c8npetzi\u02c8n, il ti\u02c8j tu\u02c8n kyxi qmojin, tu\u02c8n tyolajtz Tyol Dios, a twutzxix."
                },
                "9": {
                    "verse_nr": "9",
                    "verse": "Kab\u02c8e nejinel: Di\u00f3trefes ex Demetrio - Xi ntz\u02c8ib\u02c8i\u02c8n juntl u\u02c8j kye\u02c8y, a tkyaqil Ttanim Dios. Me atzin Di\u00f3trefes, a nejinel, mi nkub\u02c8 tnimin qokli\u02c8n, a o tzaj tq\u02c8o\u02c8n Dios, qu\u02c8n o\u02c8kx tajjo tu\u02c8n tkawin."
                },
                "10": {
                    "verse_nr": "10",
                    "verse": "Tu\u02c8npetzi\u02c8n, aj nkani\u02c8n kyuk\u02c8iy, ktzajil ntxko\u02c8n ti\u02c8j, qu\u02c8n tu\u02c8n o\u02c8kxjo iqj yol taq\u02c8in qi\u02c8ja ex niky\u02c8il yol. Noqitzin o\u02c8kxjo tu\u02c8n, qala\u02c8 ex mina nchi kub\u02c8 t\u2011xk\u02c8ame\u02c8 jni\u02c8qe erman nchi kanin. Ex ayetzin kyaj tu\u02c8n kykub\u02c8 kyxk\u02c8ame, b\u02c8e\u02c8x nche\u02c8x tmiyo\u02c8n, ex nchex tlajo\u02c8n toj Ttanim Dios."
                },
                "11": {
                    "verse_nr": "11",
                    "verse": "Werman, nimxix nk\u02c8u\u02c8ja ti\u02c8ja. Mi txi lipey ti\u02c8jjo nya wen b\u02c8ant kyu\u02c8nxjal, qala\u02c8 a wen. Qu\u02c8n ayetzin kchi k\u02c8wel b\u02c8inchinte wen, te Diosqe kye\u02c8. Me ayetzin kye\u02c8 nchi kub\u02c8 b\u02c8inchinte nya wen, na\u02c8m tel kyniky\u02c8 te qMan Dios."
                },
                "12": {
                    "verse_nr": "12",
                    "verse": "Tkyaqil nimil tzalu\u02c8n nkyq\u02c8ma\u02c8n tqanil ti\u02c8j Demetrio, qa b\u02c8a\u02c8n ta\u02c8ye toj tkyaqil, qa ikyx nb\u02c8antjo tu\u02c8n, tze\u02c8nkuxjo ntq\u02c8ma\u02c8n Tyol Dios, a twutzxix. Ex ajinqo\u02c8y nqo q\u02c8mante, ex tze\u02c8n te b\u02c8i\u02c8n tu\u02c8n, twutzx qe\u02c8 qo yolin."
                },
                "13": {
                    "verse_nr": "13",
                    "verse": "Jun yol tu\u02c8n tjapin b\u02c8ajjo u\u02c8j lo - Nimx we\u02c8 tu\u02c8n t\u2011xi nq\u02c8ma\u02c8n tey, me nky\u02c8e\u02c8y tu\u02c8n t\u2011xi ntz\u02c8ib\u02c8i\u02c8n toj u\u02c8j,"
                },
                "14": {
                    "verse_nr": "14",
                    "verse": "qu\u02c8n waja tu\u02c8n nkani\u02c8n loltiy, ex tu\u02c8n nyolinkuy tuk\u02c8iy."
                }
            }
        }
    }
}