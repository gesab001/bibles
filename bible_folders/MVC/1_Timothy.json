{
    "version": "MVC",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tnejil Tu\u02c8j Pabl te Timotey - Jun q\u02c8olb\u02c8il tu\u02c8n Pabl te Timotey - Ayi\u02c8n Pabl, jun tsanjil Jesucristqi\u02c8n, chq\u02c8o\u02c8n tu\u02c8n Dios, a Klolqe, ex tu\u02c8n qAjaw Jesucrist, a q\u02c8uqlexix qk\u02c8u\u02c8j ti\u02c8j."
                },
                "2": {
                    "verse_nr": "2",
                    "verse": "Nxi ntz\u02c8ib\u02c8inji\u02c8y u\u02c8j lu\u02c8n tey, Timotey, ay ok nq\u02c8o\u02c8n te nk\u02c8wala toj qnimb\u02c8il. Noqit ax qMan Dios ex Crist, a Jes\u00fas, tzaj q\u02c8o\u02c8nte t\u2011xtalb\u02c8il, tq\u02c8aq\u02c8b\u02c8il tk\u02c8u\u02c8j, ex jun nuk\u02c8b\u02c8il toj tchwinqila."
                },
                "3": {
                    "verse_nr": "3",
                    "verse": "Jun tqanil ti\u02c8jjo xnaq\u02c8tzb\u02c8il nya toj tumil - Qu\u02c8n ikytzi\u02c8n tze\u02c8nku in kub\u02c8sin nwutza tey, tej nxi\u02c8y toj tx\u02c8otx\u02c8 te Macedonia, exsin ikyx te\u02c8 ja\u02c8lin kxel nq\u02c8ma\u02c8n juntl majla tey, tu\u02c8n tkyija toj tnam \u00c9feso, tu\u02c8n t\u2011xi tnik\u02c8u\u02c8n te junjun xjal, tu\u02c8n mina txi kyyek\u02c8in jun xnaq\u02c8tzb\u02c8il, nya toj tumil,"
                },
                "4": {
                    "verse_nr": "4",
                    "verse": "ex tu\u02c8n mi tz\u02c8ok kyb\u02c8i\u02c8n kyla\u02c8jxjal ex jni\u02c8 kyb\u02c8isxjal, a nti\u02c8 b\u02c8ajsb\u02c8il kye, kyi\u02c8j ojtxe qxe\u02c8chil. Qu\u02c8n tkyaqiljo lu\u02c8n, noq tu\u02c8n qyasin ti\u02c8j, ex mi n\u2011onin qi\u02c8j tu\u02c8n tjapin qnimb\u02c8il tze\u02c8nku taj Dios."
                },
                "5": {
                    "verse_nr": "5",
                    "verse": "Nya tiqu\u02c8nil nxi ntz\u02c8ib\u02c8inji\u02c8y lu\u02c8n, noq tu\u02c8n tok kyk\u02c8u\u02c8jlin kyib\u02c8a kyxolxa kykyaqilxa, tuk\u02c8a jun k\u02c8u\u02c8jb\u02c8il, a tzajnin tojxix kyanmi\u02c8n saqxix, ex toj tb\u02c8anil kynab\u02c8la, ex tu\u02c8n kynimb\u02c8ila twutzxix."
                },
                "6": {
                    "verse_nr": "6",
                    "verse": "Qu\u02c8n at junjun ma tz\u02c8el txalpaj kyi\u02c8jjo lo; ma txi lipe ti\u02c8jjo kyximxjal, a nti\u02c8 tajb\u02c8in."
                },
                "7": {
                    "verse_nr": "7",
                    "verse": "Kyaj tu\u02c8n kyok te xnaq\u02c8tzil ti\u02c8jjo tkawb\u02c8il qMan Dios, ex mi n\u2011el kyniky\u02c8 te a nkyq\u02c8ma\u02c8n, ex ti\u02c8jjo kyxnaq\u02c8tzb\u02c8il nxi kyq\u02c8o\u02c8n nyakuj twutzxix."
                },
                "8": {
                    "verse_nr": "8",
                    "verse": "Qu\u02c8n b\u02c8i\u02c8n qu\u02c8n, qa b\u02c8a\u02c8n te\u02c8 tkawb\u02c8il Dios, me qa ma tz\u02c8ajb\u02c8in qu\u02c8n tze\u02c8nkuxjo taj."
                },
                "9": {
                    "verse_nr": "9",
                    "verse": "B\u02c8a\u02c8n tu\u02c8n ttzaj qna\u02c8n, qa nti\u02c8 kawb\u02c8il ntzaj kyib\u02c8ajjo nkub\u02c8 kyb\u02c8inchin wen, qala\u02c8 kyib\u02c8ajjo nchi b\u02c8inchin nya wen: Tze\u02c8nqeku xjal n\u2011el kyi\u02c8jlin kawb\u02c8il, ex kyky\u02c8e\u02c8 tu\u02c8n kynimin, ex aye nya b\u02c8a\u02c8nqe, ex aj ilqe, ex aye kyky\u02c8e\u02c8 tu\u02c8n t\u2011xi kynimin qMan Dios exsin Tyol, ex aye nkub\u02c8 kyb\u02c8yo\u02c8n kyman ex kytxu, ex kykyaqiljo b\u02c8yol xjal,"
                },
                "10": {
                    "verse_nr": "10",
                    "verse": "ex kykyaqiljo nchi b\u02c8inchin aj pajil ti\u02c8jlb\u02c8inxi mejeb\u02c8lin, ex aye nchi ky\u02c8a\u02c8jin, ichin tuk\u02c8ax jun ichin ex qya tuk\u02c8ax jun qya, exqetzi\u02c8n jni\u02c8 elq\u02c8il xjal, ex jni\u02c8 sb\u02c8ul yol, ex tkyaqiljo nkujsinte tyol, a nya twutzx, twutz kawil; ex tkyaqiljo nkub\u02c8 kyb\u02c8inchin nya b\u02c8a\u02c8n ti\u02c8jjo xnaq\u02c8tzb\u02c8il twutzxix."
                },
                "11": {
                    "verse_nr": "11",
                    "verse": "Ex atzi\u02c8n xnaq\u02c8tzb\u02c8il lu\u02c8n ikyxjo tze\u02c8nku ntq\u02c8ma\u02c8n Tb\u02c8anil Tqanil tz\u02c8aqlexix, a oqxenintz we\u02c8y tu\u02c8n qMan Dios, nimxixjo tb\u02c8i."
                },
                "12": {
                    "verse_nr": "12",
                    "verse": "Ntzaj tq\u02c8o\u02c8n Dios qipin tu\u02c8n qajb\u02c8in te - Kxel nq\u02c8o\u02c8n chjonte te qAjaw Jesucrist, a ma tzaj q\u02c8o\u02c8nte wipi\u02c8n, qu\u02c8n ma chin ok tq\u02c8o\u02c8n tz\u02c8aqle twutz, ex ma chin kub\u02c8 tq\u02c8o\u02c8n toj taq\u02c8in."
                },
                "13": {
                    "verse_nr": "13",
                    "verse": "Nejlku nim ma chin q\u02c8ojli\u02c8y ti\u02c8j, ex ajinqi\u02c8n \u1e8din el i\u02c8jlin kye Ttanim, ex ma chin yasin ti\u02c8j. Me ma tzaj q\u02c8aq\u02c8in tk\u02c8u\u02c8j wi\u02c8ja, qu\u02c8n na\u02c8mtaq nnimi\u02c8n ti\u02c8j, ex mi n\u2011eltaq nniky\u02c8a te\u02c8 nb\u02c8anttaq wu\u02c8n."
                },
                "14": {
                    "verse_nr": "14",
                    "verse": "Me nimxix t\u2011xtalb\u02c8il ma tzaj tq\u02c8o\u02c8n qAjaw wib\u02c8aja, junx tuk\u02c8a qnimb\u02c8il ex tq\u02c8aq\u02c8b\u02c8il qk\u02c8u\u02c8j, noq tu\u02c8n qmujb\u02c8il qib\u02c8 tuk\u02c8a Crist, a Jes\u00fas."
                },
                "15": {
                    "verse_nr": "15",
                    "verse": "Twutzxix te\u02c8 lu\u02c8n, ex tkyaqil tu\u02c8n t\u2011xi niminte: Qa a Crist, a Jes\u00fas, ul twutz tx\u02c8otx\u02c8 tu\u02c8n kykletjo aj il, ex ayinkuy nimxix wila tze\u02c8nku kye txqantl."
                },
                "16": {
                    "verse_nr": "16",
                    "verse": "Tu\u02c8npetzi\u02c8n, qa ma chin kleta tu\u02c8n tq\u02c8aq\u02c8b\u02c8il tk\u02c8u\u02c8j Jesucrist wi\u02c8ja, exsin ikyx aku klet txqantl. Qu\u02c8n ikytzi\u02c8n ma chin okeji\u02c8y te jun yek\u02c8b\u02c8il kyejo a tu\u02c8ntaq kynimin ti\u02c8j, tu\u02c8n t\u2011xtalb\u02c8il, tu\u02c8n tten kychwinqil te jun majx."
                },
                "17": {
                    "verse_nr": "17",
                    "verse": "Tu\u02c8npetzi\u02c8n, kukx qq\u02c8onx chjonte ex qnimsiks tb\u02c8i qMan Dios, a Kawil tib\u02c8aj tkyaqil, a itz\u02c8 te jun majx, me a nya q\u02c8ancha\u02c8l, a o\u02c8kx jun Dios at. Nti\u02c8 juntl. Ikyxitjo."
                },
                "18": {
                    "verse_nr": "18",
                    "verse": "Atzin ja\u02c8lin, Timotey, ay nk\u02c8wala, kxel woqxeninji\u02c8y nuk\u02c8b\u02c8il lo tey: Tz\u02c8okxit tilil tu\u02c8n, tu\u02c8n tb\u02c8et\u2011xixa wen toj tnimb\u02c8ila ex tuk\u02c8a tnab\u02c8la, tu\u02c8ntzin tjapin tu\u02c8n, tze\u02c8nkuxjo yolajtz ti\u02c8ja ojtxe toj tb\u02c8i qMan Dios."
                },
                "19": {
                    "verse_nr": "19",
                    "verse": "Qu\u02c8n ila\u02c8 ma chi kub\u02c8 tz\u02c8aq toj kynimb\u02c8il, tu\u02c8n mi \u1e8di ok lipe kyi\u02c8jjo lo,"
                },
                "20": {
                    "verse_nr": "20",
                    "verse": "tze\u02c8nku ma b\u02c8aj te Himeneo ex Lejantr, aye\u02c8 o chex nq\u02c8o\u02c8n tjaq\u02c8 tkawb\u02c8il tajaw il, a satan\u00e1s, tu\u02c8ntzin tajtz ti\u02c8j kyanmin, ex tu\u02c8n mi chi yolb\u02c8ine ti\u02c8j qMan Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jun xnaq\u02c8tzb\u02c8il ti\u02c8jjo na\u02c8j Dios - Tu\u02c8npetzi\u02c8n, kxel woqxeni\u02c8n tey, tu\u02c8n kykub\u02c8sin kywutza tuk\u02c8a na\u02c8j Dios ti\u02c8j tkyaqil xjal, ex tu\u02c8n kyyolin tuk\u02c8a Dios kyi\u02c8j, tuk\u02c8a nim aq\u02c8b\u02c8il chjonte te;"
                },
                "2": {
                    "verse_nr": "2",
                    "verse": "ex tu\u02c8n kyna\u02c8n Dios kyi\u02c8jjo tkyaqil nejinel ex jni\u02c8 kawil, tu\u02c8ntzintla qb\u02c8et toj tumil, ex tuk\u02c8a jun b\u02c8a\u02c8n nuk\u02c8b\u02c8il, ex tu\u02c8n tajtz ti\u02c8j qanmin twutz Dios, ex tu\u02c8ntzin qok tz\u02c8aqlexix toj tkyaqil."
                },
                "3": {
                    "verse_nr": "3",
                    "verse": "Qu\u02c8n tb\u02c8anilxjo lu\u02c8n, ex ntzalaj Dios, a Klolqe te jun majx, ti\u02c8j."
                },
                "4": {
                    "verse_nr": "4",
                    "verse": "Qu\u02c8n atzin taj Diosjo tu\u02c8n kyklet\u2011xjal kykyaqil, ex tu\u02c8n tel kyniky\u02c8 ti\u02c8jjo a twutzxix."
                },
                "5": {
                    "verse_nr": "5",
                    "verse": "Qu\u02c8n junch\u02c8in Dios at; ex junch\u02c8in ichin yolil kyi\u02c8jxjal twutz Dios, aku Jesucrist,"
                },
                "6": {
                    "verse_nr": "6",
                    "verse": "a xi q\u02c8o\u02c8nte tib\u02c8 te kyimin te chojb\u02c8ilte qil, tze\u02c8nkuxjo otaq chiky\u02c8b\u02c8ajtz tu\u02c8n qMan Dios toj tq\u02c8ijil, tu\u02c8n tkotpit tkyaqil xjal tu\u02c8n."
                },
                "7": {
                    "verse_nr": "7",
                    "verse": "Tu\u02c8npetzi\u02c8n, ma tzaj q\u02c8o\u02c8n wokli\u02c8n, tu\u02c8n nyoli\u02c8n ti\u02c8jjo tzaqpib\u02c8l lo, ex ma chin oka te tsanjil qMan, tu\u02c8n kyxnaq\u02c8tzitjo aye nya Judiyqe ti\u02c8jjo nimb\u02c8il, a twutzxix. Twutzxix we\u02c8y; nya noq nja b\u02c8ant wu\u02c8n."
                },
                "8": {
                    "verse_nr": "8",
                    "verse": "Waja tu\u02c8n kyna\u02c8nxjal Dios tkyaqil twutz tx\u02c8otx\u02c8. Ex aj tja kyi\u02c8n kyq\u02c8ob\u02c8 twutz qMan toj kyna\u02c8n Dios, kyb\u02c8inchim tuk\u02c8a kyanmin saqxix, nya tuk\u02c8a q\u02c8oj, ex nya tuk\u02c8a yolb\u02c8il ti\u02c8j juntl."
                },
                "9": {
                    "verse_nr": "9",
                    "verse": "Jun xnaq\u02c8tzb\u02c8il kye\u02c8 qya nimil - Ex waja tu\u02c8n tok kyoksin qya kyxb\u02c8alin tb\u02c8anilx ex toj tumil, me nya noq tu\u02c8n tjaw kynimin kyib\u02c8 kywutzxjal, qala\u02c8 tuk\u02c8a jun mutxsb\u02c8il; nya tu\u02c8n tjax kyq\u02c8o\u02c8n txqan ti\u02c8 toj kywi\u02c8 tu\u02c8n tqoptz\u02c8aj, noq tu\u02c8n kyka\u02c8yinxjal kyi\u02c8j, ex tu\u02c8n mina tz\u02c8ok kyq\u02c8o\u02c8n kyxb\u02c8alin ntz\u02c8iltz\u02c8in tuk\u02c8a ta\u02c8l q\u02c8anpwaq, ex tu\u02c8n mina tz\u02c8okx kyq\u02c8o\u02c8n kyu noq tal ab\u02c8j nqopin wen,"
                },
                "10": {
                    "verse_nr": "10",
                    "verse": "qala\u02c8 tuk\u02c8a kyb\u02c8inchb\u02c8in b\u02c8a\u02c8n tze\u02c8nkux ntene tu\u02c8n jun qya nimil ti\u02c8j qMan Dios."
                },
                "11": {
                    "verse_nr": "11",
                    "verse": "Ayejo qya, aj kyok toj xnaq\u02c8tzb\u02c8il ti\u02c8j Tyol qMan toj tja Ttanim Dios, b\u02c8a\u02c8n tu\u02c8n kykub\u02c8 nume, ex tu\u02c8n mutxin kyten."
                },
                "12": {
                    "verse_nr": "12",
                    "verse": "Mi chin q\u02c8o\u02c8n qya xnaq\u02c8tzb\u02c8il kyib\u02c8aj ichin, ex nya tu\u02c8n kykawin kyib\u02c8aj. Qala\u02c8, noq tu\u02c8n tkub\u02c8 kyb\u02c8i\u02c8n, ex nya tu\u02c8n kych\u02c8otj."
                },
                "13": {
                    "verse_nr": "13",
                    "verse": "Qu\u02c8n ate Ad\u00e1n b\u02c8ant nej tu\u02c8n Dios, exsin kub\u02c8 b\u02c8inchinxilte Eva."
                },
                "14": {
                    "verse_nr": "14",
                    "verse": "Ex nya te Ad\u00e1n kub\u02c8 sb\u02c8u\u02c8n tu\u02c8n tajaw il, qala\u02c8 a teqya. Ex tej tkub\u02c8 sb\u02c8u\u02c8n, b\u02c8e\u02c8x i ok aj il."
                },
                "15": {
                    "verse_nr": "15",
                    "verse": "Me kkletil te qya te tkyaqil ti\u02c8, qa ma kub\u02c8 ten toj tja, ex qa ma tz\u02c8ok tq\u02c8o\u02c8nxix tilil tu\u02c8n tjapin b\u02c8aj tu\u02c8n, tze\u02c8nkux jun tb\u02c8anil txub\u02c8aj kyxol tal, ex tuk\u02c8a tnimb\u02c8il, ex tuk\u02c8a tq\u02c8aq\u02c8b\u02c8il tk\u02c8u\u02c8j, tu\u02c8ntzin tten saqxix wen."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Aye nejinel ex mojil toj Ttanim Dios - Twutzxix te lu\u02c8n: Qa at jun nimil taj tu\u02c8n tok te nejinel kyxol nimil, tb\u02c8anilxjo t\u2011xim ikyjo."
                },
                "2": {
                    "verse_nr": "2",
                    "verse": "Me il ti\u02c8j nej tu\u02c8n tb\u02c8et tojxix tumil, tu\u02c8n nti\u02c8 jun xjal yolb\u02c8in ti\u02c8j, ex junch\u02c8in t\u2011xu\u02c8jil, jikyinxix toj tchwinqil, ex tzyu\u02c8n tib\u02c8 ti\u02c8j tkyaqil nya b\u02c8a\u02c8n, ex nkub\u02c8 nimin kyu\u02c8nxjal, b\u02c8a\u02c8n xk\u02c8amin kyi\u02c8jxjal toj tja, at\u2011xix tnab\u02c8l tu\u02c8n t\u2011xnaq\u02c8tzin,"
                },
                "3": {
                    "verse_nr": "3",
                    "verse": "ex nya tx\u02c8ujtinel, ex nya b\u02c8ujil, qala\u02c8 wen, ex che\u02c8wxix tanmin, ex nya xo\u02c8nk tk\u02c8u\u02c8j ti\u02c8j pwaq."
                },
                "4": {
                    "verse_nr": "4",
                    "verse": "Ex b\u02c8a\u02c8n kawin toj tja, b\u02c8a\u02c8n chi nimin tk\u02c8wal tuk\u02c8a mutxb\u02c8il."
                },
                "5": {
                    "verse_nr": "5",
                    "verse": "Qu\u02c8n qa mib\u02c8in kawin toj tja, \u00bfTze\u02c8ntzin ttentz aj tb\u02c8ant tkawin tib\u02c8aj Ttanim Dios?"
                },
                "6": {
                    "verse_nr": "6",
                    "verse": "Tu\u02c8npetzi\u02c8n, nya wen tu\u02c8n tok jun a\u02c8la te nejinel, qa a\u02c8kxtaq tnimin, qu\u02c8n aku ja tnimin tib\u02c8, ex tu\u02c8n ikyjo, aku kub\u02c8 tz\u02c8aq tjaq\u02c8 tqanb\u02c8il Dios, tze\u02c8nku\u02c8 b\u02c8aj te\u02c8 a ok te tajaw il ojtxe."
                },
                "7": {
                    "verse_nr": "7",
                    "verse": "Ex il ti\u02c8j tu\u02c8n tnimajtz kyu\u02c8nxjal nya nimilqe, noq tu\u02c8n nb\u02c8et toj tumil, tu\u02c8ntzin mi tz\u02c8ele toj ttx\u02c8ixew, ex tu\u02c8n mi kub\u02c8 tz\u02c8aq toj tq\u02c8ob\u02c8 tajaw il."
                },
                "8": {
                    "verse_nr": "8",
                    "verse": "Ex ikyxjo kye mojil, tu\u02c8n tok jun kyoklin, il ti\u02c8j nej tu\u02c8n kyb\u02c8et toj tumil, tu\u02c8ntzin kynimajtz kyu\u02c8n txqantl, nya noq tu\u02c8n kymeltz\u02c8aje tuk\u02c8a kyyol, ex nya tx\u02c8ujtinelqe, ex nya tu\u02c8n kykanb\u02c8in jun pwaq, a nya toj tumil."
                },
                "9": {
                    "verse_nr": "9",
                    "verse": "Ex il ti\u02c8j tu\u02c8n tkub\u02c8 kynimin a t\u2011xilin qnimb\u02c8il, nya tuk\u02c8a kab\u02c8e kyk\u02c8u\u02c8j."
                },
                "10": {
                    "verse_nr": "10",
                    "verse": "Me il ti\u02c8j tu\u02c8n kyok ka\u02c8yit nej, ex qa nti\u02c8 ch\u02c8in kyky\u02c8i, b\u02c8a\u02c8n tu\u02c8n kyok te mojil toj Ttanim Dios."
                },
                "11": {
                    "verse_nr": "11",
                    "verse": "Ex aye qya, a mojilqe, il ti\u02c8j tu\u02c8n kyb\u02c8et toj tumil, tu\u02c8n kynimajtz kyu\u02c8n txqantl, ex nya iqil yolqe, qala\u02c8 mutxin kyten, ex tz\u02c8aqleqe toj tkyaqil."
                },
                "12": {
                    "verse_nr": "12",
                    "verse": "Ex ikyqexjo, aye ichin mojilqe, junxch\u02c8in kyxu\u02c8jil tu\u02c8n tten, ex il ti\u02c8j tu\u02c8n tten jun b\u02c8a\u02c8n kawb\u02c8il toj kyja kyxol kyk\u02c8wal."
                },
                "13": {
                    "verse_nr": "13",
                    "verse": "Qu\u02c8n ayetzi\u02c8n mojil njapin kyaq\u02c8in tojxix tumil, b\u02c8a\u02c8n kchi elile toj kywutzxjal, ex tuk\u02c8a tkyaqil tq\u02c8uqb\u02c8il kyk\u02c8u\u02c8j, kxel kyq\u02c8ma\u02c8n kynimb\u02c8il ti\u02c8j Crist, a Jes\u00fas."
                },
                "14": {
                    "verse_nr": "14",
                    "verse": "Nchin b\u02c8isi\u02c8n tu\u02c8n nxi\u02c8y lol tey, me qa \u1e8din we\u02c8taqkuy, kxe\u02c8l ntz\u02c8ib\u02c8inji\u02c8y u\u02c8j lu\u02c8n tey, tu\u02c8n tel tniky\u02c8a te, tze\u02c8n tu\u02c8n kyb\u02c8ete\u02c8 jni\u02c8 xjal toj Ttanim Dios, a Dios itz\u02c8xix. Ex a Ttanim tzyul te\u02c8 yol, a twutzxix, ex nb\u02c8et tze\u02c8nkuxjo ntzaj t\u2011xnaq\u02c8tzin, tu\u02c8ntzin kyok te yek\u02c8ilte Dios kywutzxjal."
                },
                "15": {
                    "verse_nr": "15",
                    "verse": "Nchin b\u02c8isi\u02c8n tu\u02c8n nxi\u02c8y lol tey, me qa \u1e8din we\u02c8taqkuy, kxe\u02c8l ntz\u02c8ib\u02c8inji\u02c8y u\u02c8j lu\u02c8n tey, tu\u02c8n tel tniky\u02c8a te, tze\u02c8n tu\u02c8n kyb\u02c8ete\u02c8 jni\u02c8 xjal toj Ttanim Dios, a Dios itz\u02c8xix. Ex a Ttanim tzyul te\u02c8 yol, a twutzxix, ex nb\u02c8et tze\u02c8nkuxjo ntzaj t\u2011xnaq\u02c8tzin, tu\u02c8ntzin kyok te yek\u02c8ilte Dios kywutzxjal."
                },
                "16": {
                    "verse_nr": "16",
                    "verse": "Tu\u02c8npetzi\u02c8n, b\u02c8i\u02c8nxix qu\u02c8n, qa nimxix t\u2011xilin qnimb\u02c8il, ikyxjo tze\u02c8nku nqq\u02c8ma\u02c8n: Tzaj tyek\u02c8in Dios tib\u02c8 qe noq tu\u02c8n Jes\u00fas, a Tk\u02c8wal, tej tok te xjal. Ex tzaj tchiky\u02c8b\u02c8in Xewb\u02c8aj Xjan qa twutzx, qa a Diosjo; ex iwle kyu\u02c8n angel. O yolajtz kyexjal tkyaqil twutz tx\u02c8otx\u02c8, ex nim xjal o nimin ti\u02c8j. Ex jax q\u02c8i\u02c8n toj kya\u02c8j, ja\u02c8 nqoptz\u02c8aje qMan Dios te jun majx."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Aye\u02c8 nimil kyjel kytzaqpin kynimb\u02c8il - Twutzxix ntq\u02c8ma\u02c8n Xewb\u02c8aj Xjan, qa aj ch\u02c8ixtaq tjapin b\u02c8aj tq\u02c8ijil tzalu\u02c8n twutz tx\u02c8otx\u02c8, at junjun kyjel ttzaqpi\u02c8n tnimb\u02c8il, tu\u02c8n t\u2011xi lipe kyi\u02c8j taq\u02c8nil tajaw il, tuk\u02c8a kyxnaq\u02c8tzb\u02c8il, a noq te sb\u02c8u\u02c8b\u02c8l."
                },
                "2": {
                    "verse_nr": "2",
                    "verse": "Kxel kyb\u02c8i\u02c8n kyyol xmiletz\u02c8, a nya twutzx chi yolin, ex mi na\u02c8n kyu\u02c8n a wen exjo nya wen, qu\u02c8n ajo kynab\u02c8l nti\u02c8 tajb\u02c8in, nyakuj ma tz\u02c8e\u02c8y tu\u02c8n jun kyaq kxb\u02c8il."
                },
                "3": {
                    "verse_nr": "3",
                    "verse": "Ex n\u2011el kyiky\u02c8in mejeb\u02c8lin, ex n\u2011el kyiky\u02c8in junjun ti\u02c8, a tch\u02c8iysb\u02c8in Dios, a wen tu\u02c8n t\u2011xi qniky\u02c8b\u02c8in te jun tzaljb\u02c8il te qe, ex tu\u02c8n t\u2011xi qq\u02c8o\u02c8n chjonte te Dios, a awo ma qo nimin ti\u02c8jjo yol twutzxix."
                },
                "4": {
                    "verse_nr": "4",
                    "verse": "Qu\u02c8n tkyaqiljo tch\u02c8iysb\u02c8in Dios wen te\u02c8. Ex nti\u02c8 tumil tu\u02c8n tel qiky\u02c8in; qu\u02c8n qa ma txi qq\u02c8o\u02c8n chjonte te Dios ti\u02c8j, k\u02c8wel tky\u02c8iwlin Dios tkyaqil."
                },
                "5": {
                    "verse_nr": "5",
                    "verse": "Qu\u02c8n kyjel saqixjo jni\u02c8 lu\u02c8n tu\u02c8n Tyol qMan, tej tkyij tz\u02c8ib\u02c8it ojtxe qa wen tkyaqil, ex tu\u02c8n qna\u02c8b\u02c8l Dios te aq\u02c8b\u02c8il chjonte te."
                },
                "6": {
                    "verse_nr": "6",
                    "verse": "Jun tb\u02c8anil taq\u02c8nil Jesucrist - Qatzin qa ma txi t\u2011xnaq\u02c8tzinjiy anetzi\u02c8n kye nimil, tb\u02c8anil aq\u02c8nilpetzintza te qAjaw Jesucrist, ex nojnin tu\u02c8n yol nimin qu\u02c8n, a tb\u02c8anil xnaq\u02c8tzb\u02c8il, ma tz\u02c8ok lipey ti\u02c8j."
                },
                "7": {
                    "verse_nr": "7",
                    "verse": "Iky\u02c8imiljiy tkyaqil kyyolxjal nya tumil, ex jni\u02c8 kyla\u02c8jxjal, a nya b\u02c8a\u02c8n. Qala\u02c8 q\u02c8onka tilil, tu\u02c8n tajb\u02c8in te Dios."
                },
                "8": {
                    "verse_nr": "8",
                    "verse": "Qu\u02c8n qa ma tz\u02c8ok qq\u02c8o\u02c8n ipb\u02c8il ti\u02c8jjo qxmilil, at ch\u02c8in tajb\u02c8in. Exsin ikyx te\u02c8 qa ma tz\u02c8ok qq\u02c8o\u02c8n ipb\u02c8il tu\u02c8n qajb\u02c8in te Dios, nimxix tajb\u02c8in te chwinqil tzalu\u02c8n twutz tx\u02c8otx\u02c8, ex te chwinqil te jun majx toj kya\u02c8j."
                },
                "9": {
                    "verse_nr": "9",
                    "verse": "Twutzxixjo yol kxel nq\u02c8ma\u02c8n, ex b\u02c8a\u02c8n tu\u02c8n tnimajtz kyu\u02c8n tkyaqilxjal."
                },
                "10": {
                    "verse_nr": "10",
                    "verse": "Nqo aq\u02c8nin ex n\u2011iky\u02c8x yasb\u02c8il qu\u02c8n, noq tu\u02c8n tpajjo yol lu\u02c8n: Q\u02c8uqlek qk\u02c8u\u02c8j ti\u02c8jjo Dios itz\u02c8, a Klol tkyaqil xjal, aye\u02c8 kchi nimil ti\u02c8j."
                },
                "11": {
                    "verse_nr": "11",
                    "verse": "Atzi\u02c8n lu\u02c8n atzin q\u02c8manxjiy, ex xnaq\u02c8tzinxa kye kykyaqil."
                },
                "12": {
                    "verse_nr": "12",
                    "verse": "Ex mi kub\u02c8 tb\u02c8inchi\u02c8n tze\u02c8n kye txqantl ku\u02c8xin, tu\u02c8ntzin mi tz\u02c8ele iky\u02c8ini\u02c8y kyu\u02c8nxjal. Qala\u02c8 tz\u02c8okxa jun yek\u02c8b\u02c8il kywutz tkyaqil: Tu\u02c8n tb\u02c8eta toj tumil tuk\u02c8a tyola, tuk\u02c8a tq\u02c8aq\u02c8b\u02c8il tk\u02c8u\u02c8ja, tuk\u02c8a tnimb\u02c8ila, ex tuk\u02c8a tchwinqila saqxix."
                },
                "13": {
                    "verse_nr": "13",
                    "verse": "A na\u02c8mxtaq nkani\u02c8n, ja\u02c8kx n\u2011u\u02c8jin Tyol Dios kywutzxjal, tu\u02c8n t\u2011xi tq\u02c8o\u02c8n tumil kye, ex tu\u02c8n kyxi t\u2011xnaq\u02c8tzi\u02c8n."
                },
                "14": {
                    "verse_nr": "14",
                    "verse": "Mi kub\u02c8 tyajinjiy tokli\u02c8n ma txi tq\u02c8o\u02c8n qMan Dios, tej xkub\u02c8 kyq\u02c8o\u02c8n nejinel toj Ttanim Dios kyq\u02c8ob\u02c8 tib\u02c8aja, tu\u02c8n toka te kyik\u02c8lel, qu\u02c8n ikykuxtaq taj Diosjo."
                },
                "15": {
                    "verse_nr": "15",
                    "verse": "Q\u02c8onkxixa tililjo lo, tu\u02c8ntzin tok kyka\u02c8yinxjal, qa te Dios tkyaqiljo a nkub\u02c8 tb\u02c8inchi\u02c8n."
                },
                "16": {
                    "verse_nr": "16",
                    "verse": "Ex ka\u02c8yinkxix tib\u02c8a tu\u02c8n tb\u02c8eta, ex tu\u02c8n t\u2011xnaq\u02c8tzi\u02c8n tuk\u02c8a tumil. We\u02c8kuxixa toj tkyaqil. Qu\u02c8n qa ma b\u02c8ant ikyjo tu\u02c8n, ok kletila exqetzi\u02c8n nchi b\u02c8i\u02c8n ti\u02c8ja."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Tze\u02c8n tu\u02c8n qb\u02c8ete kyuk\u02c8a txqantl - Mi chi ok tmiyonjiy xjal ma chi tijin, qala\u02c8 cheb\u02c8e xmoxinqeka nyakuqexitlaj ttatiy ex tnaniy. Ex ikyqexjo ku\u02c8xin q\u02c8a, nyakutlaj titz\u02c8inqiy; ex ikyqexjo txin nyakutlaj taneb\u02c8qiy. Mi kub\u02c8 tb\u02c8inchin jun nya b\u02c8a\u02c8n kyi\u02c8j, tu\u02c8ntzin mix a\u02c8l jun jaw yolb\u02c8in ti\u02c8ja."
                },
                "2": {
                    "verse_nr": "2",
                    "verse": "Tze\u02c8n tu\u02c8n qb\u02c8ete kyuk\u02c8a txqantl - Mi chi ok tmiyonjiy xjal ma chi tijin, qala\u02c8 cheb\u02c8e xmoxinqeka nyakuqexitlaj ttatiy ex tnaniy. Ex ikyqexjo ku\u02c8xin q\u02c8a, nyakutlaj titz\u02c8inqiy; ex ikyqexjo txin nyakutlaj taneb\u02c8qiy. Mi kub\u02c8 tb\u02c8inchin jun nya b\u02c8a\u02c8n kyi\u02c8j, tu\u02c8ntzin mix a\u02c8l jun jaw yolb\u02c8in ti\u02c8ja."
                },
                "3": {
                    "verse_nr": "3",
                    "verse": "Oninqexjiy qya, a o kyim kychmil, ex mix a\u02c8l jun itz\u02c8 kyi\u02c8j."
                },
                "4": {
                    "verse_nr": "4",
                    "verse": "Me qa ite\u02c8 kyal mo ite\u02c8 kychman, ayetzin at iltzjo kyi\u02c8j, tu\u02c8n kyok kyka\u02c8yin kynana mo kytata ex jni\u02c8 kyb\u02c8aj toj kyja, noq tu\u02c8n tok kyb\u02c8inchin t\u2011xeljo ja\u02c8 \u1e8di tzaje ch\u02c8iye, qu\u02c8n atzi\u02c8n anetzi\u02c8n tb\u02c8anilx twutz qMan Dios."
                },
                "5": {
                    "verse_nr": "5",
                    "verse": "Me ayetzi\u02c8n qya, a o chi kyim kychmil, ex o chi kyij toj meb\u02c8eyil, q\u02c8uqlek kyk\u02c8u\u02c8j ti\u02c8j Dios, ex mi tz\u02c8el najx toj kyk\u02c8u\u02c8j tu\u02c8n kyna\u02c8n Dios q\u02c8ijl ex qniky\u02c8in."
                },
                "6": {
                    "verse_nr": "6",
                    "verse": "Me ante\u02c8 meb\u02c8e, a k\u02c8wel tq\u02c8on tib\u02c8, tu\u02c8n tb\u02c8inchin tze\u02c8nkux ntqanin t\u2011xmilil, ma naj twutz Dios."
                },
                "7": {
                    "verse_nr": "7",
                    "verse": "Q\u02c8manxa kye nimil tkyaqiljo lu\u02c8n, tu\u02c8ntzin mi chi yolb\u02c8ajtz kyu\u02c8nxjal."
                },
                "8": {
                    "verse_nr": "8",
                    "verse": "Qu\u02c8n qa mi \u1e8di ok kyka\u02c8yin kyb\u02c8aj toj kyja, mapen chi oktz manyor aj ilx, tze\u02c8nqeku nya nimil."
                },
                "9": {
                    "verse_nr": "9",
                    "verse": "Tojjo kyajlal qya meb\u02c8e, o\u02c8kqex k\u02c8welix kyb\u02c8i aye ma japin ox k\u02c8al ab\u02c8q\u02c8e kyu\u02c8n, ex qa ma japin mejeb\u02c8lin kyu\u02c8n:"
                },
                "10": {
                    "verse_nr": "10",
                    "verse": "Qa b\u02c8a\u02c8n jni\u02c8 kyb\u02c8inchb\u02c8in, qa ma chi ja kych\u02c8iysin kyal toj wen, ex b\u02c8a\u02c8n nchi xk\u02c8amin kyi\u02c8jxjal toj kyja, ex qa o tz\u02c8el kytxjo\u02c8n ti\u02c8j kyqan nimil, ex qa nchi mojin kyi\u02c8jjo a nim n\u2011iky\u02c8x kyu\u02c8n, ex kukx n\u2011ok tilil kyu\u02c8n, tu\u02c8n kyb\u02c8inchinte tkyaqiljo wen."
                },
                "11": {
                    "verse_nr": "11",
                    "verse": "Me mi kux tz\u02c8ib\u02c8it kyb\u02c8i qya, a ku\u02c8xinqe, a o kyim kychmil, qu\u02c8n aku chi ja meje juntl majl tuk\u02c8a jun ichin nya nimil, mo aku tz\u02c8el kypa\u02c8n kyib\u02c8 ti\u02c8j Crist, noq tu\u02c8n tajb\u02c8il kyxmilil."
                },
                "12": {
                    "verse_nr": "12",
                    "verse": "Ex tu\u02c8n ikyjo, ayex kchi k\u02c8welix q\u02c8o\u02c8n te kyil twutz Dios, qu\u02c8n k\u2011elil kypa\u02c8n kyib\u02c8 toj kynimb\u02c8il ti\u02c8j Crist."
                },
                "13": {
                    "verse_nr": "13",
                    "verse": "Ex noqittzin o\u02c8kxtzjo, qala\u02c8 noq nchi b\u02c8eteje ttziyile ja, ex nchi el ky\u02c8aj, ex nchi b\u02c8aj iqin yol, ex nb\u02c8aj okx kylimon kyib\u02c8 toj tkyaqil, ex nchi b\u02c8aj yolin ti\u02c8jjo nti\u02c8 kyaj ti\u02c8j."
                },
                "14": {
                    "verse_nr": "14",
                    "verse": "Tu\u02c8npetzi\u02c8n, wajatla\u02c8y tu\u02c8n kymeje\u02c8 qya ku\u02c8xinqex, aye o chi kyim tnejil kychmil, tu\u02c8ntzintla kyul kyal, ex tu\u02c8n tb\u02c8ant kykawin toj kyja, ex tu\u02c8n mi txi kyq\u02c8o\u02c8ne amb\u02c8il te tajaw il, tu\u02c8n kyyolinxjal nya b\u02c8a\u02c8n ti\u02c8j qnimb\u02c8il noq tu\u02c8n kypaj."
                },
                "15": {
                    "verse_nr": "15",
                    "verse": "Qu\u02c8n at junjun qya meb\u02c8e ma tz\u02c8el kypa\u02c8n kyib\u02c8 tu\u02c8n kyxi lipe ti\u02c8j tajaw il."
                },
                "16": {
                    "verse_nr": "16",
                    "verse": "Qa at jun qya nimil at juntl qya toj tja, a o kyim tchmil, b\u02c8a\u02c8n tu\u02c8n t\u2011xi tmojin, tu\u02c8n mi tz\u02c8oke te tk\u02c8a\u02c8ch Ttanim Dios; tu\u02c8ntzin tonin Ttanim Dios kyi\u02c8jjo qya, a o kyim kychmil, aye\u02c8 nti\u02c8x jun itz\u02c8 kyi\u02c8j."
                },
                "17": {
                    "verse_nr": "17",
                    "verse": "Aye nejinel, a ma b\u02c8ant\u2011xix kykawin toj tumil toj Ttanim Dios, b\u02c8a\u02c8ntla tu\u02c8n t\u2011xi\u02c8 jun onb\u02c8il nimxix kyexixpetla\u02c8 aye\u02c8 ma txi kyq\u02c8o\u02c8nx kyib\u02c8 tu\u02c8n kyyolin ex tu\u02c8n kyxnaq\u02c8tzin ti\u02c8j Tyol Dios."
                },
                "18": {
                    "verse_nr": "18",
                    "verse": "Qu\u02c8n ntq\u02c8ma\u02c8n Tyol Dios: Mi tz\u02c8ok kyk\u02c8lo\u02c8n ttxa\u02c8n wakx, qa nwa\u02c8b\u02c8in triych. Ex ikyxjo ntq\u02c8ma\u02c8n: Jun aq\u02c8nil at toklin tu\u02c8n t\u2011xi chjet twi\u02c8 tk\u02c8u\u02c8jch."
                },
                "19": {
                    "verse_nr": "19",
                    "verse": "Ex mi txi tq\u02c8o\u02c8n amb\u02c8il te jun patb\u02c8il tu\u02c8n jun xjal ti\u02c8j jun nejinel toj Ttanim Dios, qa mix a\u02c8l jun mo kab\u02c8e xlonte."
                },
                "20": {
                    "verse_nr": "20",
                    "verse": "Me ayetzin nejinel tzunx nchi b\u02c8inchin il, b\u02c8a\u02c8n tu\u02c8n kyxi kawit kywutz txqantl, tu\u02c8ntzin kyxob\u02c8jo txqantl."
                },
                "21": {
                    "verse_nr": "21",
                    "verse": "Kxel woqxeninxixa te\u02c8y twutz qMan Dios, ex twutz Klolqe Jesucrist ex kywutz jni\u02c8 angel, aye\u02c8 sk\u02c8o\u02c8nqexix tu\u02c8n Dios, tu\u02c8n junx tu\u02c8n tele\u02c8 nuk\u02c8b\u02c8il lo kyi\u02c8j kykyaqil, a\u02c8lchaqx kyetz."
                },
                "22": {
                    "verse_nr": "22",
                    "verse": "Mi kub\u02c8 tq\u02c8o\u02c8n tq\u02c8ob\u02c8a jun paqx tib\u02c8aj jun a\u02c8la tu\u02c8n tok te nejinel toj Ttanim Dios, qa na\u02c8mxtaq tok tka\u02c8yin tb\u02c8inchb\u02c8in. Qu\u02c8n yajtzila\u02c8, qa nyataqku wen tb\u02c8inchb\u02c8in, ajin kxel b\u02c8len toj til. Qala\u02c8 ka\u02c8yinkxix tib\u02c8a wen."
                },
                "23": {
                    "verse_nr": "23",
                    "verse": "Tu\u02c8n noqx nstz\u02c8uyin tk\u02c8u\u02c8ja ex te\u02c8 yab\u02c8il ma tz\u02c8ok lemtz\u02c8aj ti\u02c8ja, mi txi tk\u02c8wa\u02c8n junxte a\u02c8, qala\u02c8 k\u02c8wanxa ch\u02c8in vin te q\u02c8anb\u02c8ilte."
                },
                "24": {
                    "verse_nr": "24",
                    "verse": "At junjun xjal n\u2011el tniky\u02c8tzajil liwey qa aj ilqe. Me ex at junjuntl tzmaxi\u02c8 k\u2011elil tniky\u02c8tzajiljo, aj tok toj xjelb\u02c8il tu\u02c8n qAjaw."
                },
                "25": {
                    "verse_nr": "25",
                    "verse": "Exsin ikyxjo jni\u02c8 qb\u02c8inchb\u02c8in wen, q\u02c8ancha\u02c8l kywutz kykyaqil. Ex aye nya q\u02c8ancha\u02c8l kyu\u02c8nxjal, ex nlay tz\u02c8ewit te jun majx."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Jun tumil kye aq\u02c8nil - Tkyaqiljo nimil, aye\u02c8 ma chi ok te aq\u02c8nil te jun majx, il ti\u02c8j tu\u02c8n tkub\u02c8 kynimin tajaw aq\u02c8untl toj tkyaqil, tu\u02c8ntzintla mi chi yolb\u02c8inxjal ti\u02c8j tb\u02c8i qMan Dios ex ti\u02c8jjo qxnaq\u02c8tzb\u02c8il."
                },
                "2": {
                    "verse_nr": "2",
                    "verse": "Ex qa at jun tajaw aq\u02c8untl nimil, mi kub\u02c8 kyb\u02c8isin aq\u02c8nil qa noq tu\u02c8n kyerman kyib\u02c8 mi chi kub\u02c8 kynimin, qala\u02c8 noqpe kyja chi kyniminku wen, ex chi ajb\u02c8inxix kye, qu\u02c8n nchi ajb\u02c8in kyex nimil, aye\u02c8 k\u02c8u\u02c8jlinqexix kyu\u02c8n. Atzin lu\u02c8n, Timotey, xnaq\u02c8tzinxa, ex q\u02c8onxa tumil kye."
                },
                "3": {
                    "verse_nr": "3",
                    "verse": "A q\u02c8inimil twutzxix - Qa at jun xjal nxnaq\u02c8tzin jun tumil nya twutzx, qa mikyxi\u02c8 tze\u02c8nku tb\u02c8anil xnaq\u02c8tzb\u02c8il tu\u02c8n qAjaw Jesucrist, ex qa mikyxi\u02c8 tze\u02c8nku ntyek\u02c8in qnimb\u02c8il;"
                },
                "4": {
                    "verse_nr": "4",
                    "verse": "jun xjal ikyjo jun nimil tib\u02c8 ex nti\u02c8x ch\u02c8in n\u2011el tniky\u02c8 te. O\u02c8kx tajjo tu\u02c8n tyasin ex tu\u02c8n tyolb\u02c8in, ex atzi\u02c8n anetzi\u02c8n ikytzin tze\u02c8nku jun yab\u02c8il, ma tz\u02c8ok lemtz\u02c8aj ti\u02c8j. Qu\u02c8n antza ntzaje lo\u02c8chj k\u02c8u\u02c8jb\u02c8aj, jni\u02c8 jyoj q\u02c8oj, ex tkyaqil iky\u02c8b\u02c8il ex yasb\u02c8il,"
                },
                "5": {
                    "verse_nr": "5",
                    "verse": "ex tkyaqil b\u02c8ujin, a mi nb\u02c8ajx kyxolxjal, aye\u02c8 xjal ma tze\u02c8l naj kynab\u02c8l; mi n\u2011el kyniky\u02c8 te yol twutzx. Toj kywutz a qnimb\u02c8il n\u2011ajb\u02c8in noq tu\u02c8n kyq\u02c8inimix."
                },
                "6": {
                    "verse_nr": "6",
                    "verse": "Twutzx te\u02c8 qa at jun q\u02c8inimil tu\u02c8njo qnimb\u02c8il, a tu\u02c8n qtzalaj ti\u02c8jjo ch\u02c8in, a at qe."
                },
                "7": {
                    "verse_nr": "7",
                    "verse": "Qu\u02c8n nti\u02c8x ch\u02c8inqe q\u02c8i\u02c8n qu\u02c8n, te\u02c8 xqo ul itz\u02c8je twutz tx\u02c8otx\u02c8, ex nti\u02c8x ch\u02c8in k\u2011ajil qi\u02c8n, aj qkyim."
                },
                "8": {
                    "verse_nr": "8",
                    "verse": "Me noq qa at telix qq\u02c8ij, ex qa at qxb\u02c8alin, qo tzalaj tuk\u02c8a ikyjo."
                },
                "9": {
                    "verse_nr": "9",
                    "verse": "Me ayetzin kye\u02c8 kyaj tu\u02c8n kyq\u02c8inimix tzalu\u02c8n twutz tx\u02c8otx\u02c8. Aj ttzaj jun ti\u02c8 kyi\u02c8j, b\u02c8e\u02c8x nchi kub\u02c8 tz\u02c8aq toj il, ex b\u02c8e\u02c8x nkub\u02c8 kysb\u02c8u\u02c8n kyib\u02c8 tu\u02c8n kyajb\u02c8il, a nya tumil, ex ax n\u2011ok meltz\u02c8ajjo q\u02c8ol mib\u02c8in kyi\u02c8j, tu\u02c8n kyxi toljx toj najin te jun majx."
                },
                "10": {
                    "verse_nr": "10",
                    "verse": "Qu\u02c8n qa ma tz\u02c8ok qxo\u02c8n qk\u02c8u\u02c8j ti\u02c8j pwaq, nya b\u02c8a\u02c8n, qu\u02c8n antza ntzaj anq\u02c8in tkyaqiljo wiq nya b\u02c8a\u02c8n. Qu\u02c8n at junjun ma txi lipe kyanmin ti\u02c8j pwaq, ex noq tu\u02c8n tpajjo ikyjo, ma chi el txalpaj toj kynimb\u02c8il, ex ayex ma chi ok q\u02c8onte kyixk\u02c8oj kyi\u02c8jx."
                },
                "11": {
                    "verse_nr": "11",
                    "verse": "A tb\u02c8anil aq\u02c8untl toj qnimb\u02c8il - Me atzin te, ma tz\u02c8oka jun ichin te Dios. Tu\u02c8npetzi\u02c8n, tzaqpinkjiy tkyaqil anetzi\u02c8n, ex we\u02c8kuxixa jikyin toj tchwinqila, toj tb\u02c8inchb\u02c8i\u02c8n b\u02c8a\u02c8n, toj tnimb\u02c8ila, toj tq\u02c8aq\u02c8b\u02c8il tk\u02c8u\u02c8ja, ex kukx tu\u02c8n tayo\u02c8n tajb\u02c8il qMan toj tkyaqil, ex mutxinku tten."
                },
                "12": {
                    "verse_nr": "12",
                    "verse": "Tz\u02c8ok tilil tu\u02c8n, tu\u02c8n tjapin b\u02c8ajjo taq\u02c8in qMan Dios toj tnimb\u02c8ila. Ex kukxit tzaj tna\u02c8njiy tkab\u02c8 tchwinqila, qu\u02c8n tu\u02c8npetzi\u02c8n o txokli\u02c8y tu\u02c8n Dios ti\u02c8j, tej tq\u02c8ma\u02c8y, ex tej tkub\u02c8 tyek\u02c8in tnimib\u02c8ila kywutz nimku xjal."
                },
                "13": {
                    "verse_nr": "13",
                    "verse": "Kxel woqxeninxixa ja\u02c8lin twutz qMan Dios, a tzaj q\u02c8ol chwinqil te tkyaqil, ex twutz Klolqe Jesucrist, a tq\u02c8ma te jun yek\u02c8b\u02c8il twutz Poncio Pilat qa twutzxixjo Tyol:"
                },
                "14": {
                    "verse_nr": "14",
                    "verse": "Niminkujiy a nxi nq\u02c8ma\u02c8n te\u02c8y, tu\u02c8n tkub\u02c8 tb\u02c8inchi\u02c8n, ex mi jaw ttx\u02c8ixpi\u02c8n, tu\u02c8ntzintla nti\u02c8x jun ti\u02c8 tu\u02c8n t\u2011xi kawita ti\u02c8j. B\u02c8inchima ikyjo, tzmaxi\u02c8 ajxi tul juntl majl qAjaw Jesucrist."
                },
                "15": {
                    "verse_nr": "15",
                    "verse": "Kjapin b\u02c8aj tkyaqiljo lo tu\u02c8n Dios tojxix tq\u02c8ijil, qu\u02c8n o\u02c8kx te Diosjo junch\u02c8in at; ky\u02c8iwlinxix tb\u02c8i, ex nim toklin te Kawil, qu\u02c8n a Kawil tib\u02c8aj tkyaqil kawil, ex a tAjaw Tkyaqil tib\u02c8aj tkyaqil tajaw."
                },
                "16": {
                    "verse_nr": "16",
                    "verse": "Qu\u02c8n o\u02c8kx Diosjo nlay b\u02c8aj, ex najle toj tkyaqil tqoptz\u02c8ajiyil, a mix a\u02c8lx aku tz\u02c8oksin tk\u02c8atz. Mix a\u02c8l jun o lonte, ex mix a\u02c8l jun aku ka\u02c8yinte. O\u02c8kx te Dios at tkyaqil toklin ex jni\u02c8 tipin ja\u02c8lin ex te jun majx. Ikyxitjo."
                },
                "17": {
                    "verse_nr": "17",
                    "verse": "Ayetzi\u02c8n at kyq\u02c8inimil twutzjo tx\u02c8otx\u02c8 tzalu\u02c8n, q\u02c8manxa kye tu\u02c8n mi ja kynimin kyib\u02c8, ex tu\u02c8n mi tz\u02c8oke qe kyk\u02c8u\u02c8j ti\u02c8jjo kyq\u02c8inimil, qu\u02c8n nya kukx te\u02c8 tten. Qala\u02c8 o\u02c8kx tu\u02c8n tok qe kyk\u02c8u\u02c8j ti\u02c8j Dios, a nimxix ntzaj tq\u02c8o\u02c8n qe, tu\u02c8n qtzalaj ti\u02c8j."
                },
                "18": {
                    "verse_nr": "18",
                    "verse": "Ex q\u02c8ma\u02c8nxa kye tu\u02c8n tkub\u02c8 kyb\u02c8inchi\u02c8n wen, ex tu\u02c8n kyok te so\u02c8j."
                },
                "19": {
                    "verse_nr": "19",
                    "verse": "Qu\u02c8n tuk\u02c8a\u02c8 ikyjo, kxel kyxikyb\u02c8in jun q\u02c8inimil te jun majx toj kya\u02c8j, ex jun chwinqil, a mixla jtojx tu\u02c8n tb\u02c8aj."
                },
                "20": {
                    "verse_nr": "20",
                    "verse": "Timotey, q\u02c8onka tililjo a ma kyij oqxenit te\u02c8y. Ex mi txi tb\u02c8injiy kyyolxjal, a nti\u02c8 tajb\u02c8in, exsin jni\u02c8 nkyq\u02c8ma\u02c8nxjal, a nyakuj manyor tumil."
                },
                "21": {
                    "verse_nr": "21",
                    "verse": "Qu\u02c8n ite\u02c8 junjun nchi yolin ikyjo, me aye\u02c8 o chi el txalpaj ti\u02c8j kynimb\u02c8il. Noq a Dios tzaj q\u02c8o\u02c8nte t\u2011xtalb\u02c8il tib\u02c8aja."
                }
            }
        }
    }
}