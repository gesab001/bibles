{
    "version": "MVC",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tkab\u02c8 Tu\u02c8j Pabl te Timotey - Q\u02c8olb\u02c8il tu\u02c8n Pabl te Timotey - Ayi\u02c8n Pabl, jun tsanjil Jesucrist; chq\u02c8o\u02c8nqi\u02c8n tu\u02c8n tajb\u02c8il qMan Dios, ikyxjo tze\u02c8nku b\u02c8antnin ti\u02c8j tu\u02c8n, ti\u02c8jjo tkab\u02c8 qchwinqil noq tu\u02c8n s\u2011ok qmujb\u02c8in qib\u02c8 tuk\u02c8a Crist, a Jes\u00fas."
                },
                "2": {
                    "verse_nr": "2",
                    "verse": "Nxi ntz\u02c8ib\u02c8inji\u02c8y u\u02c8j lo tey, a ay Timotey, nyakuj nk\u02c8wala, k\u02c8u\u02c8jlinxixa wu\u02c8n. Noqit ax qMan Dios ex qAjaw Jesucrist tzaj q\u02c8o\u02c8nte t\u2011xtalb\u02c8il, ex q\u02c8aq\u02c8b\u02c8il tk\u02c8u\u02c8j, ex jun nuk\u02c8b\u02c8il toj tkyaqil tib\u02c8aja."
                },
                "3": {
                    "verse_nr": "3",
                    "verse": "Qo q\u02c8man Tb\u02c8anil Tqanil Crist - Timotey, tze\u02c8nku nchin na\u02c8n Dios, ntzaj nna\u02c8n te toj nna\u02c8j Diosa q\u02c8ijl ex qniky\u02c8in, ex kukx nchin q\u02c8onji\u02c8y chjonte te qMan, qu\u02c8n tu\u02c8n nchin ajb\u02c8i\u02c8n te tuk\u02c8a jun nnab\u02c8la saqxix, ikyxjo tze\u02c8n \u1e8di ajb\u02c8in ojtxe nxe\u02c8chila."
                },
                "4": {
                    "verse_nr": "4",
                    "verse": "Nimxix waja tu\u02c8n tok nka\u02c8yi\u02c8n juntl majl, ex tu\u02c8n njaw ntzalaja wen ti\u02c8ja, qu\u02c8n tzunx ntzaj nna\u02c8nji\u02c8y, tze\u02c8nku tej tel qpa\u02c8n qib\u02c8 tuk\u02c8iy, qu\u02c8n ex ox tz\u02c8oq\u02c8xa wen wi\u02c8ja."
                },
                "5": {
                    "verse_nr": "5",
                    "verse": "Qu\u02c8n kub\u02c8 nna\u02c8nji\u02c8y tnimb\u02c8ila jikyinxix wen, tze\u02c8nku te tyayin, a tnejil nimil toj tja\u02c8y, a Loida, exsin te tnaniy, Eunice. Ex q\u02c8uqlexix nk\u02c8u\u02c8ja ti\u02c8ja, qa ikyx ta\u02c8 tejiy tnimb\u02c8il."
                },
                "6": {
                    "verse_nr": "6",
                    "verse": "Tu\u02c8npetzi\u02c8n, nxi nna\u02c8nxixji\u02c8y lu\u02c8n te\u02c8y, tu\u02c8n tja ti\u02c8n tib\u02c8a wen, ex tu\u02c8n mi tz\u02c8el tyajinjiy tokli\u02c8n, a ma tzaj tq\u02c8o\u02c8n Dios, tej tkub\u02c8 nq\u02c8o\u02c8n nq\u02c8ob\u02c8a tib\u02c8aja, tu\u02c8n toka te jun nejinel toj Ttanim Dios."
                },
                "7": {
                    "verse_nr": "7",
                    "verse": "Qu\u02c8n nya jun xewb\u02c8aj te xob\u02c8ajil ma tzaj tq\u02c8on Dios te\u02c8y, qala\u02c8 a Xewb\u02c8aj Xjan, a xi tq\u02c8on te\u02c8y nim tipin, nim tq\u02c8aq\u02c8b\u02c8il tk\u02c8u\u02c8j, ex nim toklin tu\u02c8n tb\u02c8ant ttzyu\u02c8nte tib\u02c8a wen."
                },
                "8": {
                    "verse_nr": "8",
                    "verse": "Tu\u02c8ntzintzjo, Timotey, mi tzaj tx\u02c8ixwi\u02c8y tu\u02c8n tyolin tb\u02c8i qAjaw, ex mi tzaj tx\u02c8ixwi\u02c8y tu\u02c8n ma chin kux jpu\u02c8n toj tze noq tu\u02c8n tpaj. Ex ikyxjo te, k\u02c8a\u02c8 tziky\u02c8x tu\u02c8n, jni\u02c8 yajb\u02c8il tzul toj tchwinqila, noq tu\u02c8n tpajjo Tb\u02c8anil Tqanil qMan Dios, qu\u02c8n ex ax ktzajil q\u02c8onte tipin toj tkyaqil."
                },
                "9": {
                    "verse_nr": "9",
                    "verse": "Qu\u02c8n ma qo klet tu\u02c8n, ex ikytzin ma qo ttxok, tu\u02c8n qok te tz\u02c8aqle twutz, nya tu\u02c8nxjo qb\u02c8inchb\u02c8in, qala\u02c8 ikyxtaq t\u2011ximjo atxix ojtxe, tej na\u02c8mxtaq tkub\u02c8 xkye twutz tx\u02c8otx\u02c8, qa tu\u02c8ntaqx ttzaj tchq\u02c8o\u02c8n Crist, a Jes\u00fas, noq tu\u02c8n t\u2011xtalb\u02c8il."
                },
                "10": {
                    "verse_nr": "10",
                    "verse": "Ex o tzaj tyek\u02c8in tq\u02c8aq\u02c8b\u02c8il tk\u02c8u\u02c8j qe, te\u02c8 tul Jesucrist, a Kolil, a kub\u02c8 ti\u02c8j kyimin tu\u02c8n. Ex tu\u02c8n Tb\u02c8anil Tqanil kolb\u02c8il, ma tzaj tq\u02c8o\u02c8n jun chwinqil qe, a mixla jtojx tu\u02c8n tb\u02c8aj."
                },
                "11": {
                    "verse_nr": "11",
                    "verse": "Ma chin jaw tsk\u02c8o\u02c8n Dios te yolil te\u02c8 Tb\u02c8anil Tqanil kolb\u02c8il anetzi\u02c8n, ex te tsanjil, ex te xnaq\u02c8tzil."
                },
                "12": {
                    "verse_nr": "12",
                    "verse": "Ex noq tu\u02c8n tpajjo lo, n\u2011iky\u02c8x jni\u02c8 nya b\u02c8a\u02c8n wu\u02c8n. Me ex nlay chin tzaj tx\u02c8ixwi\u02c8y te lu\u02c8n, qu\u02c8n ma tz\u02c8el nniky\u02c8a te\u02c8 Jes\u00fas, a ma txi nnimi\u02c8n, ex q\u02c8uqlek nk\u02c8u\u02c8ja ti\u02c8j, qa at tipin tu\u02c8n tna\u02c8yit, ex tu\u02c8n tk\u02c8uyitjo tkyaqiljo ma txi woqxeni\u02c8n te, ajxi tjapin tq\u02c8ijil."
                },
                "13": {
                    "verse_nr": "13",
                    "verse": "Lipektzin ti\u02c8j tkyaqiljo xnaq\u02c8tzb\u02c8il ma txi nyek\u02c8i\u02c8n tey; ex tu\u02c8n tokin te jun yek\u02c8b\u02c8il ti\u02c8j qnimb\u02c8il, ex ti\u02c8j tq\u02c8aq\u02c8b\u02c8il qk\u02c8u\u02c8j, noq tu\u02c8n qmujb\u02c8il qib\u02c8 tuk\u02c8a Crist, a Jes\u00fas."
                },
                "14": {
                    "verse_nr": "14",
                    "verse": "Ex tuk\u02c8a onb\u02c8il tu\u02c8n Xewb\u02c8aj Xjan toj qanmin, niminkutzinjiy tb\u02c8anil xnaq\u02c8tzb\u02c8il, a ma kyij woqxeni\u02c8n te\u02c8y."
                },
                "15": {
                    "verse_nr": "15",
                    "verse": "B\u02c8i\u02c8nl tu\u02c8n, qa jni\u02c8 erman toj tx\u02c8otx\u02c8 te Asia ma chin kyij kytzaqpi\u02c8n, tze\u02c8nku Figelo ex Herm\u00f3genes."
                },
                "16": {
                    "verse_nr": "16",
                    "verse": "Noqxit ax qMan Dios tzaj q\u02c8aq\u02c8in tk\u02c8u\u02c8j ti\u02c8j Ones\u00edforo kyuk\u02c8a tb\u02c8aj toj tja. Qu\u02c8n ila\u02c8ku maj, ul q\u02c8uqb\u02c8il nk\u02c8u\u02c8ja, ex mix tzaje tx\u02c8ixwe, tu\u02c8n jpu\u02c8nqinkuxa toj tze noq tu\u02c8n tpaj taq\u02c8in Dios."
                },
                "17": {
                    "verse_nr": "17",
                    "verse": "Qala\u02c8 noqx te\u02c8 tkaninku Rom, ok ten pitk\u02c8ajil wi\u02c8ja, tzmaxi\u02c8 tej nknet\u2011xa tu\u02c8n."
                },
                "18": {
                    "verse_nr": "18",
                    "verse": "Noqxit ax qAjaw tzaj q\u02c8aq\u02c8in tk\u02c8u\u02c8j ti\u02c8j tojjo tq\u02c8ijil, aj tul juntl majl, ex ajinkuy b\u02c8ilte jni\u02c8xsin xmojin quk\u02c8a, tej oto\u02c8xtaq tojjo tnam \u00c9feso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Qo ok te jun tb\u02c8anil aq\u02c8nil te Jesucrist - Ay Timotey, tze\u02c8nku jun nk\u02c8wala, q\u02c8inks tib\u02c8a tu\u02c8n xtalb\u02c8il tzaj tq\u02c8o\u02c8n te\u02c8y tu\u02c8n Dios, tu\u02c8n tmujb\u02c8il tib\u02c8a tuk\u02c8a Crist, a Jes\u00fas."
                },
                "2": {
                    "verse_nr": "2",
                    "verse": "Nchin kub\u02c8sin nwutza tey, tze\u02c8nkuxjo o tz\u02c8ok tb\u02c8i\u02c8n wi\u02c8ja, tej nyoli\u02c8n kywutz txqan xjal, axsin kxel woqxeninji\u02c8y ja\u02c8lin kye xjal, aye\u02c8 at tq\u02c8uqb\u02c8il tk\u02c8u\u02c8ja kyi\u02c8j, tu\u02c8n kyok te xnaq\u02c8tzil kye txqantl."
                },
                "3": {
                    "verse_nr": "3",
                    "verse": "Tziky\u02c8xsin tu\u02c8n toj aq\u02c8untl, tze\u02c8nku jun xo\u02c8l q\u02c8aq\u02c8, qu\u02c8n ma tz\u02c8oka te jun xo\u02c8l q\u02c8aq\u02c8 te Crist, a Jes\u00fas."
                },
                "4": {
                    "verse_nr": "4",
                    "verse": "Qu\u02c8n nti\u02c8 jun xo\u02c8l q\u02c8aq\u02c8 nxi\u02c8 jyol juntl aq\u02c8untl, qa tokx te xo\u02c8l q\u02c8aq\u02c8, qu\u02c8n ex nlay tz\u02c8el wen toj twutzjo a nejinel."
                },
                "5": {
                    "verse_nr": "5",
                    "verse": "Ex ikyxjo tze\u02c8n jun rinil, nlay kanb\u02c8in jun chojb\u02c8il, qa mi s\u2011ok tq\u02c8o\u02c8n tilil, tu\u02c8n tjapin tu\u02c8n, tze\u02c8nkuxjo nuk\u02c8b\u02c8il."
                },
                "6": {
                    "verse_nr": "6",
                    "verse": "Ex ikyxjo tze\u02c8nku jun aq\u02c8nil toj kojb\u02c8il, il ti\u02c8j nej tu\u02c8n tok tq\u02c8o\u02c8n tilil taq\u02c8in, tu\u02c8n tjaw tchmo\u02c8n yajxi twutz tawal."
                },
                "7": {
                    "verse_nr": "7",
                    "verse": "Ximinkuxixa wen ti\u02c8j tkyaqiljo lo, ex ax qAjaw ktzajil q\u02c8o\u02c8nte tumil, tu\u02c8n tel tniky\u02c8a te."
                },
                "8": {
                    "verse_nr": "8",
                    "verse": "Ex na\u02c8nkuy t\u2011xilin Jesucrist; ax Dios, qu\u02c8n jatz anq\u02c8in kyxol kyimnin, ex ok te ichin, qu\u02c8n tzajnin ti\u02c8j tyajil qtzan nmaq kawil David. Atzin Tb\u02c8anil Tqanil kolb\u02c8iljo lo, a nxi nyoli\u02c8n."
                },
                "9": {
                    "verse_nr": "9",
                    "verse": "Ex tu\u02c8n tpajjo Tb\u02c8anil Tqanil kolb\u02c8il, nim yajb\u02c8il n\u2011iky\u02c8x wu\u02c8n, nyakuj tze\u02c8n jun ileq\u02c8, k\u02c8lo\u02c8nqi\u02c8n tu\u02c8n kxb\u02c8il tzalu\u02c8n toj tze. Me metzin te\u02c8 Tyol qMan Dios nlay k\u02c8let te\u02c8, qala\u02c8 lu te\u02c8 nch\u02c8iy wen tkyaqil twutz tx\u02c8otx\u02c8."
                },
                "10": {
                    "verse_nr": "10",
                    "verse": "Tu\u02c8npetzi\u02c8n, n\u2011iky\u02c8x tkyaqiljo lu\u02c8n wu\u02c8n, tu\u02c8n kypajjo aye\u02c8 ma chi jaw tsk\u02c8o\u02c8n qMan Dios, ex tu\u02c8ntzin kyklet tu\u02c8n Crist, a Jes\u00fas, ex tu\u02c8n kyxi\u02c8 tuk\u02c8a toj tqoptz\u02c8ajiyil kya\u02c8j te jun majx."
                },
                "11": {
                    "verse_nr": "11",
                    "verse": "Twutzxixjo yol, a q\u02c8umle kyjalu\u02c8n: Qa o qo kyim tuk\u02c8a ti\u02c8j il tzalu\u02c8n twutz tx\u02c8otx\u02c8,ex qo jawil anq\u02c8in juntl majl tuk\u02c8a te jun majx."
                },
                "12": {
                    "verse_nr": "12",
                    "verse": "Ex qa ma tziky\u02c8x qu\u02c8n, qo kawil junx tuk\u02c8a toj kya\u02c8j. Qa ma tz\u02c8el qiky\u02c8in, ex ikyxjo qo elil tiky\u02c8in."
                },
                "13": {
                    "verse_nr": "13",
                    "verse": "Ex qa at jun xkyij ttzaqpi\u02c8n tnimb\u02c8il, me mete Crist kukx te tten te jun majx, ex nlay b\u02c8ant tu\u02c8n tkyij ttzaqpi\u02c8n Tyol,a tu\u02c8n tq\u02c8on jun chojb\u02c8il te\u02c8yila junjun tze\u02c8nkux tb\u02c8inchb\u02c8in,exla qa te tky\u02c8iwb\u02c8il qib\u02c8aj mo minaj, qu\u02c8n nlay ja ttx\u02c8ixpin Tyol, a o tq\u02c8ma."
                },
                "14": {
                    "verse_nr": "14",
                    "verse": "Jun tb\u02c8anil aq\u02c8nil - Na\u02c8nxjiy lu\u02c8n kye nimil, ex q\u02c8onxa kynab\u02c8l toj tb\u02c8i Dios, tu\u02c8n mi chi ja ch\u02c8otje kyi\u02c8jjo yol ex xnaq\u02c8tzb\u02c8il, a nti\u02c8 tumil. Qu\u02c8n atzin ch\u02c8otjb\u02c8il nti\u02c8 tajb\u02c8in, qu\u02c8n ayetzin nchi b\u02c8in ti\u02c8j, noq kyja\u02c8 nchi jaw naje."
                },
                "15": {
                    "verse_nr": "15",
                    "verse": "Q\u02c8onka tilil tu\u02c8n toka tze\u02c8nku jun aq\u02c8nil tb\u02c8anil twutz qMan Dios, tu\u02c8ntzin nti\u02c8 tu\u02c8n ttzaj tx\u02c8ixwi\u02c8y ti\u02c8jjo taq\u02c8nb\u02c8i\u02c8n. Qala\u02c8, yek\u02c8imjiy Tyol tze\u02c8nkux tten."
                },
                "16": {
                    "verse_nr": "16",
                    "verse": "Iky\u02c8imilijiy jni\u02c8 kyyolxjal, a nya wen, qu\u02c8n ayetzi\u02c8n xjal nchi yolin ikyjo, noqx ipin kyxi\u02c8 toj il."
                },
                "17": {
                    "verse_nr": "17",
                    "verse": "Ex atzin kyxnaq\u02c8tzb\u02c8il ikyjo tze\u02c8nku jun yab\u02c8il qxol, a cheb\u02c8e nxi lemimin, ex aku qo kyim tu\u02c8n. Atzin xb\u02c8ajjo tuk\u02c8a t\u2011xnaq\u02c8tzb\u02c8il Himeneo exsin Fileto,"
                },
                "18": {
                    "verse_nr": "18",
                    "verse": "qu\u02c8n ma chi el txalpaj toj kynimb\u02c8il. Nkyq\u02c8ma\u02c8n qa mi qo jaw anq\u02c8in juntl majl kyxol kyimnin tuk\u02c8ax qxmilil, qala\u02c8 o b\u02c8aj te\u02c8 toj qanmin, chi chi\u02c8. Tu\u02c8ntzintzjo lu\u02c8n, ma chi ok ten meltz\u02c8il tumil, tu\u02c8n kyjaw naj junjun toj kynimb\u02c8il."
                },
                "19": {
                    "verse_nr": "19",
                    "verse": "Me ate Dios o kub\u02c8 q\u02c8o\u02c8nte tq\u02c8uqiljo Ttanim, a nlay yekj, qu\u02c8n ate Dios o kujsin te\u02c8 kab\u02c8e Tyol lo: Tnejil, tojtzqi\u02c8nqexix te Diosjo, aye o chi ok te te; ex tkab\u02c8; kykyaqiljo o chi nimin ti\u02c8j, il ti\u02c8j tu\u02c8n tel kypa\u02c8n kyib\u02c8 ti\u02c8j il."
                },
                "20": {
                    "verse_nr": "20",
                    "verse": "Ikytzi\u02c8n tze\u02c8nku toj tja jun q\u02c8inin, at laq tb\u02c8anilxix wen, b\u02c8inchin tuk\u02c8a q\u02c8anpwaq ex saqpwaq, ex at junjun b\u02c8inchin tuk\u02c8a tze ex junjun tuk\u02c8a tz\u02c8aqb\u02c8aj tx\u02c8otx\u02c8. At junjun nimxix toklin ex at junjun a mina."
                },
                "21": {
                    "verse_nr": "21",
                    "verse": "Ikyxsin oto\u02c8ke tze\u02c8n kye laq: Qa qaj tu\u02c8n ttzaj q\u02c8o\u02c8n qoklin tb\u02c8anil tu\u02c8n qMan Dios, il ti\u02c8j tu\u02c8n tel qpa\u02c8n qib\u02c8 ti\u02c8j tkyaqil nya b\u02c8a\u02c8n, tu\u02c8ntzintla qajb\u02c8in te Dios toj tkyaqiljo wen."
                },
                "22": {
                    "verse_nr": "22",
                    "verse": "Tu\u02c8npetzi\u02c8n, ku tel oqa te tkyaqiljo achb\u02c8il kye ku\u02c8xin nya wen, ex lipeka ti\u02c8jjo a tz\u02c8aqlexix, ex ti\u02c8j tnimb\u02c8ila, tk\u02c8u\u02c8jb\u02c8ila, ex tmujb\u02c8il tib\u02c8a junx kyuk\u02c8a aye nchi nimsin tb\u02c8i Dios tuk\u02c8a kyanmin saqxix."
                },
                "23": {
                    "verse_nr": "23",
                    "verse": "Mi tz\u02c8ok tb\u02c8injiy jni\u02c8 ch\u02c8otjb\u02c8il, a nti\u02c8 tumil, ex nti\u02c8 tnab\u02c8l, qu\u02c8n b\u02c8i\u02c8n tu\u02c8n, qa noq te joyb\u02c8il q\u02c8ojjo anetzi\u02c8n."
                },
                "24": {
                    "verse_nr": "24",
                    "verse": "Qu\u02c8n jun taq\u02c8nil qMan Dios nti\u02c8 tu\u02c8n tten toj q\u02c8oj, qala\u02c8 che\u02c8w tanmin tuk\u02c8a tkyaqil, tb\u02c8anil tnab\u02c8l tu\u02c8n t\u2011xnaq\u02c8tzin, ex mi nxi lipin kyi\u02c8jjo nchi yolb\u02c8in ti\u02c8j."
                },
                "25": {
                    "verse_nr": "25",
                    "verse": "Qala\u02c8 cheb\u02c8e tu\u02c8n kyxi tkawi\u02c8n aye\u02c8 mi nxi kynimin, qapetla taq\u02c8 Dios tu\u02c8n tajtz ti\u02c8j kyanmin ex tu\u02c8n tel kyniky\u02c8 te Tyol, a twutzxix,"
                },
                "26": {
                    "verse_nr": "26",
                    "verse": "tu\u02c8ntzintla kytzaqpaj toj tq\u02c8ob\u02c8 tajaw il, a tzyulkye ex tu\u02c8n kyb\u02c8inchinte tze\u02c8nkuxjo taj."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tze\u02c8n kytenxjal, aj ch\u02c8ixtaq tjapin b\u02c8aj tq\u02c8ijil - Tz\u02c8elxix tniky\u02c8a ti\u02c8jjo lo: Aj ch\u02c8ixtaq tjapin b\u02c8aj tq\u02c8ijil twutz tx\u02c8otx\u02c8, tzul kanin jun q\u02c8ij te b\u02c8isb\u02c8ajil."
                },
                "2": {
                    "verse_nr": "2",
                    "verse": "Qu\u02c8n ite\u02c8 xjal k\u2011okil qe kyk\u02c8u\u02c8j kyi\u02c8jx ex ti\u02c8j pwaq, nimsil kyib\u02c8qe, ex la\u02c8jilqe, xo\u02c8l yolqe ti\u02c8j Dios, k\u2011elil kyi\u02c8jlin kytata ex mi txi kyq\u02c8o\u02c8n chjonte kye, ex nya wenqe."
                },
                "3": {
                    "verse_nr": "3",
                    "verse": "Mi ntzaj q\u02c8aq\u02c8in kyk\u02c8u\u02c8j kyi\u02c8j txqantl, aj q\u02c8ojilqe, iqil yolqe, mib\u02c8in chi tzyu\u02c8n kyib\u02c8, kuj kyanmin, iky\u02c8il ti\u02c8j tkyaqiljo b\u02c8a\u02c8n,"
                },
                "4": {
                    "verse_nr": "4",
                    "verse": "noq nchi ok b\u02c8u\u02c8k\u02c8j, ex nti\u02c8x kyxob\u02c8il tu\u02c8n kyok lipin ti\u02c8j jun ti\u02c8, xkab\u02c8ilqe, ex o\u02c8kx npon kyk\u02c8u\u02c8j ti\u02c8j jni\u02c8 achb\u02c8il nya b\u02c8a\u02c8n, a tze\u02c8nku ntqanin kyxmilil; ex nti\u02c8x ch\u02c8in nkub\u02c8 kyb\u02c8isin ti\u02c8j qMan Dios."
                },
                "5": {
                    "verse_nr": "5",
                    "verse": "Ex k\u2011okil kyq\u02c8o\u02c8n kyib\u02c8 tze\u02c8nku\u02c8 jun nimil kyxola. Me noq tu\u02c8n kyb\u02c8inchb\u02c8in, k\u2011elil kyniky\u02c8tzajil qa nya nimilqe, ex qa tu\u02c8n ikyjo, nti\u02c8 tipin Dios kyuk\u02c8a. Pa\u02c8mil tib\u02c8a kyi\u02c8jjo xjal anetzi\u02c8n."
                },
                "6": {
                    "verse_nr": "6",
                    "verse": "Me kyxoljo xjal aye\u02c8, at junjun tb\u02c8anilxix tumil toj kywutz tu\u02c8n kykub\u02c8xjal kyu\u02c8n, ex tu\u02c8n kysb\u02c8u\u02c8n kyi\u02c8jjo qya, aye\u02c8 kyaj tu\u02c8n tel kyniky\u02c8 te\u02c8 twutzxix, chi chi\u02c8, me tu\u02c8n lajo\u02c8nqe tu\u02c8n il, ex tu\u02c8n jni\u02c8 achb\u02c8il, a tze\u02c8nku ntqanin kyxmilil, jun paqx nchex lipe kyi\u02c8jjo xnaq\u02c8tzb\u02c8il, a tb\u02c8anilx tb\u02c8ijte; me tu\u02c8n tpajjo kab\u02c8e kyk\u02c8u\u02c8j, nlay b\u02c8ant tu\u02c8n tel kyniky\u02c8 te\u02c8 a twutzxix."
                },
                "7": {
                    "verse_nr": "7",
                    "verse": "Me kyxoljo xjal aye\u02c8, at junjun tb\u02c8anilxix tumil toj kywutz tu\u02c8n kykub\u02c8xjal kyu\u02c8n, ex tu\u02c8n kysb\u02c8u\u02c8n kyi\u02c8jjo qya, aye\u02c8 kyaj tu\u02c8n tel kyniky\u02c8 te\u02c8 twutzxix, chi chi\u02c8, me tu\u02c8n lajo\u02c8nqe tu\u02c8n il, ex tu\u02c8n jni\u02c8 achb\u02c8il, a tze\u02c8nku ntqanin kyxmilil, jun paqx nchex lipe kyi\u02c8jjo xnaq\u02c8tzb\u02c8il, a tb\u02c8anilx tb\u02c8ijte; me tu\u02c8n tpajjo kab\u02c8e kyk\u02c8u\u02c8j, nlay b\u02c8ant tu\u02c8n tel kyniky\u02c8 te\u02c8 a twutzxix."
                },
                "8": {
                    "verse_nr": "8",
                    "verse": "Ikyxsi\u02c8n tze\u02c8nku b\u02c8aj kye Janes ex Jambres, tej tel kyiky\u02c8in Mois\u00e9s, ex ikyqexsintzjo xnaq\u02c8tzil kyxola ma tz\u02c8el kyiky\u02c8in tkyaqiljo twutzxix. Ma tz\u02c8ok naj kynab\u02c8l, ex o chi kub\u02c8 tz\u02c8aq toj kynimb\u02c8il."
                },
                "9": {
                    "verse_nr": "9",
                    "verse": "Me nlay ch\u02c8iyjo kyxnaq\u02c8tzb\u02c8il, qu\u02c8n tkyaqilxjal k\u2011elil tniky\u02c8 te qa nti\u02c8 tajb\u02c8in kyxnaq\u02c8tzb\u02c8il, tze\u02c8nkuj b\u02c8aj kyej kab\u02c8e, ayej i el iky\u02c8inte Mois\u00e9s."
                },
                "10": {
                    "verse_nr": "10",
                    "verse": "Oqxenb\u02c8il tu\u02c8n Pabl te Timotey - Tze\u02c8n te, b\u02c8i\u02c8n tu\u02c8n ajo nxnaq\u02c8tzb\u02c8i\u02c8n: Tze\u02c8n \u1e8din b\u02c8eti\u02c8y, tze\u02c8n nb\u02c8isa, tze\u02c8n nnimb\u02c8ila, ex tze\u02c8n woyb\u02c8ila ti\u02c8jjo tajb\u02c8il qMan Dios; tze\u02c8n tq\u02c8aq\u02c8b\u02c8il nk\u02c8u\u02c8ja kyi\u02c8j txqantl, tze\u02c8n nkujb\u02c8ila"
                },
                "11": {
                    "verse_nr": "11",
                    "verse": "twutz tkyaqiljo nya b\u02c8a\u02c8n ex jni\u02c8 yajb\u02c8il s\u2011ul kanin wi\u02c8ja kyu\u02c8nxjal. Ojtzqi\u02c8nl tu\u02c8n, ti\u02c8 s\u2011iky\u02c8x wi\u02c8ja kyojjo tnam Antyokiy, a Iconio ex Listra. Me toj tkyaqiljo lu\u02c8n, ma chin kleta tu\u02c8n qAjaw Jes\u00fas."
                },
                "12": {
                    "verse_nr": "12",
                    "verse": "Qu\u02c8n kykyaqilxjo, a kyaj tu\u02c8n kyb\u02c8et tojxix tumil, tze\u02c8nku taj Crist, a Jes\u00fas, ok ky\u02c8elix yajb\u02c8il kyu\u02c8n."
                },
                "13": {
                    "verse_nr": "13",
                    "verse": "Me ayetzin kye\u02c8 xjal nya wenqe, noqx kyja chi xela toj najin, qu\u02c8n nchi sb\u02c8u\u02c8n kyi\u02c8j txqantl, qu\u02c8n tu\u02c8n o chi sb\u02c8et."
                },
                "14": {
                    "verse_nr": "14",
                    "verse": "Me atzin te, we\u02c8kuxixa toj tkyaqiljo ma b\u02c8aj t\u2011xnaq\u02c8tzin, qu\u02c8n ma tz\u02c8el tniky\u02c8a te, ex ojtzqi\u02c8nl tu\u02c8n, alkyeqe \u1e8di xnaq\u02c8tzin te\u02c8y."
                },
                "15": {
                    "verse_nr": "15",
                    "verse": "Ex qu\u02c8n ojtzqi\u02c8nl tu\u02c8n, ajo Xjan Tu\u02c8jil Tyol Dios atxix toj tk\u02c8walila, ex b\u02c8i\u02c8nl tu\u02c8n, qa noq tu\u02c8n yol anetzi\u02c8n, aku tz\u02c8ele tniky\u02c8a te kolb\u02c8il te jun majx, noq tu\u02c8n tnimb\u02c8ila ti\u02c8j Crist, a Jes\u00fas."
                },
                "16": {
                    "verse_nr": "16",
                    "verse": "Qu\u02c8n tkyaqiljo Tu\u02c8jil Tyol qMan Dios, ax o q\u02c8mante. Tu\u02c8npetzi\u02c8n, at tajb\u02c8in te xnaq\u02c8tzb\u02c8il, te kawb\u02c8il ti\u02c8jjo nya wen, te jikysb\u02c8il, ex te q\u02c8olte tumil, tu\u02c8ntzin qb\u02c8et tz\u02c8aqle toj qchwinqil,"
                },
                "17": {
                    "verse_nr": "17",
                    "verse": "tu\u02c8ntzintla aye xjal, a nchi ajb\u02c8in te Dios, tu\u02c8n kyok tz\u02c8aqleqe ti\u02c8j tkyaqil, ex b\u02c8antninl kyten, tu\u02c8n kyb\u02c8inchin te tkyaqiljo b\u02c8a\u02c8n."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kxel woqxeninxixa te\u02c8y twutz qMan Dios ex twutz Crist, a Jes\u00fas, a Nmaq Kawil tib\u02c8aj tkyaqil, ex ch\u02c8ix tul kawil kyi\u02c8jjo tkyaqil xjal, a itz\u02c8qex ex kyimninqe:"
                },
                "2": {
                    "verse_nr": "2",
                    "verse": "Q\u02c8ma\u02c8nxixjiy Tyol Dios. Ex qa at amb\u02c8il ti\u02c8ja ex qa nti\u02c8, tz\u02c8okx tilil tu\u02c8n, tu\u02c8n tb\u02c8ant. Kawinqexa, jikysinqexa, ex cheb\u02c8e q\u02c8onxa kynab\u02c8l tuk\u02c8a jun xnaq\u02c8tzb\u02c8il toj tumil."
                },
                "3": {
                    "verse_nr": "3",
                    "verse": "Qu\u02c8n tzul kanin jun q\u02c8ij, a ja\u02c8 mi kub\u02c8 kyb\u02c8i\u02c8nxjal xnaq\u02c8tzb\u02c8il toj tumil, ex noq tu\u02c8n tachb\u02c8il ojtxe kyten, kchi jyol kyi\u02c8j txqantl xnaq\u02c8tzil, tu\u02c8n kyxnaq\u02c8tzin kyi\u02c8j, a wen toj kywutz tu\u02c8n kyb\u02c8inchin tze\u02c8nkuxjo kyaj tu\u02c8n kyb\u02c8inchinte."
                },
                "4": {
                    "verse_nr": "4",
                    "verse": "Ex kxel kymeltz\u02c8in kyi\u02c8j te\u02c8 xnaq\u02c8tzb\u02c8il twutzxix, tu\u02c8n t\u2011xi kyq\u02c8o\u02c8n amb\u02c8il te\u02c8 xnaq\u02c8tzb\u02c8il, a tzajnin te ojtxe, a nti\u02c8 tajb\u02c8in."
                },
                "5": {
                    "verse_nr": "5",
                    "verse": "Me atzin te, tenx tnab\u02c8la toj tkyaqiljo lo. Tziky\u02c8x tkyaqil yajb\u02c8il tu\u02c8n; q\u02c8onka tilil, tu\u02c8n tyoli\u02c8n ti\u02c8jjo Tb\u02c8anil Tqanil kolb\u02c8il; japinx tkyaqil taq\u02c8i\u02c8n tu\u02c8n, a ma tzaj tq\u02c8o\u02c8n Dios."
                },
                "6": {
                    "verse_nr": "6",
                    "verse": "Qu\u02c8n ma japin kanin q\u02c8ij, ja\u02c8 tu\u02c8n nkub\u02c8 b\u02c8yo\u02c8ni\u02c8y, ja\u02c8 tu\u02c8n woki\u02c8y tze\u02c8nku jun oyaj twutz Dios."
                },
                "7": {
                    "verse_nr": "7",
                    "verse": "Ma japin b\u02c8aj nnimb\u02c8ila wu\u02c8n, tze\u02c8nku jun wen xo\u02c8l q\u02c8aq\u02c8 ma kanb\u02c8in toj jyoj q\u02c8oj, ex tze\u02c8nku jun rinil ma kanb\u02c8in toj rinb\u02c8il. Ma tz\u02c8ok nq\u02c8o\u02c8n tilil, tu\u02c8n mix ja xkyij ntzaqpi\u02c8n nnimb\u02c8ila."
                },
                "8": {
                    "verse_nr": "8",
                    "verse": "Atzi\u02c8n ja\u02c8lin, noq nchin ayo\u02c8n ti\u02c8jjo tb\u02c8anil oyaj ktzajil q\u02c8o\u02c8n we\u02c8y tu\u02c8n Kawil tz\u02c8aqlexix, a qAjaw, aj tjapin tq\u02c8ijil. Ex nya noq te we\u02c8y; qala\u02c8 majx kye jni\u02c8 nchi ayo\u02c8n ti\u02c8j tulil tuk\u02c8a tzaljb\u02c8il."
                },
                "9": {
                    "verse_nr": "9",
                    "verse": "Junjun xjal wen ex junjun nya wen - B\u02c8a\u02c8nx jyo\u02c8n tumil tze\u02c8n tten tu\u02c8n tula lol we\u02c8y liweyxix,"
                },
                "10": {
                    "verse_nr": "10",
                    "verse": "qu\u02c8n ate Demas, ma chin kyij ttzaqpi\u02c8n tu\u02c8n t\u2011xi Tesal\u00f3nica, qu\u02c8n ma pon tk\u02c8u\u02c8j ti\u02c8jjo at tzalu\u02c8n twutz tx\u02c8otx\u02c8. Atzin te Crescente o txi\u02c8 toj tx\u02c8otx\u02c8 Galacia; ex ikyxjo te Tito, o txi\u02c8 toj Dalmacia."
                },
                "11": {
                    "verse_nr": "11",
                    "verse": "O\u02c8kx Lucas at wuk\u02c8iy. K\u02c8lentza Marks tuk\u02c8iy, qu\u02c8n at\u2011xix tajb\u02c8in mojil we\u02c8y toj aq\u02c8untl."
                },
                "12": {
                    "verse_nr": "12",
                    "verse": "Atzin te T\u00edquico, ma txi nsma\u02c8n toj \u00c9feso."
                },
                "13": {
                    "verse_nr": "13",
                    "verse": "Aj ttzaja, liwey tziky\u02c8a q\u02c8ilte ntxo\u02c8wa, aj kyij nq\u02c8o\u02c8n toj tnam Troas toj tja Carpo. Ex k\u02c8a\u02c8 chi tzaj ti\u02c8njiy wu\u02c8ja, exqetzi\u02c8n ojtxe u\u02c8j, qu\u02c8n ayetzin at\u2011xix kyajb\u02c8in we\u02c8y."
                },
                "14": {
                    "verse_nr": "14",
                    "verse": "Atzin te Lejantr, a tx\u02c8nol kxb\u02c8il, nimx nya b\u02c8a\u02c8n ma kub\u02c8 tb\u02c8inchin wi\u02c8ja. Ax qAjaw ktzajil q\u02c8o\u02c8nte t\u2011xel te, ti\u02c8j tkyaqiljo ma b\u02c8ant tu\u02c8n."
                },
                "15": {
                    "verse_nr": "15",
                    "verse": "B\u02c8a\u02c8nx ka\u02c8yin tib\u02c8a te, qu\u02c8n nimxix nq\u02c8ojin ti\u02c8jjo qxnaq\u02c8tzb\u02c8il ja\u02c8lin."
                },
                "16": {
                    "verse_nr": "16",
                    "verse": "Tej nxi q\u02c8i\u02c8n tnejil maj twutz kawil tu\u02c8n nkleta, mix a\u02c8l jun kyxol nimil ten mojil we\u02c8y. Kykyaqilx in kyij kytzaqpi\u02c8n. Noqit nti\u02c8 kyil twutz Dios tu\u02c8njo ikyjo."
                },
                "17": {
                    "verse_nr": "17",
                    "verse": "Me ate qAjaw ten wuk\u02c8iy, ex tzaj tq\u02c8o\u02c8n wipi\u02c8n tu\u02c8n nyoli\u02c8n ti\u02c8jjo Tb\u02c8anil Tqanil kolb\u02c8il kywutz nim xjal nya Judiyqe. Ex ax qAjaw mojin we\u02c8y, tu\u02c8n mi chin b\u02c8aji\u02c8y kyu\u02c8n."
                },
                "18": {
                    "verse_nr": "18",
                    "verse": "Ax qAjaw kklol we\u02c8y te tkyaqiljo nya b\u02c8a\u02c8n, ex kchin kletila tu\u02c8n, te jun majx, tu\u02c8n wokxa toj Tkawb\u02c8il toj kya\u02c8j. Nimxit tb\u02c8i qAjaw ja\u02c8lin ex te jun majx. Ikyxitjo."
                },
                "19": {
                    "verse_nr": "19",
                    "verse": "Jun tyol Pabl tu\u02c8n tjapin b\u02c8aj tu\u02c8j - Ex q\u02c8olb\u02c8inxa Prisca ex Aquila, ex tkyaqiljo ite\u02c8 toj tja Ones\u00edforo."
                },
                "20": {
                    "verse_nr": "20",
                    "verse": "Ate Erasto kyij Corint, ex atzin te Tr\u00f3fimo, tej yab\u02c8taq, kyij nq\u02c8o\u02c8n toj Milet."
                },
                "21": {
                    "verse_nr": "21",
                    "verse": "Q\u02c8onka tilil, tu\u02c8n tula na\u02c8mtaq tul kanin jb\u02c8alil. Ex jun q\u02c8olb\u02c8il te\u02c8y tu\u02c8n Eubulo, ex ikyx tu\u02c8n Pudente, Lino ex Claudia, junx kyuk\u02c8a txqantl nimil."
                },
                "22": {
                    "verse_nr": "22",
                    "verse": "Axit qAjaw ten toj tanmi\u02c8n. Ex noqxit a t\u2011xtalb\u02c8il ten kyuk\u02c8iy toj tkyaqil."
                }
            }
        }
    }
}