{
    "version": "MVC",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tu\u02c8j Judas - Jun q\u02c8olb\u02c8il tu\u02c8n Judas - Ayi\u02c8n Judas, a titz\u02c8in Santyaw, ex jun taq\u02c8nil Jesucrist. Nxi ntz\u02c8ib\u02c8inji\u02c8y u\u02c8j lu\u02c8n kye\u02c8y, ayi\u02c8y ma chi txokli\u02c8y tu\u02c8n qMan Dios, ex ma chi el pa\u02c8n tu\u02c8n, ti\u02c8j il, ex ma txjet kyanmi\u02c8n tu\u02c8n, tu\u02c8n kyajb\u02c8in te. Ex xq\u02c8uqinqi\u02c8y tu\u02c8n Klolqe Jes\u00fas, tu\u02c8n kymujb\u02c8il kyib\u02c8a tuk\u02c8a."
                },
                "2": {
                    "verse_nr": "2",
                    "verse": "Ax qMan Dios ktzajil q\u02c8o\u02c8nte nim tq\u02c8aq\u02c8b\u02c8il tk\u02c8u\u02c8j kye\u02c8y, ex tkyaqil tnuk\u02c8b\u02c8il, ex tu\u02c8n tok kyk\u02c8u\u02c8jlin kyib\u02c8a kyxola."
                },
                "3": {
                    "verse_nr": "3",
                    "verse": "Aye xnaq\u02c8tzil sb\u02c8ulqe - - Ayi\u02c8y werman, k\u02c8u\u02c8jlinqi\u02c8y wu\u02c8n, o nna\u02c8y toj wanmi\u02c8n tu\u02c8n t\u2011xi ntz\u02c8ib\u02c8i\u02c8n jun tqanil ti\u02c8jjo kolb\u02c8ilqe qkyaqilx. Me atzi\u02c8n ja\u02c8lin, ma tzul juntl tumil toj nnab\u02c8la, a tu\u02c8n il ti\u02c8j tu\u02c8n nkub\u02c8sin nwutza kye\u02c8y, tu\u02c8n tok tililxix kyu\u02c8n, tu\u02c8n mi tz\u02c8ele txalili\u02c8n kynimb\u02c8ila ti\u02c8j Tyol qMan Dios, a xkyij tq\u02c8o\u02c8n qe te jun majx, a awo nimilqo."
                },
                "4": {
                    "verse_nr": "4",
                    "verse": "Qu\u02c8n ikytzi\u02c8n, ite\u02c8 xjal n\u2011ok kyq\u02c8o\u02c8n kyib\u02c8 nyakuj nimilqe; cheb\u02c8e ma chi okx kyxola sb\u02c8ul kye\u02c8y. Ayetzin wiq xjal lu\u02c8n, o chi yolajtz toj Tu\u02c8jil Tyol Dios, qa te najinqe te jun majx. Aye xjal lu\u02c8n, mina nkub\u02c8 nimin Dios kyu\u02c8n, ex nya wen kyb\u02c8inchb\u02c8in. Tzunxix nxi kyq\u02c8ma\u02c8n qa tu\u02c8n nimilqo, nti\u02c8l qil twutz Dios; noq tu\u02c8n t\u2011xtalb\u02c8il, aku qo b\u02c8inchin tkyaqil noq tze\u02c8n qaj, chi chi\u02c8. Mina ntzaj tchewil tkawb\u02c8il qMan Dios kyi\u02c8j, ex n\u2011el kyi\u02c8jlin Jesucrist, a o\u02c8kx qAjaw ex Klolqe te jun majx."
                },
                "5": {
                    "verse_nr": "5",
                    "verse": "Atzin ja\u02c8lin, waja tu\u02c8n t\u2011xi nna\u02c8ntla juntl majl kye\u02c8y tojjo u\u02c8j lu\u02c8n, a ojtzqi\u02c8n kyu\u02c8n: Tej kyetz ti\u02c8n qAjaw tyajil Israel, a qxe\u02c8chil, toj tx\u02c8otx\u02c8 te Egipto, tkyaqil i etz, me tu\u02c8n mix ok qeye kyk\u02c8u\u02c8j ti\u02c8j qMan Dios, nya tkyaqilx i klet; o\u02c8kqexjo nimil, aye\u02c8 ok kyq\u02c8uqb\u02c8in kyk\u02c8u\u02c8j ti\u02c8j. Ex ayetzi\u02c8n mina, cheb\u02c8e kyij kyim tu\u02c8n Dios."
                },
                "6": {
                    "verse_nr": "6",
                    "verse": "Ex ikyxjo, b\u02c8i\u02c8n qu\u02c8n qa aye angel nya wen kyij kytzaqpi\u02c8n kyoklin exjo kynajb\u02c8il toj kya\u02c8j qu\u02c8n mina kub\u02c8 kynimin Dios. Ex tu\u02c8ntzintzjo lu\u02c8n, i kyij tq\u02c8o\u02c8n Dios toj najin, ex i kyij tk\u02c8lo\u02c8n tuk\u02c8a kuj kxb\u02c8il te jun majx toj qxopin, ajxi tjapin nim q\u02c8ij te pa\u02c8b\u02c8in."
                },
                "7": {
                    "verse_nr": "7",
                    "verse": "Ex ikyxjo, kyna\u02c8ntzintza kyi\u02c8j xjal aj tnam Sodoma ex aj Gomorra, junx kyuk\u02c8a jni\u02c8 xjal kyojjo txqantl much\u02c8 tnam kyk\u02c8atz. Ex i b\u02c8inchin il, tze\u02c8nku kyej angel, tu\u02c8njo \u1e8di ok ten b\u02c8inchil tkyaqil wiq il, ex i ky\u02c8a\u02c8jin kykyaqilx, ex ikyqex kye xjaljo xkub\u02c8 kyb\u02c8inchin aj pajil; ichin tuk\u02c8a ichin ex qya tuk\u02c8a qya. Tu\u02c8ntzin tpajjo il lu\u02c8n, b\u02c8e\u02c8x i ja tyupin Diosjo tnam tuk\u02c8a q\u02c8aq\u02c8. Atzin q\u02c8aq\u02c8 lu\u02c8n n\u2011ajb\u02c8in te jun yek\u02c8b\u02c8il te qe ja\u02c8lin, qa at jun najin tuk\u02c8a q\u02c8aq\u02c8 te jun majx te chojb\u02c8il kye nchi b\u02c8inchin il."
                },
                "8": {
                    "verse_nr": "8",
                    "verse": "Exla qa b\u02c8i\u02c8nkye xjaljo lu\u02c8n kyu\u02c8n, ti\u02c8 b\u02c8aj kyi\u02c8jjo xjal ojtxe, exsin mina nkyij kytzaqpi\u02c8n kyajb\u02c8il nya wen. Ex nchi txalpaje toj kychwinqil, nyakuj noq nchi wutzky\u02c8in. B\u02c8aj kyyajin kychwinqil noq o\u02c8kx tu\u02c8n tajb\u02c8il kyxmilil nya b\u02c8a\u02c8n. N\u2011el kyiky\u02c8in tkawb\u02c8il Dios, ex nchi yasin kyi\u02c8jjo at kyoklin tu\u02c8n Dios."
                },
                "9": {
                    "verse_nr": "9",
                    "verse": "Mikyxipe te\u02c8 tnejil angel, Miyel, tq\u02c8ma, tej kyjaw ch\u02c8otj tuk\u02c8a tajaw il ti\u02c8jjo t\u2011xmilil Mois\u00e9s, a otaq kyim, ex mix kub\u02c8e tq\u02c8o\u02c8ne tkawb\u02c8il tze\u02c8nku tajb\u02c8il ti\u02c8j tajaw il. Noq o\u02c8kx xi tq\u02c8ma\u02c8n kyjalu\u02c8n: Ala te qAjaw kxel kawin tey, chi\u02c8."
                },
                "10": {
                    "verse_nr": "10",
                    "verse": "Qalaqetzi\u02c8n xjal kyxola, loqe nchi yolb\u02c8in nya b\u02c8a\u02c8n ti\u02c8jxjo a mina n\u2011el kyniky\u02c8 te. Noq n\u2011ok kyu\u02c8n, ex atzi\u02c8n a ojtzqi\u02c8n kyu\u02c8n qa nya wen, axixsin nche\u02c8xjo b\u02c8inchilte, ikyqe tze\u02c8nqe txuk nti\u02c8 kynab\u02c8l. Tu\u02c8ntzintzjo, chi xe\u02c8ltz toj najin te jun majx."
                },
                "11": {
                    "verse_nr": "11",
                    "verse": "B\u02c8isb\u02c8ajilxla kye xjal lu\u02c8n, qu\u02c8n ma chi ok lipe b\u02c8inchilte ikyxjo tze\u02c8nku tb\u02c8inchb\u02c8in Ca\u00edn, a kub\u02c8 tb\u02c8yo\u02c8n titz\u02c8in. Ex ma chi el txalpaj toj kychwinqil, ikyxjo tze\u02c8nku te Balaam, noq tu\u02c8n tkanb\u02c8it kypwaq, me nya toj tumil. Ex tze\u02c8nku kyime Cor\u00e9, te\u02c8 tok meltz\u02c8aj ti\u02c8j tkawb\u02c8il Dios, ikyqetzin xjal lu\u02c8n, kchi najil te jun majx."
                },
                "12": {
                    "verse_nr": "12",
                    "verse": "Ayeqetzi\u02c8n xjal lu\u02c8n, nchi okx kyxola te elsil kytx\u02c8ixewa, tze\u02c8nku n\u2011ok tchmo\u02c8n Ttanim Dios tib\u02c8, ex qa at jun nim wa\u02c8n nb\u02c8aj. Aye xjal n\u2011ok kyq\u02c8o\u02c8n kyib\u02c8 te nimil, me nya nimilqe. Noq nchi tze\u02c8n ex nchi xmayin kyi\u02c8ja. Noq nchi b\u02c8et wa\u02c8l, ex mina n\u2011el kyniky\u02c8 te, tze\u02c8n t\u2011xilin kychwinqil twutz qMan Dios. O\u02c8kx n\u2011ok tilil kyu\u02c8n te kyex, ex nti\u02c8 nchi b\u02c8isin ti\u02c8j juntl. Nti\u02c8 tajb\u02c8in, ikyxjo tze\u02c8nku muj nti\u02c8 jb\u02c8al toj, ex b\u02c8e\u02c8x nxi tiqin kyq\u02c8iq\u02c8. Ex aye xjal lu\u02c8n ikyqexjo tze\u02c8nqe tze nchi jatz xb\u02c8oqit; nyakuj kab\u02c8e maj nchi kyim: Tnejil, tu\u02c8n nti\u02c8l kywutz n\u2011el, ex tkab\u02c8, ntzqij kylok\u02c8. Tu\u02c8n ikyjo, kxel toj q\u02c8aq\u02c8 te jun majx. Ex ikyxjo ok chi xe\u02c8ljo xjal lu\u02c8n toj q\u02c8aq\u02c8."
                },
                "13": {
                    "verse_nr": "13",
                    "verse": "Ex aye xjal ikyqexjo tze\u02c8n a\u02c8 te ttxuyil a\u02c8; aj tul pulj tuk\u02c8a tplutil nim tz\u02c8il toj. Ikytzi\u02c8n kyb\u02c8inchb\u02c8in xjal lu\u02c8n nya wen. Iky qe xjal lu\u02c8n tze\u02c8nku che\u02c8w ntzaj tz\u02c8aq. N\u2011el yupj toj qxopin te jun majx."
                },
                "14": {
                    "verse_nr": "14",
                    "verse": "A twuqin tyajil Ad\u00e1n, Enoc tb\u02c8i, ok q\u02c8o\u02c8n toj twutz tu\u02c8n Xewb\u02c8aj Xjan kyi\u02c8jjo xjal lu\u02c8n, ex kyij ttz\u02c8ib\u02c8in kyjalu\u02c8n: Kyb\u02c8intzi\u02c8n ja\u02c8lin. Ma tzul te qAjaw junx kyuk\u02c8a Ttanim xjanxix, nimxixjo kyb\u02c8aj; nlay b\u02c8ant tajlet."
                },
                "15": {
                    "verse_nr": "15",
                    "verse": "Tzul qAjaw q\u02c8ol chojb\u02c8il te kykyaqilx, aj tjaw yupit jni\u02c8 tnam twutz tx\u02c8otx\u02c8, tu\u02c8n kykyij kykyaqiljo nya nimil toj najin te jun majx, noq tu\u02c8n tpaj kyb\u02c8inchb\u02c8in nya wen, ex tu\u02c8n tpaj jni\u02c8 xo\u02c8j yol kyu\u02c8n ti\u02c8j Dios, chi Enoc."
                },
                "16": {
                    "verse_nr": "16",
                    "verse": "Ikytzi\u02c8n, kchi okile xjaljo, a nchi iky\u02c8in, ex nchi yolb\u02c8in, ex nchex kypoqin kyuk\u02c8a, qu\u02c8n noq nchi b\u02c8inchin tze\u02c8n kyaj. Njaw kynimin kyib\u02c8, ex tb\u02c8anilx n\u2011etz toj kytzi, tu\u02c8n kyxmoxin xjal, noq tu\u02c8n kykanb\u02c8in jun ti\u02c8, tze\u02c8n kyaj."
                },
                "17": {
                    "verse_nr": "17",
                    "verse": "Jun yol te kujsb\u02c8il qk\u02c8u\u02c8j toj qnimb\u02c8il - Ayetzin kye\u02c8, werman, k\u02c8u\u02c8jlinqi\u02c8y wu\u02c8n, kyna\u02c8ntzji\u02c8y yol, a kyij kyq\u02c8ma\u02c8n tsanjil qAjaw Jesucrist ojtxe."
                },
                "18": {
                    "verse_nr": "18",
                    "verse": "Chi chi\u02c8 kyjalu\u02c8n: Kyojjo q\u02c8ij, aj ch\u02c8ixtaq tul qAjaw Jes\u00fas, kchi ul xjal xmayil ti\u02c8j tkyaqiljo b\u02c8a\u02c8n, qu\u02c8n o\u02c8kx nchi b\u02c8inchin ti\u02c8j alkye nya b\u02c8a\u02c8n, tze\u02c8nkux kyaj."
                },
                "19": {
                    "verse_nr": "19",
                    "verse": "Ayetzin xjaljo lu\u02c8n, o\u02c8kx kyajjo tu\u02c8n kyyasin, ex tu\u02c8n nkub\u02c8 kypa\u02c8n Ttanim Dios. Qu\u02c8n o\u02c8kx nxi kyq\u02c8o\u02c8n amb\u02c8il te kyajb\u02c8il; ex tu\u02c8n ikyjo, nti\u02c8 Xewb\u02c8aj Xjan toj kyanmin."
                },
                "20": {
                    "verse_nr": "20",
                    "verse": "Me metzin kye\u02c8, werman, k\u02c8u\u02c8jlinqi\u02c8y wu\u02c8n, chi we\u02c8xixa tojjo kynimb\u02c8ila, a xjanxix wen. Chi na\u02c8n Diosa, tze\u02c8nxjo tajb\u02c8il Xewb\u02c8aj Xjan kyuk\u02c8iy."
                },
                "21": {
                    "verse_nr": "21",
                    "verse": "Chi we\u02c8xixa wen toj kynimb\u02c8ila, qu\u02c8n ma chi ok k\u02c8u\u02c8jlin tu\u02c8n qMan Dios. Ex kyayo\u02c8nkuxixa wen tuk\u02c8a tkyaqil kyk\u02c8u\u02c8ja, ajxi tul qAjaw Jes\u00fas, a ktzajil q\u02c8o\u02c8nte qchwinqil te jun majx, qu\u02c8n ma q\u02c8aq\u02c8in tk\u02c8u\u02c8j qi\u02c8j."
                },
                "22": {
                    "verse_nr": "22",
                    "verse": "At ila\u02c8 kyxola, a nka\u02c8min kyk\u02c8u\u02c8j ti\u02c8j kynimb\u02c8il. Kyq\u02c8onk tilila, tu\u02c8n tkub\u02c8 ti\u02c8j kynab\u02c8l. Ex atx txqantl, ma chi el naj ti\u02c8j kynimb\u02c8il."
                },
                "23": {
                    "verse_nr": "23",
                    "verse": "Tu\u02c8npetzintzjo lu\u02c8n, kux chi etz kyi\u02c8n tojjo xnaq\u02c8tzb\u02c8il nya wen, qu\u02c8n nche\u02c8xxjal toj q\u02c8aq\u02c8 tu\u02c8n. Ex q\u02c8aq\u02c8in kyk\u02c8u\u02c8ja ti\u02c8j junjuntl aj il. Me kyiky\u02c8imila ajo kyb\u02c8inchb\u02c8in nya wen. Ten kyxob\u02c8ila, tu\u02c8n mina che\u02c8x poqji\u02c8y kyxol, qu\u02c8n iky tte\u02c8n lu\u02c8n tze\u02c8nku jun xb\u02c8alin nyaj tu\u02c8n tz\u02c8il."
                },
                "24": {
                    "verse_nr": "24",
                    "verse": "Jun yol tu\u02c8n tjapin b\u02c8ajjo u\u02c8j - Qu\u02c8n o\u02c8kx te qMan Dios, at nimxix tnab\u02c8l ex at nimxix tipin te klolqe, tu\u02c8n tkyimlin Jes\u00fas, tu\u02c8n mina qo kub\u02c8e tz\u02c8aq toj il. Ex axjo tipin lu\u02c8n, kxel q\u02c8i\u02c8nqe saqxix wen toj qchwinqil, ex tuk\u02c8a nim tzaljb\u02c8il, ajxi qkanin twutz, a ja\u02c8 ta\u02c8 nim tqoptz\u02c8ajiyil. Noqit nimxix toklin qMan Dios, nimxix tipin, ex nimxix tb\u02c8i, texix kawil tib\u02c8aj tkyaqil, atxix ojtxe, ex ja\u02c8lin, ex te jun majx. Ikyxitjo."
                },
                "25": {
                    "verse_nr": "25",
                    "verse": "Jun yol tu\u02c8n tjapin b\u02c8ajjo u\u02c8j - Qu\u02c8n o\u02c8kx te qMan Dios, at nimxix tnab\u02c8l ex at nimxix tipin te klolqe, tu\u02c8n tkyimlin Jes\u00fas, tu\u02c8n mina qo kub\u02c8e tz\u02c8aq toj il. Ex axjo tipin lu\u02c8n, kxel q\u02c8i\u02c8nqe saqxix wen toj qchwinqil, ex tuk\u02c8a nim tzaljb\u02c8il, ajxi qkanin twutz, a ja\u02c8 ta\u02c8 nim tqoptz\u02c8ajiyil. Noqit nimxix toklin qMan Dios, nimxix tipin, ex nimxix tb\u02c8i, texix kawil tib\u02c8aj tkyaqil, atxix ojtxe, ex ja\u02c8lin, ex te jun majx. Ikyxitjo."
                }
            }
        }
    }
}