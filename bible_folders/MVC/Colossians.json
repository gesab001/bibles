{
    "version": "MVC",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tu\u02c8j Pabl kye Nimil aj Colosa - Jun q\u02c8olb\u02c8il kye nimil toj tnam Colosa - Ayi\u02c8n Pabl, jun tsanjil Jesucristqi\u02c8n, noq tu\u02c8n tajb\u02c8il qMan Dios. Nxi ntz\u02c8ib\u02c8inji\u02c8y u\u02c8j lu\u02c8n junx tuk\u02c8a qerman Timotey."
                },
                "2": {
                    "verse_nr": "2",
                    "verse": "Nxi ntz\u02c8ib\u02c8i\u02c8n kye\u02c8y, ayi\u02c8y werman te aj Colosa, a wa\u02c8lqi\u02c8y toj kynimb\u02c8ila ti\u02c8j Crist, a sk\u02c8o\u02c8nxix tu\u02c8n Dios. Axte qMan Dios ktzajil q\u02c8onte jun t\u2011xtalb\u02c8il kyib\u02c8aja, ex jun kymujb\u02c8il kyib\u02c8a toj tkyaqil."
                },
                "3": {
                    "verse_nr": "3",
                    "verse": "Tna\u02c8j Dios Pabl kyi\u02c8j nimil toj Colosa - Kukx nqo na\u02c8n Diosji\u02c8y, ex nxi qq\u02c8o\u02c8n chjonte kyi\u02c8ja te Dios, a Manb\u02c8aj te qAjaw Jesucrist,"
                },
                "4": {
                    "verse_nr": "4",
                    "verse": "qu\u02c8n ma qb\u02c8i\u02c8y jun tqanil ti\u02c8j kynimb\u02c8ila ti\u02c8j Crist, a Jes\u00fas, ex ti\u02c8j tq\u02c8aq\u02c8b\u02c8il kyk\u02c8u\u02c8ja kyxolili\u02c8y ti\u02c8j tkyaqil txqantl nimil."
                },
                "5": {
                    "verse_nr": "5",
                    "verse": "\u00bfEx ja\u02c8n ntzaje kynimb\u02c8ila ex tq\u02c8aq\u02c8b\u02c8il kyk\u02c8u\u02c8ja? Antza ntzaje ti\u02c8jjo a nchi ayo\u02c8n ti\u02c8j; aj tkyaqiljo a o tzaj ttziyin Dios, ex k\u02c8u\u02c8n tu\u02c8n te kye\u02c8y toj kya\u02c8j. O tzaj kyk\u02c8mo\u02c8nji\u02c8y q\u02c8uqb\u02c8il kyk\u02c8u\u02c8ja, atxixj tej tkub\u02c8 kyb\u02c8i\u02c8n, ex tkub\u02c8 kyniminji\u02c8y Tb\u02c8anil Tqanil kolb\u02c8il, a Tyol Dios twutzxix wen."
                },
                "6": {
                    "verse_nr": "6",
                    "verse": "Ex toj tkyaqil twutz tx\u02c8otx\u02c8, lu\u02c8 Tyol Dios nch\u02c8iy wen, nyakuj jun wi\u02c8 awal, nimxix twutz ma tz\u02c8el; ikyxjo tze\u02c8nku ma b\u02c8aj kyxola, ex toj kychwinqila, tej tok kyb\u02c8i\u02c8n tqanil t\u2011xtalb\u02c8il qMan Dios, ex el kyniky\u02c8a ti\u02c8j qa twutzxix."
                },
                "7": {
                    "verse_nr": "7",
                    "verse": "Tkyaqiljo lo, o b\u02c8aj t\u2011xnaq\u02c8tzin Epafras, a o tz\u02c8aq\u02c8nin junx quk\u02c8iy, ex nimxix tq\u02c8aq\u02c8b\u02c8il qk\u02c8u\u02c8ja ti\u02c8j. Waja tu\u02c8n t\u2011xi nq\u02c8ma\u02c8n kye\u02c8y qa ajo Epafras jun tb\u02c8anil taq\u02c8nil Crist at kyxola."
                },
                "8": {
                    "verse_nr": "8",
                    "verse": "Ex tej tul tzalu\u02c8n, a ul q\u02c8inte tqanil kyi\u02c8ja, qa nimxix tq\u02c8aq\u02c8b\u02c8il kyk\u02c8u\u02c8ja qi\u02c8ja, a tzajnin ti\u02c8j Xewb\u02c8aj Xjan."
                },
                "9": {
                    "verse_nr": "9",
                    "verse": "Tu\u02c8npetzi\u02c8n, atxix tej qb\u02c8inti\u02c8y, kukx nqo na\u02c8n Diosa kyi\u02c8ja, ex nqo qani\u02c8n te, tu\u02c8n tq\u02c8o\u02c8nte tumil kye\u02c8y, tu\u02c8n tel kyniky\u02c8a ti\u02c8j tajb\u02c8il, ex tu\u02c8n ttzaj tq\u02c8o\u02c8n nim kynab\u02c8la, ex tu\u02c8n tel kyniky\u02c8a toj kyanmin ti\u02c8jjo a taj Dios kyuk\u02c8iy."
                },
                "10": {
                    "verse_nr": "10",
                    "verse": "Ex ikyxjo, nqo kub\u02c8sin qwutza te Dios, tu\u02c8ntzintla kyb\u02c8eta toj tumilxix tze\u02c8nkuxjo tajb\u02c8il qAjaw, ex tu\u02c8ntzintla ttzalaj Dios kyi\u02c8ja toj tkyaqil, tu\u02c8n kyb\u02c8inchinteji\u02c8y wen, ex tu\u02c8n kyel wena toj kychwinqila tze\u02c8nku jun tb\u02c8anil awal, nimxix twutz n\u2011el. Ikytzi\u02c8n, k\u2011elilexix kyniky\u02c8ji\u02c8y te Dios."
                },
                "11": {
                    "verse_nr": "11",
                    "verse": "Ex nqo qani\u02c8n te Dios, tu\u02c8n ttzaj tq\u02c8o\u02c8n jun kujsb\u02c8il kye\u02c8y, noq tu\u02c8n tkyaqil tipin, tu\u02c8n kywe\u02c8xixa tuk\u02c8a jni\u02c8 kyipi\u02c8n, ex tu\u02c8n tiky\u02c8x kyu\u02c8n, exla qa nim nya b\u02c8a\u02c8ntz tzul kanin kyi\u02c8ja."
                },
                "12": {
                    "verse_nr": "12",
                    "verse": "Ex nqo qani\u02c8n te qMan, tu\u02c8n t\u2011xi kyq\u02c8o\u02c8n chjonte te Dios tuk\u02c8a nim tzaljb\u02c8il. Qu\u02c8n tu\u02c8n ma qo tx\u02c8ixpit tu\u02c8n, tu\u02c8n tb\u02c8ant qnajan toj kya\u02c8j, a nqoptz\u02c8aj wen, ex tu\u02c8n ttzaj qk\u02c8mo\u02c8n tkyaqiljo qetzb\u02c8il at qoklin ti\u02c8j, a ktzajil tq\u02c8o\u02c8n Dios te tkyaqiljo nimil."
                },
                "13": {
                    "verse_nr": "13",
                    "verse": "Qu\u02c8n ma qo klet tu\u02c8n Dios tjaq\u02c8 tipin tkawb\u02c8il il, a qxopin toj qanmin, ex ma qo tzaqpet te tipin tkyaqil nya b\u02c8a\u02c8n, tu\u02c8n qpon ti\u02c8n toj Tkawb\u02c8il Tk\u02c8wal, a k\u02c8u\u02c8jlin tu\u02c8n."
                },
                "14": {
                    "verse_nr": "14",
                    "verse": "Noq tu\u02c8n tkyimlin Jes\u00fas te qxel, ma qo klet, ex ma kub\u02c8 najsit tkyaqil qil."
                },
                "15": {
                    "verse_nr": "15",
                    "verse": "Ma qmujb\u02c8e qib\u02c8 tuk\u02c8a qMan Dios, noq tu\u02c8n tkyimlin Tk\u02c8wal - Nya q\u02c8ancha\u02c8l te Dios, me atzi\u02c8n ja\u02c8lin, ma qli noq tu\u02c8n Tk\u02c8wal, a nimxix toklin, atxixj tej na\u02c8mxtaq tkub\u02c8 tch\u02c8iysin Dios tkyaqil."
                },
                "16": {
                    "verse_nr": "16",
                    "verse": "Ex aku te\u02c8 Tk\u02c8wal tAjaw Tkyaqil, ex noq tu\u02c8n, o b\u02c8ante tu\u02c8n Dios tkyaqiljo a at toj kya\u02c8j ex jni\u02c8 at twutz tx\u02c8otx\u02c8: Tkyaqiljo q\u02c8ancha\u02c8l ex tkyaqiljo nya q\u02c8ancha\u02c8l, junx kyuk\u02c8a jni\u02c8 nmaq kawil ex kykyaqil nmaq kyoklin, ex kykyaqiljo nejinelqe junx kyuk\u02c8a jni\u02c8 kawb\u02c8il. Kykyaqilxjo lo o chi b\u02c8ant tu\u02c8n Tk\u02c8wal qMan Dios, tu\u02c8n kyajb\u02c8in te."
                },
                "17": {
                    "verse_nr": "17",
                    "verse": "Ex kukx o te\u02c8n Tk\u02c8wal te tnejil, atxixj tej na\u02c8mtaq tb\u02c8ant tkyaqil, ex toj ttxolilxix tzyu\u02c8mila tib\u02c8jo tkyaqil tu\u02c8n."
                },
                "18": {
                    "verse_nr": "18",
                    "verse": "Ex ikyxjo, a te Tk\u02c8wal Dios wi\u02c8b\u02c8aj, qu\u02c8n nejinel te Ttanim qMan, a axjo t\u2011xmilil. Ex ate nej jatz anq\u02c8in kyxol kyimnin, tu\u02c8n tok toklin te tnejilxix kywutz kykyaqil."
                },
                "19": {
                    "verse_nr": "19",
                    "verse": "Qu\u02c8n axte Dios tajtaq tu\u02c8n tyek\u02c8inte Tk\u02c8wal ikyxixjo tze\u02c8nkuxjo a toj tkyaqil."
                },
                "20": {
                    "verse_nr": "20",
                    "verse": "Ex noq tu\u02c8njo Tk\u02c8wal, tajtaq Dios tu\u02c8n tmujb\u02c8inte tib\u02c8 tuk\u02c8a tkyaqil twutz tx\u02c8otx\u02c8, ex tuk\u02c8a jni\u02c8 at toj kya\u02c8j. Ex noq tu\u02c8n tchky\u02c8el Jes\u00fas, a Tk\u02c8wal, el chitj, tej tkyim twutz cruz, o tajb\u02c8e Dios tu\u02c8n tkub\u02c8 tnik\u02c8u\u02c8n juntl majl tkyaqiljo b\u02c8inchin tu\u02c8n, a otaq naj tu\u02c8n il."
                },
                "21": {
                    "verse_nr": "21",
                    "verse": "Najchaqtaq oto\u02c8ye ojtxe tk\u02c8atz Dios, ex ajq\u02c8ojqotaq ti\u02c8j toj qanmin, noq tu\u02c8n tpaj qb\u02c8inchb\u02c8in nya b\u02c8a\u02c8n."
                },
                "22": {
                    "verse_nr": "22",
                    "verse": "Me atzi\u02c8n ja\u02c8lin, axte Dios o tz\u02c8ok mujb\u02c8inqe junx tuk\u02c8a, noq tu\u02c8n nimx iky\u02c8x tu\u02c8n Jes\u00fas, tej tkyimjo t\u2011xmilil, tej tten tzalu\u02c8n twutz tx\u02c8otx\u02c8. A Jes\u00fas sk\u02c8o\u02c8nxix tu\u02c8n qMan Dios tu\u02c8n tok te Crist te jun majx. O b\u02c8antjo lu\u02c8n tu\u02c8n, noq tu\u02c8n qpon q\u02c8i\u02c8n twutz, saqxix toj qanmin, ex nti\u02c8 ch\u02c8in tz\u02c8il qi\u02c8j, ex nti\u02c8 ch\u02c8in qky\u02c8i."
                },
                "23": {
                    "verse_nr": "23",
                    "verse": "Tu\u02c8npetzi\u02c8n, qa qaj tu\u02c8n qok ikyjo, il ti\u02c8j tu\u02c8n qwe\u02c8xix wen toj qnimb\u02c8il, tu\u02c8n mina jaw ka\u02c8min qk\u02c8u\u02c8j ti\u02c8jjo a nqo ayo\u02c8n ti\u02c8j. Ikytzi\u02c8n, mina qo txalpaj ti\u02c8jjo lu\u02c8n, a ma qb\u02c8i, ex tzajnin ti\u02c8jjo Tb\u02c8anil Tqanil kolb\u02c8il. Atzi\u02c8n Tb\u02c8anil Tqanil, atzin nq\u02c8ma\u02c8nte kyexjal toj tkyaqil twutz tx\u02c8otx\u02c8; ex ayi\u02c8n Pabl, loqi\u02c8n nchin mojin tu\u02c8n tyolit."
                },
                "24": {
                    "verse_nr": "24",
                    "verse": "A taq\u02c8in Pabl kyxol tkyaqil Ttanim Dios - Atzi\u02c8n ja\u02c8lin, tzun nchin tzalaja ti\u02c8jjo n\u2011iky\u02c8x wu\u02c8n, qu\u02c8n b\u02c8i\u02c8n wu\u02c8n, qa n\u2011ajb\u02c8in lu\u02c8n tu\u02c8n kych\u02c8iya, ikyx tze\u02c8nku a ma tziky\u02c8x tu\u02c8n Jes\u00fas n\u2011ajb\u02c8in te kolb\u02c8ilqe. Ayintzin we\u02c8 loqi\u02c8n nchin iky\u02c8sin ti\u02c8jjo a atx taj noq tu\u02c8n tel wenjo Ttanim Dios, a t\u2011xmilil Crist."
                },
                "25": {
                    "verse_nr": "25",
                    "verse": "Qu\u02c8n ma tzaj tq\u02c8o\u02c8n Dios wokli\u02c8n te jun aq\u02c8nil txol Ttanim, qu\u02c8n atzin waq\u02c8i\u02c8n, a o tzaj tq\u02c8o\u02c8n, a tu\u02c8n t\u2011xi nq\u02c8o\u02c8n kye\u02c8y tkyaqiljo Tyol Dios,"
                },
                "26": {
                    "verse_nr": "26",
                    "verse": "junx tuk\u02c8a t\u2011xim, a ewintaq kywutzxjal atxix ojtxe. Ewintaq tu\u02c8n Dios nej, me atzi\u02c8n ja\u02c8lin, ma kub\u02c8 tchiky\u02c8b\u02c8in Dios te Ttanim."
                },
                "27": {
                    "verse_nr": "27",
                    "verse": "Qu\u02c8n taj Dios tu\u02c8n tkub\u02c8 yek\u02c8it twutz tkyaqil Ttanim, tu\u02c8n tel tniky\u02c8 ti\u02c8jjo t\u2011xim, a ewintaq. Iky t\u2011xim Diosjo kyjalu\u02c8n: Qa tkyaqil xjal twutz tx\u02c8otx\u02c8 at kyoklin junx, tu\u02c8n kyok te Ttanim Dios, ex tu\u02c8n tokx Jesucrist toj kyanmin. Ex noq tu\u02c8n at Crist toj qanmin, loqo nqo ayo\u02c8n tuk\u02c8a tq\u02c8uqb\u02c8il qk\u02c8u\u02c8j, tu\u02c8n qpo\u02c8n junx tuk\u02c8a toj kya\u02c8j, ja\u02c8 qo jawila nimsin tu\u02c8n."
                },
                "28": {
                    "verse_nr": "28",
                    "verse": "Ex awo qe\u02c8 nqo yoli\u02c8n ti\u02c8j Jesucrist, ex nqo q\u02c8o\u02c8n tumil kye kykyaqil xjal, ex nxi qxnaq\u02c8tzi\u02c8n te tkyaqil, tuk\u02c8a tkyaqil qnab\u02c8la, noq tu\u02c8n kynimin jni\u02c8 xjal Tb\u02c8anil Tqanil, ex tu\u02c8n kytijinxjal toj kynimb\u02c8il, noq tu\u02c8n Crist, a Jes\u00fas."
                },
                "29": {
                    "verse_nr": "29",
                    "verse": "Tu\u02c8npetzi\u02c8n, nchin aq\u02c8ni\u02c8n, ex n\u2011ok tilil wu\u02c8n tuk\u02c8a tkyaqil tipin Crist, a at toj wanmi\u02c8n ex toj nchwinqila."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Wajb\u02c8ila tu\u02c8n kyb\u02c8inti\u02c8y, qa tok tilil wu\u02c8n kujxix wen, tu\u02c8n kyel wena toj kynimb\u02c8ila, ex ikyxjo kye\u02c8 aj tnam Laodicey, ex kykyaqilxjo a na\u02c8mx wiwli\u02c8y kyu\u02c8n."
                },
                "2": {
                    "verse_nr": "2",
                    "verse": "Nchin aq\u02c8ni\u02c8n tu\u02c8n tnimsit kyk\u02c8u\u02c8j toj kynimb\u02c8il, ex tu\u02c8n kymujb\u02c8inte kyib\u02c8, noq tu\u02c8njo kyq\u02c8aq\u02c8b\u02c8il kyk\u02c8u\u02c8j kyxolx; ex noq tu\u02c8n tel kyniky\u02c8xix wen ti\u02c8j tkyaqil t\u2011xilin Tyol Dios, ex tu\u02c8n tqe kyk\u02c8u\u02c8j ti\u02c8jjo a ewintaq ojtxe tu\u02c8n Dios, a Crist ewintaq."
                },
                "3": {
                    "verse_nr": "3",
                    "verse": "Qu\u02c8n noq tu\u02c8n Jes\u00fas, o tz\u02c8ele pjet tkyaqiljo tq\u02c8inimil t\u2011xilin nab\u02c8l ex jni\u02c8 ojtzqib\u02c8l."
                },
                "4": {
                    "verse_nr": "4",
                    "verse": "Tkyaqiljo lu\u02c8n nxi nq\u02c8ma\u02c8n kye\u02c8y, tu\u02c8n mina chi kub\u02c8 sb\u02c8u\u02c8n tu\u02c8n juntl xnaq\u02c8tzb\u02c8il, a tb\u02c8anilxnaj tq\u02c8umle, me nya twutzx."
                },
                "5": {
                    "verse_nr": "5",
                    "verse": "Exla qa nti\u02c8qi\u02c8n kyxola, me nimxix nchin ximi\u02c8n kyi\u02c8ja, nyakuj tze\u02c8nku inti\u02c8n kyxola. Ex nchin tzalaja tu\u02c8n nxi nb\u02c8i\u02c8n qa at nuk\u02c8b\u02c8il kyxola, ex qa wa\u02c8lqexixa toj kynimb\u02c8ila ti\u02c8j Crist."
                },
                "6": {
                    "verse_nr": "6",
                    "verse": "Jun ak\u02c8aj chwinqil tu\u02c8n Jesucrist - Ikytzi\u02c8n tze\u02c8nku xi xkye ak\u02c8aj kychwinqila tuk\u02c8a qAjaw Jesucrist te tnejil noq tu\u02c8n kynimb\u02c8ila; ikytzin tu\u02c8n kyb\u02c8eteji\u02c8y ja\u02c8lin tuk\u02c8a, toj tkyaqil."
                },
                "7": {
                    "verse_nr": "7",
                    "verse": "Jun nimil ikyjo, ikyx tze\u02c8nku jun tze, a nimxix ma txa\u02c8ye tlok\u02c8 toj tx\u02c8otx\u02c8, tu\u02c8n tch\u02c8iy wen, ex tu\u02c8ntzin mi yekje. Ex ikytzin jun nimiljo qa ma qexix tk\u02c8u\u02c8j ti\u02c8jjo nimb\u02c8il twutzxix, a tzaj xnaq\u02c8tzin te, nlay jaw ka\u02c8min tk\u02c8u\u02c8j tojjo tnimb\u02c8il, ex kukx nq\u02c8o\u02c8n chjonte te qMan Dios."
                },
                "8": {
                    "verse_nr": "8",
                    "verse": "Tu\u02c8npetzi\u02c8n, kyq\u02c8onktzi\u02c8n tilil tu\u02c8n mina chi kub\u02c8 sb\u02c8u\u02c8ni\u02c8y kyu\u02c8nxjal, a nya twutzxix kyyol, ex nimxix t\u2011xilin kynab\u02c8l tu\u02c8n kysb\u02c8un. Qu\u02c8n atzi\u02c8n kyxnaq\u02c8tzb\u02c8il, nti\u02c8 tumil, qu\u02c8n nya tzajnin ti\u02c8j Crist; qala\u02c8 ti\u02c8jjo kyxnaq\u02c8tzb\u02c8il ojtxe xjal, ex ti\u02c8jjo jun ojtxe kawb\u02c8il, a nti\u02c8 tumil."
                },
                "9": {
                    "verse_nr": "9",
                    "verse": "Me ate Jesucrist, ax Diosjo, qu\u02c8n ti\u02c8jxjo Crist, a ichin sk\u02c8o\u02c8nxix tu\u02c8n Dios, yek\u02c8ine\u02c8 tkyaqiljo t\u2011xilin qMan."
                },
                "10": {
                    "verse_nr": "10",
                    "verse": "Ex ayetzin kye\u02c8 tz\u02c8aqleqexixa tu\u02c8n kymujb\u02c8il kyib\u02c8a tuk\u02c8a Jesucrist, ex tu\u02c8n najle Crist toj kyanmi\u02c8n. Ex ax Jes\u00fas at nimxixtl toklin tib\u02c8aj tkyaqil nmaq nejinel ex jni\u02c8 kawb\u02c8il."
                },
                "11": {
                    "verse_nr": "11",
                    "verse": "Ex noq tu\u02c8n kymujb\u02c8il kyib\u02c8a tuk\u02c8a Crist, ma chi oka nyakuj at kyechila. Me nyateljo tze\u02c8nku kyij ttz\u02c8ib\u02c8in Mois\u00e9s, tu\u02c8n tok qitittaq ti\u02c8j kytz\u02c8umil xjal ojtxe, ex tu\u02c8n tel pa\u02c8yit ch\u02c8in kytz\u02c8umil kyi\u02c8j, ex tu\u02c8n ikyjo, tu\u02c8n kykyijxjal toj wen tuk\u02c8a Dios; qu\u02c8n at juntl wiql pa\u02c8b\u02c8l te qe ja\u02c8lin: Noq tu\u02c8n ma tz\u02c8el qpa\u02c8n qib\u02c8 ti\u02c8j ojtxe qten, ajo tkyaqil il, ex ti\u02c8jjo jni\u02c8 nya wen tokxtaq toj qanmin, aku b\u02c8ant tu\u02c8n qkyij toj wen tuk\u02c8a Dios. Atzi\u02c8n tkab\u02c8 pa\u02c8b\u02c8l lo, axixsinte ak\u02c8aj techiljo toj qanmin, a tzajnin ti\u02c8j Crist."
                },
                "12": {
                    "verse_nr": "12",
                    "verse": "Tu\u02c8npetzi\u02c8n, tej qku\u02c8x toj a\u02c8 te jawsb\u02c8il a\u02c8, nyakuj o qo kyim tojjo ojtxe qten, ex nyakuj o qo kux muqet junx tuk\u02c8a Crist, tej tku\u02c8x toj tx\u02c8otx\u02c8. Ex tej qjatz toj a\u02c8, jun techil qa ma qo jaw itz\u02c8je tuk\u02c8a jun ak\u02c8aj qchwinqil, ikyxjo tze\u02c8nku jaw itz\u02c8je te Jes\u00fas juntl majl kyxol kyimnin. Ex a te\u02c8 ak\u02c8aj qchwinqil ma tzaj qk\u02c8mo\u02c8n noq tu\u02c8n qnimb\u02c8il ti\u02c8j tipin Dios, a jatz anq\u02c8in Jes\u00fas tu\u02c8n."
                },
                "13": {
                    "verse_nr": "13",
                    "verse": "Tej na\u02c8mtaq tel kypa\u02c8n kyib\u02c8a ti\u02c8jjo ojtxe kyte\u02c8n, kyimninqetaqa twutz Dios, ex otaq chi naja toj kyila. Me atzi\u02c8n ja\u02c8lin, ma tzaj tq\u02c8o\u02c8n qMan Dios ak\u02c8aj kychwinqila junx tuk\u02c8a Jesucrist; ex noq tu\u02c8n Jes\u00fas, o najsit tkyaqil kyila."
                },
                "14": {
                    "verse_nr": "14",
                    "verse": "Noq tu\u02c8n tpaj qil, at jun qk\u02c8as twutz Dios, a nqanintaq qi\u02c8j tu\u02c8n qkyim, ikyxjo tze\u02c8nku ntq\u02c8ma\u02c8n ojtxe tkawb\u02c8il Dios. Ex ojtxe, iltaq ti\u02c8j tu\u02c8n tkyim jun aj il twutz cruz tjaq\u02c8 jun tu\u02c8jil til, a pejk\u02c8inktaq tib\u02c8aj twi\u02c8. Me atzin te Jes\u00fas, nti\u02c8 til, me xi tq\u02c8o\u02c8n tib\u02c8 te qxel tu\u02c8n tchjet tkyaqil qil, nyakuj ma tz\u02c8ok pejk\u02c8it tu\u02c8jil qil junx tuk\u02c8a, tej tkyim twutz cruz tu\u02c8n qpaj."
                },
                "15": {
                    "verse_nr": "15",
                    "verse": "Tej tkyim Jes\u00fas twutz cruz, ex tej tjaw anq\u02c8in juntl majl kyxol kyimnin, kub\u02c8 tyek\u02c8in kywutz kykyaqilxjal, qa at nimxixtl tipin tib\u02c8aj tkyaqil nmaq nejinel ex tib\u02c8aj tajaw kyimin, ex tib\u02c8aj tkyaqil kawb\u02c8il toj tch\u02c8iysb\u02c8in Dios, ex kub\u02c8 tchiky\u02c8b\u02c8inxix wen qa o kanb\u02c8in tib\u02c8aj tkyaqiljo lu\u02c8n."
                },
                "16": {
                    "verse_nr": "16",
                    "verse": "Il ti\u02c8j tu\u02c8n tkub\u02c8 qnimin Tyol Dios, a twutzxix - Tu\u02c8npetzi\u02c8n, mi txi kyq\u02c8o\u02c8n amb\u02c8il kyexjal tu\u02c8n kyyolb\u02c8in kyi\u02c8ja noq tu\u02c8n tpaj ojtxe kawb\u02c8il, tze\u02c8nku ti\u02c8 tu\u02c8n t\u2011xi kywa\u02c8n, ex ti\u02c8 tu\u02c8n kyxi kyk\u02c8wa\u02c8n; ex tu\u02c8n tpajjo nintz q\u02c8ij nchi iky\u02c8sit, mo kyi\u02c8jjo xim ti\u02c8j ne\u02c8\u1e8d yaye, mo tu\u02c8n tpajjo tu\u02c8n tb\u02c8ant jun ti\u02c8la kyu\u02c8n toj q\u02c8ij te ajlab\u02c8l."
                },
                "17": {
                    "verse_nr": "17",
                    "verse": "Qu\u02c8n kykyaqiljo lu\u02c8n n\u2011ajb\u02c8intaq ojtxe noq te jun techil ti\u02c8jjo ak\u02c8aj tumil, a iltaq ti\u02c8j tu\u02c8n tul, tu\u02c8n kykyijxjal toj wen tuk\u02c8a Dios. Qu\u02c8n tkyaqiljo lu\u02c8n, a tzajnin toj ojtxe kawb\u02c8il, ikytzi\u02c8n tze\u02c8nku jun t\u2011xlekemil, a jun paqx n\u2011iky\u02c8. Me atzi\u02c8n ja\u02c8lin, ate Crist, a twutzxix, o tzul te jun majx, ex tkyaqiljo txqantl, nlay chi mojin quk\u02c8a toj qnimb\u02c8il."
                },
                "18": {
                    "verse_nr": "18",
                    "verse": "Qu\u02c8n tkyaqiljo lu\u02c8n noqx jun kyximxjal, ex nti\u02c8 tumil. Aye xjal lu\u02c8n noq n\u2011ok kyq\u02c8o\u02c8n kyib\u02c8 te wenxix, me o\u02c8kx nchi xnaq\u02c8tzin ti\u02c8jjo a kyaj, ex kyi\u02c8jjo kywutziky\u02c8, ex qa il ti\u02c8j tu\u02c8n qk\u02c8ulin kywutz angel. Me aye\u02c8 xjal lo, noq nkynimsin kyib\u02c8 kywutzxjal, me nti\u02c8 tumil tu\u02c8n qxi lipe kyi\u02c8j. Qu\u02c8n qa ma kyij qtzaqpi\u02c8nqe Tb\u02c8anil Tqanil ti\u02c8j Jes\u00fas, okla qo najil, ex nti\u02c8la jun oyaj te qe toj kya\u02c8j."
                },
                "19": {
                    "verse_nr": "19",
                    "verse": "Aye xnaq\u02c8tzil lo, nti\u02c8 kymujb\u02c8il kyib\u02c8 tuk\u02c8a Jesucrist, a wib\u02c8aj tib\u02c8aj tkyaqil Ttanim Dios, a axjo t\u2011xmilil Crist. Atzi\u02c8n Crist tok te wi\u02c8b\u02c8aj, atzin nch\u02c8iysin te\u02c8 t\u2011xmilil, a Ttanim Dios: Nqo tzaj tk\u02c8a\u02c8chin, ex nqo ok tmujb\u02c8in toj tumil tu\u02c8ntzin qch\u02c8iy, tze\u02c8nkuxjo tajb\u02c8il qMan Dios."
                },
                "20": {
                    "verse_nr": "20",
                    "verse": "Ayetzin kye\u02c8, o chi kyim kye\u02c8 tuk\u02c8a Crist, tej ttzaj tq\u02c8o\u02c8n ak\u02c8aj kychwinqila. Tu\u02c8n ikyjo, o chi tzaqpaja tjaq\u02c8 jni\u02c8 nmaq kawb\u02c8il ex tkyaqil xnaq\u02c8tzb\u02c8il kyu\u02c8nxjal, a nya tz\u02c8aqleqe. Qatzin qa ikyjo, \u00bfTitzin qu\u02c8ntz tzunx nchi anq\u02c8i\u02c8n nyakuj jun nya nimil, ex nkub\u02c8 kyniminji\u02c8y a kyxnaq\u02c8tzb\u02c8ilxjal, a nya toj tumil nq\u02c8umle,"
                },
                "21": {
                    "verse_nr": "21",
                    "verse": "aj ttzaj kyq\u02c8ma\u02c8n kyjalu\u02c8n: Mi tzaj kytzyu\u02c8nji\u02c8y lu\u02c8n, ex mi txi kywa\u02c8nji\u02c8y lu\u02c8n, ex mi tz\u02c8ok kymeko\u02c8nji\u02c8y lu\u02c8n? chi chi\u02c8."
                },
                "22": {
                    "verse_nr": "22",
                    "verse": "Qu\u02c8n tkyaqiljo xnaq\u02c8tzb\u02c8il lu\u02c8n, ok kb\u02c8ajil liwey, qu\u02c8n noq xnaq\u02c8tzb\u02c8ilku ex noq kyximxjal."
                },
                "23": {
                    "verse_nr": "23",
                    "verse": "Tkyaqiljo xnaq\u02c8tzb\u02c8il lo nyakuj at tumil, qu\u02c8n tu\u02c8n nkub\u02c8 kymutxsin kyib\u02c8 tu\u02c8n, ex nkub\u02c8 kyky\u02c8ixb\u02c8in kyxmilil tu\u02c8n, ex kujxixjo lo tu\u02c8n tjapin. Me tkyaqiljo lu\u02c8n nti\u02c8 tumil tu\u02c8n ttx\u02c8ixpit qanmin tu\u02c8n, ti\u02c8j tkyaqiljo nya wen, a ntqanin ojtxe qten."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Me ayetzin kye\u02c8 o chi kyima kyoj kykyaqiljo lo, ex o chi jaw anq\u02c8in junx tuk\u02c8a Crist. Tu\u02c8npetzi\u02c8n, kyjyomtzi\u02c8n tkyaqiljo twutzxix, a at toj kya\u02c8j, a ja\u02c8 q\u02c8uqle Jes\u00fas toj tman q\u02c8ob\u02c8 qMan Dios kawil junx tuk\u02c8a."
                },
                "2": {
                    "verse_nr": "2",
                    "verse": "Ex chi ximintzi\u02c8n ti\u02c8jjo a at toj kya\u02c8j, ex nya ti\u02c8jjo a nti\u02c8 tumil tzalu\u02c8n twutz tx\u02c8otx\u02c8."
                },
                "3": {
                    "verse_nr": "3",
                    "verse": "Qu\u02c8n o chi kyima toj tkyaqiljo ojtxe kawb\u02c8il lo, a nti\u02c8 tumil, ex atzi\u02c8n ja\u02c8lin, atzin kychwinqila ma kyij tk\u02c8u\u02c8n Crist toj kya\u02c8j junx tuk\u02c8a qMan Dios."
                },
                "4": {
                    "verse_nr": "4",
                    "verse": "Tu\u02c8npetzi\u02c8n, ajo tchwinqil Crist, axsin kychwinqilji\u02c8y. Ex aj tyek\u02c8inte Jes\u00fas tib\u02c8, ex ikyx kyeji\u02c8y ok chi tenb\u02c8ila junx tuk\u02c8a toj tqoptz\u02c8ajiyil kya\u02c8j."
                },
                "5": {
                    "verse_nr": "5",
                    "verse": "A ojtxe exsi\u02c8n ak\u02c8aj qten - Tu\u02c8npetzi\u02c8n, kytzaqpinkji\u02c8y tkyaqiljo nya b\u02c8a\u02c8n tzalu\u02c8n twutz tx\u02c8otx\u02c8: Ex mina chi ky\u02c8a\u02c8ji\u02c8n, ex mina chi kub\u02c8 kyb\u02c8inchinji\u02c8y kykyaqiljo nya b\u02c8a\u02c8n ex jni\u02c8 achb\u02c8il, a ikyxjo tze\u02c8nku ntqanin ojtxe kyte\u02c8n; ex mina pon kyk\u02c8u\u02c8ja ti\u02c8jjo nimku ti\u02c8 at tzalu\u02c8n twutz tx\u02c8otx\u02c8, qu\u02c8n qa ma txi kyq\u02c8o\u02c8n kyib\u02c8a tojjo lu\u02c8n, ok k\u2011okil te kydiosa ikyx tze\u02c8nku tu\u02c8n kyk\u02c8ulin twutzjo twutzb\u02c8iyil."
                },
                "6": {
                    "verse_nr": "6",
                    "verse": "Tu\u02c8npetzi\u02c8n jni\u02c8 lu\u02c8n, ktzajil tkawb\u02c8il Dios kujxix kyib\u02c8aj kykyaqiljo a nchi b\u02c8inchin ikyjo, ex mi nkub\u02c8 kynimin Dios."
                },
                "7": {
                    "verse_nr": "7",
                    "verse": "Qu\u02c8n tkyaqiljo nya b\u02c8a\u02c8n lo, tzuntaq kub\u02c8 kyb\u02c8inchi\u02c8n tojjo ojtxe kychwinqila, tej na\u02c8mtaq kynimi\u02c8n."
                },
                "8": {
                    "verse_nr": "8",
                    "verse": "Me atzi\u02c8n ja\u02c8lin, kytzaqpinkji\u02c8y kykyaqiljo lo: Jni\u02c8 q\u02c8oj, ex tkyaqil achb\u02c8il ex jni\u02c8 nya wen, junx tuk\u02c8a yasb\u02c8il exqetzi\u02c8n kykyaqiljo yol nya b\u02c8a\u02c8n."
                },
                "9": {
                    "verse_nr": "9",
                    "verse": "Mina chi sb\u02c8u\u02c8n tuk\u02c8a juntl, qu\u02c8n o chi tzaqpaja toj ojtxe kyte\u02c8n ex tkyaqiljo nya b\u02c8a\u02c8n, a nkub\u02c8 kyb\u02c8inchintaqa ojtxe."
                },
                "10": {
                    "verse_nr": "10",
                    "verse": "Ex ma chi ok ktxu\u02c8ntla tu\u02c8njo kychwinqila saqxix, nyakuj ikyxjo tze\u02c8nku jun kyxb\u02c8alin n\u2011ok kyq\u02c8o\u02c8n saqxix wen, qu\u02c8n axte qMan Dios ntx\u02c8ixpinte kychwinqila junjun q\u02c8ij, tu\u02c8n kyoka tz\u02c8aqle ikyx tze\u02c8nku Dios, a ch\u02c8iysil kye\u02c8y, ex tu\u02c8n tel kyniky\u02c8a ti\u02c8j toj tumilxix."
                },
                "11": {
                    "verse_nr": "11",
                    "verse": "Ex atzi\u02c8n ja\u02c8lin, i\u02c8chaqx aj Judiyqi\u02c8y mo ex qa mina; ex qa ma tz\u02c8ok kyechila, mo ex qa mina; ex qa b\u02c8etin xjalqi\u02c8y, mo ex qa mina; ex qa aj u\u02c8jilqi\u02c8y, mo ex qa mina; ex qa ma chex k\u02c8ayin te aq\u02c8nil, mo ex qa mina; tkyaqiljo lu\u02c8n nti\u02c8 tky\u02c8i twutz qMan Dios. Qala\u02c8 noq tu\u02c8n kynimb\u02c8il jni\u02c8 xjal lo ti\u02c8j Crist, at kyoklin junx kykyaqil twutz Dios, qu\u02c8n o\u02c8kx te Crist at toklin kyib\u02c8aj kykyaqiljo lo."
                },
                "12": {
                    "verse_nr": "12",
                    "verse": "Nimxix tq\u02c8aq\u02c8b\u02c8il tk\u02c8u\u02c8j Dios kyi\u02c8ja, ex ma chi jaw sk\u02c8o\u02c8n, tu\u02c8n kyoka te Ttanim. Tu\u02c8npetzintzjo, chi b\u02c8et\u2011xixtzintza tojjo ak\u02c8aj kychwinqila tuk\u02c8a tq\u02c8aq\u02c8b\u02c8il kyk\u02c8u\u02c8ja kyxolxa, ex tuk\u02c8a jun b\u02c8a\u02c8n, ex tuk\u02c8a kymutxb\u02c8il kyib\u02c8a, ex tuk\u02c8a kyyola b\u02c8unin wen, ex tu\u02c8n tqe kyk\u02c8u\u02c8ja ti\u02c8j tajb\u02c8il qMan Dios toj tkyaqil."
                },
                "13": {
                    "verse_nr": "13",
                    "verse": "Tziky\u02c8xku kyu\u02c8n kyxolxa, ex kynajsinkuy qa at jun kyq\u02c8oja kyxola. Il ti\u02c8j tu\u02c8n kynajsi\u02c8n kyil txqantl, ikyx tze\u02c8nku kub\u02c8 najsit kyila tu\u02c8n qAjaw."
                },
                "14": {
                    "verse_nr": "14",
                    "verse": "Kyb\u02c8inchinkuy tkyaqiljo lo tuk\u02c8a tq\u02c8aq\u02c8b\u02c8il kyk\u02c8u\u02c8ja, qu\u02c8n nti\u02c8 juntl ti\u02c8 tz\u02c8aqlexixtl tu\u02c8n kymujb\u02c8inte kyib\u02c8a."
                },
                "15": {
                    "verse_nr": "15",
                    "verse": "Kyq\u02c8onxsin kyib\u02c8a tu\u02c8n tkawi\u02c8n tnuk\u02c8b\u02c8il Crist toj kyanmin, tu\u02c8n kyoka te junch\u02c8in Ttanim, ikyx tze\u02c8nku t\u2011xim Dios, tej kyjaw sk\u02c8o\u02c8n tu\u02c8n. Tu\u02c8n ikyjo, kyq\u02c8onxa chjonte te."
                },
                "16": {
                    "verse_nr": "16",
                    "verse": "Ex kyq\u02c8onxsin kyib\u02c8a, tu\u02c8n tnoj kyanmi\u02c8n tuk\u02c8a Tyol Crist. Kyxnaq\u02c8tzimtzin kyib\u02c8a, ex chi oksin kyk\u02c8u\u02c8ja kyxolxa tuk\u02c8a tkyaqil nab\u02c8l, a axsa tzajnin ti\u02c8jjo Tyol. Ex kyb\u02c8itzinxa Tyol Dios ex ila\u02c8 b\u02c8itz te nimsb\u02c8il tb\u02c8i tuk\u02c8a nimxix chjonte te qMan toj kyanmi\u02c8n."
                },
                "17": {
                    "verse_nr": "17",
                    "verse": "Ex kykyaqiljo a nchi kub\u02c8 kyb\u02c8inchi\u02c8n ex nkyq\u02c8ma\u02c8n, kyb\u02c8inchinqekuy toj tb\u02c8i qAjaw Jes\u00fas, qu\u02c8n o chi oka te t\u2011xel Jes\u00fas tzalu\u02c8n twutz tx\u02c8otx\u02c8. Ex kyq\u02c8onxa chjonte te qMan Dios, noq ti\u02c8j tb\u02c8i qAjaw Jes\u00fas."
                },
                "18": {
                    "verse_nr": "18",
                    "verse": "T\u2011xnaq\u02c8tzb\u02c8il Pabl tu\u02c8n qmujb\u02c8in te qib\u02c8 - Atzin ja\u02c8lin, ayetzi\u02c8n xu\u02c8jlb\u02c8aj, kyniminqekutzinji\u02c8y kychmila, ikyx tze\u02c8nku taj Dios kyuk\u02c8iy."
                },
                "19": {
                    "verse_nr": "19",
                    "verse": "Ex ayetzi\u02c8n chmilb\u02c8aj, kyk\u02c8u\u02c8jlinqektzinji\u02c8y kyxu\u02c8jila, ex mina chi yolin kuj kye."
                },
                "20": {
                    "verse_nr": "20",
                    "verse": "Ex ayetzi\u02c8n k\u02c8walb\u02c8aj, kyniminqekutzinji\u02c8y tyol kytati\u02c8y toj tkyaqil, qu\u02c8n atzin ntzalaj Diosjo ti\u02c8j."
                },
                "21": {
                    "verse_nr": "21",
                    "verse": "Ex ikyqex kyeji\u02c8y manb\u02c8aj, kyb\u02c8inchinkuji\u02c8y jikyin wen kyuk\u02c8a kyk\u02c8wala, ex nya tuk\u02c8a tyab\u02c8 kywi\u02c8y, tu\u02c8n mina jaw b\u02c8aj kyk\u02c8u\u02c8j."
                },
                "22": {
                    "verse_nr": "22",
                    "verse": "Ex ayetzi\u02c8n aq\u02c8nil, kyniminqekutzinji\u02c8y tajaw aq\u02c8untl toj tkyaqil, a at toklin kyib\u02c8aja tzalu\u02c8n twutz tx\u02c8otx\u02c8, ex nya noq o\u02c8kx tu\u02c8n kykyija wen kyuk\u02c8a, tze\u02c8nku nchi ka\u02c8yin kyi\u02c8ja; qala\u02c8 kyb\u02c8inchinkuy tuk\u02c8a tkyaqil kyanmi\u02c8n, ex tuk\u02c8a tkyaqil amb\u02c8il kyi\u02c8ja, nyakaxtlaj te qAjaw Jes\u00fas nchi aq\u02c8nini\u02c8y, ex nya noq o\u02c8kx texjal, qu\u02c8n b\u02c8i\u02c8n kyu\u02c8n a qAjaw nka\u02c8yin kyi\u02c8ja."
                },
                "23": {
                    "verse_nr": "23",
                    "verse": "Ex ayetzi\u02c8n aq\u02c8nil, kyniminqekutzinji\u02c8y tajaw aq\u02c8untl toj tkyaqil, a at toklin kyib\u02c8aja tzalu\u02c8n twutz tx\u02c8otx\u02c8, ex nya noq o\u02c8kx tu\u02c8n kykyija wen kyuk\u02c8a, tze\u02c8nku nchi ka\u02c8yin kyi\u02c8ja; qala\u02c8 kyb\u02c8inchinkuy tuk\u02c8a tkyaqil kyanmi\u02c8n, ex tuk\u02c8a tkyaqil amb\u02c8il kyi\u02c8ja, nyakaxtlaj te qAjaw Jes\u00fas nchi aq\u02c8nini\u02c8y, ex nya noq o\u02c8kx texjal, qu\u02c8n b\u02c8i\u02c8n kyu\u02c8n a qAjaw nka\u02c8yin kyi\u02c8ja."
                },
                "24": {
                    "verse_nr": "24",
                    "verse": "Ex b\u02c8i\u02c8n kyu\u02c8n qa a qAjaw ktzajil q\u02c8onte jun oyaj toj kya\u02c8j kye\u02c8y, qa ma chi ajb\u02c8in te Crist, qu\u02c8n axixsin kyeji\u02c8y kyAjaw."
                },
                "25": {
                    "verse_nr": "25",
                    "verse": "Me ayetzin kye\u02c8, a nkub\u02c8 kyb\u02c8inchin nya wen, ok ktzajil kytzyu\u02c8n jun chojb\u02c8il nya wen ti\u02c8jjo nya wen a k\u02c8wel kyb\u02c8inchin. Ktzajil tq\u02c8o\u02c8n Dios oyaj ex chojb\u02c8il il, tze\u02c8nxjo xb\u02c8ant qu\u02c8n toj qchwinqil tzalu\u02c8n twutz tx\u02c8otx\u02c8, i\u02c8chaqx aq\u02c8niltz twutz tx\u02c8otx\u02c8 mo qa nmaq xjal; qu\u02c8n junx kyoklin twutz Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ex ikyx kyeji\u02c8y, ayi\u02c8y tajaw aq\u02c8untl; chi oka tz\u02c8aqle ex toj tumil kyuk\u02c8a kyaq\u02c8nila, qu\u02c8n b\u02c8i\u02c8n kyu\u02c8n qa ikyqex kyeji\u02c8y at jun kye\u02c8 kyAjaw toj kya\u02c8j, a nka\u02c8yin kyi\u02c8ja."
                },
                "2": {
                    "verse_nr": "2",
                    "verse": "Ex ikyxjo, kukx chi na\u02c8nji\u02c8y Dios, ex kyq\u02c8onka tilil tuk\u02c8a tkyaqil kyanmi\u02c8n tu\u02c8n kyna\u02c8n Dios. Ex kyb\u02c8inchinkuy tuk\u02c8a aq\u02c8b\u02c8il chjonte te Dios."
                },
                "3": {
                    "verse_nr": "3",
                    "verse": "Ex ikyxjo chi na\u02c8n Dios qi\u02c8ja, tu\u02c8n ttzaj tq\u02c8o\u02c8n Dios amb\u02c8il te qe\u02c8y, tu\u02c8n qyoli\u02c8n Tb\u02c8anil Tqanil kolb\u02c8il, ex tu\u02c8n tpjetjo yol qu\u02c8n tuk\u02c8axix tumil, a ewintaq ti\u02c8j Crist. Ex chi na\u02c8n Diosa wi\u02c8ja, tu\u02c8n tb\u02c8ant nyoli\u02c8n toj tumilxix, qu\u02c8n tu\u02c8ntzin tpajjo yol lu\u02c8n, intinkuxi\u02c8y toj tze."
                },
                "4": {
                    "verse_nr": "4",
                    "verse": "Ex ikyxjo chi na\u02c8n Dios qi\u02c8ja, tu\u02c8n ttzaj tq\u02c8o\u02c8n Dios amb\u02c8il te qe\u02c8y, tu\u02c8n qyoli\u02c8n Tb\u02c8anil Tqanil kolb\u02c8il, ex tu\u02c8n tpjetjo yol qu\u02c8n tuk\u02c8axix tumil, a ewintaq ti\u02c8j Crist. Ex chi na\u02c8n Diosa wi\u02c8ja, tu\u02c8n tb\u02c8ant nyoli\u02c8n toj tumilxix, qu\u02c8n tu\u02c8ntzin tpajjo yol lu\u02c8n, intinkuxi\u02c8y toj tze."
                },
                "5": {
                    "verse_nr": "5",
                    "verse": "Ex ikyxjo tenxit kynab\u02c8la, ex chi b\u02c8et\u2011xita tojxix tumil kywutzjo nya nimilqe. Tz\u02c8ajb\u02c8inxit kyu\u02c8n tu\u02c8n kyyek\u02c8inteji\u02c8y kynimb\u02c8ila kywutzxjal kykyaqil q\u02c8ij."
                },
                "6": {
                    "verse_nr": "6",
                    "verse": "Ex kukx chi yoli\u02c8n toj tumil, me tuk\u02c8a jun yol b\u02c8a\u02c8n ex b\u02c8unin wen, tu\u02c8n kyb\u02c8inxjal kyi\u02c8ja. Tenxit kynab\u02c8la, tu\u02c8n kytzaq\u02c8winteji\u02c8y yol tojxix tumil teyile junjun."
                },
                "7": {
                    "verse_nr": "7",
                    "verse": "Jun q\u02c8olb\u02c8il tu\u02c8n Pabl tu\u02c8n tjapin b\u02c8ajjo yol lo - Ate qerman T\u00edquico, a k\u02c8u\u02c8jlinxix qu\u02c8n, at tzalu\u02c8n wuk\u02c8iy, ex nimxix nmojin wuk\u02c8iy toj taq\u02c8in qAjaw. Atzin kxel q\u02c8inte nqanilji\u02c8y, tze\u02c8n intini\u02c8y."
                },
                "8": {
                    "verse_nr": "8",
                    "verse": "Tu\u02c8npetzi\u02c8n, kxel nchq\u02c8o\u02c8n tu\u02c8n t\u2011xi\u02c8 kyuk\u02c8iy, tu\u02c8n t\u2011xi ti\u02c8n qqanila, ex tu\u02c8n ikyjo, ok knimsitiljo kyk\u02c8u\u02c8ja toj kynimb\u02c8ila."
                },
                "9": {
                    "verse_nr": "9",
                    "verse": "Ex ikyxjo ok kxe\u02c8l On\u00e9simo tuk\u02c8a, a k\u02c8u\u02c8jlin qu\u02c8n, ex wa\u02c8lxix wen toj tnimb\u02c8il. Atzi\u02c8n erman lu\u02c8n jun kyxjalila; ex ayetzi\u02c8n kchi xel q\u02c8inte tqaniljo ti\u02c8j tkyaqiljo a nb\u02c8aj tzalu\u02c8n."
                },
                "10": {
                    "verse_nr": "10",
                    "verse": "Ex ikyxjo, nxi tq\u02c8o\u02c8n Aristarco jun q\u02c8olb\u02c8il kye\u02c8y, qu\u02c8n a ichin lo, lu\u02c8 tku\u02c8x wuk\u02c8iy toj tze. Ex ikyxjo nche\u02c8x q\u02c8olb\u02c8i\u02c8n tu\u02c8n Marks, a tk\u02c8wal titz\u02c8in ttata Bernab\u00e9. Ex b\u02c8i\u02c8n jun tqanil kyu\u02c8n ti\u02c8j Marks. Tu\u02c8npetzi\u02c8n, qa ma pon kanin kyuk\u02c8iy, kyk\u02c8moma tuk\u02c8a tkyaqil kyanmi\u02c8n."
                },
                "11": {
                    "verse_nr": "11",
                    "verse": "Ex ikyxjo nche\u02c8x q\u02c8olb\u02c8i\u02c8n tu\u02c8n Jes\u00fas, a Justjo juntl tb\u02c8i. Kyxol kykyaqil nimil, a aj Judiyqe, o\u02c8kqexjo ichin lu\u02c8n o chi aq\u02c8nin junx wuk\u02c8iy toj taq\u02c8in qMan, tu\u02c8n kyyolin ti\u02c8j Tkawb\u02c8il Dios. Ex nimxix ma chi ajb\u02c8in te q\u02c8uqb\u02c8il nk\u02c8u\u02c8ja."
                },
                "12": {
                    "verse_nr": "12",
                    "verse": "Ex ikyxjo, nxi tq\u02c8o\u02c8n Epafras q\u02c8olb\u02c8il kye\u02c8y. A ichin lu\u02c8n juntl kyxjalila, ex nimxix n\u2011ajb\u02c8in toj taq\u02c8in Crist. Kukx nna\u02c8nxix Diosjo kyi\u02c8ja, tu\u02c8ntzin kywe\u02c8xixa toj kynimb\u02c8ila, ex tu\u02c8n ttijinxjo kynab\u02c8la, ex tu\u02c8n tjapin b\u02c8aj tkyaqiljo tajb\u02c8il qMan Dios kyu\u02c8n."
                },
                "13": {
                    "verse_nr": "13",
                    "verse": "Ex o nli\u02c8y qa n\u2011aq\u02c8nin Epafras kujxix wen te kyxela, ex te kyxeljo Ttanim Dios toj Laodicey ex Hier\u00e1polis."
                },
                "14": {
                    "verse_nr": "14",
                    "verse": "Ex ikyx te Lucas, a q\u02c8anil, ex k\u02c8u\u02c8jlin qu\u02c8n, junx tuk\u02c8a Demas nche\u02c8x q\u02c8olb\u02c8i\u02c8n kyu\u02c8n."
                },
                "15": {
                    "verse_nr": "15",
                    "verse": "Atzi\u02c8n ja\u02c8lin, kyq\u02c8olb\u02c8inqexa Ttanim Dios toj tnam Laodicey, ex ikyx kyq\u02c8olb\u02c8inxji\u02c8y qya, Ninfa tb\u02c8i, junx kyuk\u02c8a kykyaqil nimil, a nchi chmet toj tja."
                },
                "16": {
                    "verse_nr": "16",
                    "verse": "Ajtzin tb\u02c8aj kyu\u02c8jinji\u02c8y u\u02c8j lu\u02c8n, kysma\u02c8nxa toj Laodicey, tu\u02c8n tjaw u\u02c8jin kyxol Ttanim Dios antza. Ex ikyxjo, kyu\u02c8jinksji\u02c8y u\u02c8j, a xi nsma\u02c8n antza."
                },
                "17": {
                    "verse_nr": "17",
                    "verse": "Kyq\u02c8manxa te Arquipo kyjalu\u02c8n: Q\u02c8onk tilila tu\u02c8n tjapin b\u02c8ajjo aq\u02c8untl tu\u02c8n, a o tzaj toqxenin tAjaw Tkyaqil tey."
                },
                "18": {
                    "verse_nr": "18",
                    "verse": "Ayin weji\u02c8y Pabl, ma kub\u02c8 ntz\u02c8ib\u02c8inji\u02c8y q\u02c8olb\u02c8il kye\u02c8y lu\u02c8n. Chi na\u02c8n Diosa wi\u02c8ja, qu\u02c8n loqi\u02c8n intinkux toj tze. Noqit tzaj tq\u02c8o\u02c8n Dios t\u2011xtalb\u02c8il kye\u02c8y. Ikyxitjo."
                }
            }
        }
    }
}