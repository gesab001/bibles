{
    "version": "MVC",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tnejil Tu\u02c8j Pabl kye Nimil aj Tesal\u00f3nica - Jun q\u02c8olb\u02c8il - Ayi\u02c8n Pabl nxi ntz\u02c8ib\u02c8inji\u02c8y u\u02c8j lu\u02c8n, junx tuk\u02c8a Silvano ex Timotey. Nxi ntz\u02c8ib\u02c8i\u02c8n kye\u02c8y, ayi\u02c8y Ttanim Dios toj tnam Tesal\u00f3nica, a ayi\u02c8y ma tz\u02c8ok kymujb\u02c8in kyib\u02c8a tuk\u02c8a qMan Dios ex tuk\u02c8a qAjaw Jesucrist. Noqit aku ten t\u2011xtalb\u02c8il ex tnuk\u02c8b\u02c8il qMan Dios kyib\u02c8aja."
                },
                "2": {
                    "verse_nr": "2",
                    "verse": "Qo ok te jun yek\u02c8b\u02c8il kye txqantl - Kukx nqo q\u02c8o\u02c8nji\u02c8y chjonte te qMan Dios kyi\u02c8ja,"
                },
                "3": {
                    "verse_nr": "3",
                    "verse": "ex kukx nchi tzaj qna\u02c8nji\u02c8y toj qna\u02c8j Diosa, tu\u02c8n nchi aq\u02c8ni\u02c8n tu\u02c8n kynimb\u02c8ila, ex tu\u02c8n nchi ajb\u02c8i\u02c8n tu\u02c8n tq\u02c8aq\u02c8b\u02c8il kyk\u02c8u\u02c8ja, ex tu\u02c8n wa\u02c8lqexixa toj kynimb\u02c8ila, noq tu\u02c8n q\u02c8uqlexix kyk\u02c8u\u02c8ja ti\u02c8jjo a o tzaj tq\u02c8ma\u02c8n qAjaw Jesucrist, exla qa nim ma tziky\u02c8x kyu\u02c8n."
                },
                "4": {
                    "verse_nr": "4",
                    "verse": "Ayi\u02c8y erman, k\u02c8u\u02c8jlinqi\u02c8y tu\u02c8n qMan Dios; b\u02c8i\u02c8n qu\u02c8n qa ax o jaw sk\u02c8o\u02c8n kye\u02c8y,"
                },
                "5": {
                    "verse_nr": "5",
                    "verse": "qu\u02c8n tej t\u2011xi qq\u02c8ma\u02c8n tqanil kolb\u02c8il kye\u02c8y, nya noq toj qnab\u02c8la qu\u02c8nx qib\u02c8xa, qala\u02c8 tu\u02c8n tipin Xewb\u02c8aj Xjan. Q\u02c8uqlexix qk\u02c8u\u02c8ja ti\u02c8j, qa twutzxixjo Tb\u02c8anil Tqanil kolb\u02c8il, ex b\u02c8i\u02c8n qchwinqila kyu\u02c8n, tze\u02c8n xqo b\u02c8eti\u02c8y kyxola, noq tu\u02c8n kyel wena twutz Dios."
                },
                "6": {
                    "verse_nr": "6",
                    "verse": "Tze\u02c8n kye\u02c8 ma chi ok lipe\u02c8y ti\u02c8jjo yek\u02c8b\u02c8il qu\u02c8n, ex ti\u02c8jjo yek\u02c8b\u02c8il tu\u02c8n qAjaw Jesucrist. Ma txi kyniminji\u02c8y Tb\u02c8anil Tqanil kolb\u02c8il tuk\u02c8a tzaljb\u02c8il, a tzajnin tu\u02c8n Xewb\u02c8aj Xjan, i\u02c8chaqx nimx s\u2011iky\u02c8x kyu\u02c8n."
                },
                "7": {
                    "verse_nr": "7",
                    "verse": "Me ikytzi\u02c8n, ma chi okaji\u02c8y te jun yek\u02c8b\u02c8il kye nimil tojjo tx\u02c8otx\u02c8 te Macedonia ex te Acay."
                },
                "8": {
                    "verse_nr": "8",
                    "verse": "Ex kyu\u02c8n, ma txi laq\u02c8e Tb\u02c8anil Tqanil qAjaw ja\u02c8lin, nya noq toj Macedonia ex toj Acay, qala\u02c8 toj tkyaqil twutz tx\u02c8otx\u02c8, ja\u02c8 ma chi b\u02c8eti\u02c8y. Ma tz\u02c8el kyniky\u02c8xjal ti\u02c8jjo kynimb\u02c8ila ti\u02c8j qMan Dios, ex tu\u02c8n ikyjo, nya il ti\u02c8j tu\u02c8n qyoli\u02c8n kyi\u02c8ja kyuk\u02c8a,"
                },
                "9": {
                    "verse_nr": "9",
                    "verse": "qu\u02c8n ayex kyexjal nchi tzaj q\u02c8ma\u02c8nte qe\u02c8y, tze\u02c8n xqo k\u02c8meti\u02c8y kyu\u02c8n, tej qpo\u02c8n kyxola. Ex nchi yolin ti\u02c8jjo tb\u02c8anil o qo kub\u02c8 kywutzli\u02c8n. Ex ntzaj kyq\u02c8ma\u02c8n qe\u02c8y tze\u02c8n kyij kytzaqpinji\u02c8y jni\u02c8 kyilb\u02c8iyil kydiosa, ex tu\u02c8n kyxi lipe\u02c8y ti\u02c8jjo Dios itz\u02c8xix ex twutzxix, ex tu\u02c8n kyajb\u02c8i\u02c8n te."
                },
                "10": {
                    "verse_nr": "10",
                    "verse": "Ex nkyq\u02c8ma\u02c8n qa q\u02c8uqlik kyk\u02c8u\u02c8ja ti\u02c8jjo tulil juntl majl Tk\u02c8wal Dios toj kya\u02c8j, a jatz anq\u02c8in juntl majl tu\u02c8n kyxol kyimnin, ex ax kklolqe tojjo kawb\u02c8il kujxix, a tzul kanin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Taq\u02c8in Pabl toj Tesal\u00f3nica - Ojtzqi\u02c8n kyu\u02c8n, erman, tej qkani\u02c8n kyuk\u02c8iy, nya noqx kukx o kaninji\u02c8y."
                },
                "2": {
                    "verse_nr": "2",
                    "verse": "B\u02c8i\u02c8n kyu\u02c8n qa nimx ma tziky\u02c8x qi\u02c8ja tojjo tnam Filipos, ikyxjo tze\u02c8nku toj kytanima, a Tesal\u00f3nica. Me ax Dios saj q\u02c8onte qipi\u02c8n tu\u02c8n mi tzaj qxob\u02c8ila, qala\u02c8 tu\u02c8n t\u2011xi qq\u02c8ma\u02c8nji\u02c8y Tb\u02c8anil Tqanil kolb\u02c8il toj tkyaqiljo yasb\u02c8il qe\u02c8y."
                },
                "3": {
                    "verse_nr": "3",
                    "verse": "Tej t\u2011xi qq\u02c8ma\u02c8n Tb\u02c8anil Tqanil kye\u02c8y, nya najninqotaqa ti\u02c8j, ex nya tu\u02c8n kab\u02c8e qk\u02c8u\u02c8ja, ex nti\u02c8taq jun qxima tu\u02c8n kykub\u02c8 qsb\u02c8u\u02c8n."
                },
                "4": {
                    "verse_nr": "4",
                    "verse": "Qala\u02c8 ax te qMan Dios saj q\u02c8onte qokli\u02c8n, ex o tzaj toqxeni\u02c8n Tb\u02c8anil Tqanil kolb\u02c8il qe\u02c8y. Tu\u02c8ntzin ikyjo, ikytzin nqo yolineji\u02c8y nya tu\u02c8n qel wena kywutzxjal, qala\u02c8 twutz qMan Dios, a xpich\u02c8il toj qanmin."
                },
                "5": {
                    "verse_nr": "5",
                    "verse": "Ikytzin tze\u02c8nku b\u02c8i\u02c8n kyu\u02c8n, mix ja\u02c8 xqo xmoxini\u02c8y kyi\u02c8ja tuk\u02c8a jun yol tb\u02c8anilxnaj wen, ex mi xqo jyo\u02c8n jun tumil tze\u02c8n tu\u02c8n qkanb\u02c8i\u02c8n pwaq kyi\u02c8ja. Qu\u02c8n ax te Dios ka\u02c8yil qey ti\u02c8jjo lu\u02c8n."
                },
                "6": {
                    "verse_nr": "6",
                    "verse": "Ex nti\u02c8 xqo qani\u02c8n, tu\u02c8n ttzaj kyq\u02c8o\u02c8n qokli\u02c8n kyxola, ex kyxol txqantl xjal. B\u02c8a\u02c8ntla qa ma b\u02c8ant qu\u02c8n ikyjo, qu\u02c8n tsanjil Cristqo\u02c8y, me mix b\u02c8ant qu\u02c8n ikyjo, tu\u02c8n mi kub\u02c8e qq\u02c8o\u02c8n jun iqtz kyib\u02c8aja."
                },
                "7": {
                    "verse_nr": "7",
                    "verse": "Qala\u02c8 ikyx b\u02c8antjo qu\u02c8n tze\u02c8nku jun txub\u02c8aj k\u02c8u\u02c8jlinqe tal tu\u02c8n."
                },
                "8": {
                    "verse_nr": "8",
                    "verse": "Ex ikyqexsinji\u02c8y, cheb\u02c8e k\u02c8u\u02c8jlinqi\u02c8y qu\u02c8n, exla qa nim ma tziky\u02c8x qu\u02c8n, noq tu\u02c8n t\u2011xi qq\u02c8o\u02c8n Tb\u02c8anil Tqanil kolb\u02c8il kye\u02c8y. Ex nya noq o\u02c8kxjo, qala\u02c8 tu\u02c8n t\u2011xi qyek\u02c8i\u02c8n toj qchwinqila, tze\u02c8n tu\u02c8n kyb\u02c8eti\u02c8y toj kynimb\u02c8ila."
                },
                "9": {
                    "verse_nr": "9",
                    "verse": "Ex twutzxixjo lo werman, qu\u02c8n ojtzqi\u02c8n kyu\u02c8n, tze\u02c8n xqo aq\u02c8nini\u02c8y, tej xqo te\u02c8n kyxola. Nqo q\u02c8mantaqa Tb\u02c8anil Tqanil kolb\u02c8il kye\u02c8y, ex nqo aq\u02c8nintaqa q\u02c8ijl ex qniky\u02c8in, tu\u02c8n tkanb\u02c8itjo telix qq\u02c8ija, tu\u02c8ntzintla mi kub\u02c8e jun iqtz kyib\u02c8aja."
                },
                "10": {
                    "verse_nr": "10",
                    "verse": "Aye kye\u02c8 ka\u02c8yilte, ex a Dios ojtzqilte, tze\u02c8n xqo b\u02c8eti\u02c8y kyxola. Ma qo b\u02c8eta tz\u02c8aqle ex jikyin toj qnimb\u02c8ila."
                },
                "11": {
                    "verse_nr": "11",
                    "verse": "Ex ojtzqi\u02c8n kyu\u02c8n tze\u02c8n xqo nimsini\u02c8y kyk\u02c8u\u02c8ja teyile junjun, ex tze\u02c8n xqo yolini\u02c8y tu\u02c8n tajtz ti\u02c8j kyanmi\u02c8n, ikyxjo tze\u02c8nku jun manb\u02c8aj kyuk\u02c8a tk\u02c8wal. Ex ma txi qoqxeni\u02c8n kye\u02c8y, tu\u02c8n kyb\u02c8eta tze\u02c8nku taj Dios toj kychwinqila, a ma tzaj txkon kye\u02c8y tu\u02c8n kyokxa tojjo Tkawb\u02c8il Dios tzalu\u02c8n twutz tx\u02c8otx\u02c8, ex tzmax tojjo kya\u02c8j, a ja\u02c8 nqoptz\u02c8aje tkyaqil tipin Dios."
                },
                "12": {
                    "verse_nr": "12",
                    "verse": "Ex ojtzqi\u02c8n kyu\u02c8n tze\u02c8n xqo nimsini\u02c8y kyk\u02c8u\u02c8ja teyile junjun, ex tze\u02c8n xqo yolini\u02c8y tu\u02c8n tajtz ti\u02c8j kyanmi\u02c8n, ikyxjo tze\u02c8nku jun manb\u02c8aj kyuk\u02c8a tk\u02c8wal. Ex ma txi qoqxeni\u02c8n kye\u02c8y, tu\u02c8n kyb\u02c8eta tze\u02c8nku taj Dios toj kychwinqila, a ma tzaj txkon kye\u02c8y tu\u02c8n kyokxa tojjo Tkawb\u02c8il Dios tzalu\u02c8n twutz tx\u02c8otx\u02c8, ex tzmax tojjo kya\u02c8j, a ja\u02c8 nqoptz\u02c8aje tkyaqil tipin Dios."
                },
                "13": {
                    "verse_nr": "13",
                    "verse": "Tu\u02c8npetzi\u02c8n, kukx nqo q\u02c8o\u02c8n chjonte te qMan Dios, qu\u02c8n tej t\u2011xi kyb\u02c8i\u02c8nji\u02c8y Tyol, a xi qq\u02c8ma\u02c8n kye\u02c8y, ma txi kynimi\u02c8n, nya tze\u02c8nku tyol jun xjal, qala\u02c8 axix twutz Tyol Dios, a n\u2011aq\u02c8nin toj kychwinqila ja\u02c8lin, a ayi\u02c8y \u1e8de\u02c8x niminte."
                },
                "14": {
                    "verse_nr": "14",
                    "verse": "Qu\u02c8n ayi\u02c8y erman, ma chi ok lipe\u02c8y ti\u02c8jjo tyek\u02c8b\u02c8il Ttanim qMan Dios, a at toj tx\u02c8otx\u02c8 Judey, aye\u02c8 nchi nimin ti\u02c8j Crist, a Jes\u00fas: Mi xkub\u02c8 kyewinji\u02c8y kynimb\u02c8ila, tej saj yajb\u02c8il kyi\u02c8ja kyu\u02c8n kyxjalila aj Tesal\u00f3nica, a nya nimilqe, ikyxjo tze\u02c8nku kye nimil toj Judey mix kub\u02c8e kyewine kynimb\u02c8il, tej ttzaj yajb\u02c8il kyi\u02c8j kyu\u02c8n nya nimil, a nxjalila, a Judiyqe."
                },
                "15": {
                    "verse_nr": "15",
                    "verse": "Qu\u02c8n ayetzi\u02c8n nxjalila kub\u02c8 kyb\u02c8yo\u02c8n qAjaw Jes\u00fas, tze\u02c8nku b\u02c8ant kyu\u02c8n ojtxe, tej tkub\u02c8 kyb\u02c8yo\u02c8n tkyaqil yolil Tyol Dios. Ex tze\u02c8nku ja\u02c8lin, xqo etz lajo\u02c8n kyu\u02c8n. Ex kukx nchi b\u02c8inchin ti\u02c8jjo a tky\u02c8e\u02c8 Dios ti\u02c8j, ex nchi el kyiky\u02c8in kykyaqil xjal."
                },
                "16": {
                    "verse_nr": "16",
                    "verse": "Tze\u02c8n qa qaja tu\u02c8n t\u2011xi qq\u02c8ma\u02c8n Tyol Dios kye xjal, a nya Judiyqe, tu\u02c8n kyklet, mi nkytziyin, ex ma chmet kyil. Tu\u02c8ntzin tpajtzjo ikyjo, ktzajil tkawb\u02c8il Dios kyib\u02c8aj, a kujxix wen."
                },
                "17": {
                    "verse_nr": "17",
                    "verse": "Taj Pabl tu\u02c8n t\u2011xi\u02c8 q\u02c8olb\u02c8il kye juntl majl nimil toj Tesal\u00f3nica - Me atzin ja\u02c8lin, erman, tuk\u02c8a telin qpa\u02c8n qib\u02c8 kyuk\u02c8iy, mi nlo\u02c8ntl kywutza ja\u02c8lin, me kukx nchi kub\u02c8 qna\u02c8nji\u02c8y toj qanmi\u02c8n. Ex tu\u02c8n ikyjo, nimxix qaja tu\u02c8n qxi\u02c8y lol kye\u02c8y."
                },
                "18": {
                    "verse_nr": "18",
                    "verse": "Ex tze\u02c8nku we\u02c8, ila\u02c8 maj kub\u02c8 nb\u02c8isi\u02c8n tu\u02c8n nxi\u02c8y lol kye\u02c8y. Me a tajaw il miyon we\u02c8y tu\u02c8n nxi\u02c8y."
                },
                "19": {
                    "verse_nr": "19",
                    "verse": "\u00bfMe tiqu\u02c8n qaja tu\u02c8n qxi\u02c8y lol kye\u02c8y? Qu\u02c8n tu\u02c8n ayi\u02c8y o chi oka te jun q\u02c8uqb\u02c8il qk\u02c8u\u02c8ja ti\u02c8jjo a nqo ayo\u02c8n ti\u02c8j, aj tul Jesucrist, a qtzaljb\u02c8ila ex a q\u02c8uqb\u02c8il qk\u02c8u\u02c8ja toj kya\u02c8j."
                },
                "20": {
                    "verse_nr": "20",
                    "verse": "Tu\u02c8npetzi\u02c8n, nqo tzajala kyi\u02c8ja, qu\u02c8n ayi\u02c8y ma chi oka te qtzaljb\u02c8ila tzalu\u02c8n twutz tx\u02c8otx\u02c8, ex te jun nimsb\u02c8il qb\u02c8i\u02c8y twutz qMan Dios ti\u02c8jjo qaq\u02c8i\u02c8n, aj tul juntl majtl."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tu\u02c8n mix tpa\u02c8yix wanmi\u02c8n tu\u02c8n nb\u02c8inti\u02c8y tze\u02c8n ite\u02c8y, b\u02c8e\u02c8x in kyija njunalxa tojjo tnam Atenas,"
                },
                "2": {
                    "verse_nr": "2",
                    "verse": "exsin b\u02c8e\u02c8x xi nchq\u02c8o\u02c8ntza erman Timotey lol kye\u02c8y. Qu\u02c8n a erman anetzi\u02c8n jun taq\u02c8nil qMan Dios; nimxix o tz\u02c8aq\u02c8nin junx wuk\u02c8iy te yolil te\u02c8 Tb\u02c8anil Tqanil ti\u02c8j Crist. Xi nchq\u02c8o\u02c8n tu\u02c8n tonin kyi\u02c8ja, ex tu\u02c8n tq\u02c8uqb\u02c8in kyk\u02c8u\u02c8ja toj kynimb\u02c8ila,"
                },
                "3": {
                    "verse_nr": "3",
                    "verse": "qu\u02c8n tu\u02c8ntzin mix a\u02c8l jun kye\u02c8 kub\u02c8 numj tu\u02c8n tkyaqiljo n\u2011iky\u02c8x kyi\u02c8ja. Qu\u02c8n b\u02c8in kyu\u02c8n qa il ti\u02c8j tu\u02c8n tiky\u02c8x tkyaqiljo lu\u02c8n qi\u02c8j."
                },
                "4": {
                    "verse_nr": "4",
                    "verse": "Qu\u02c8n te\u02c8 oto\u02c8xtaqa kyuk\u02c8iy, xi qq\u02c8ma\u02c8n qa iltaq ti\u02c8j tu\u02c8n tiky\u02c8x yajb\u02c8il qu\u02c8n, ex ikytzin ma b\u02c8ajjo, tze\u02c8nkuxjo ma tz\u02c8ok kyka\u02c8yi\u02c8n."
                },
                "5": {
                    "verse_nr": "5",
                    "verse": "Tu\u02c8npetzi\u02c8n, b\u02c8e\u02c8x xi nsma\u02c8n Timotey lol kye\u02c8y, tze\u02c8ntaq ite\u02c8y toj kynimb\u02c8ila, ex tu\u02c8n ttzaj ti\u02c8n tqanil we\u02c8y. Qu\u02c8n nchyo\u02c8ntaq wanmi\u02c8n kyi\u02c8ja, qu\u02c8n ya\u02c8j qa otaq chi kub\u02c8 tz\u02c8aqa tu\u02c8n tajaw il, ex noqit ikyjo noqxitla s\u2011el najjo qaq\u02c8i\u02c8n."
                },
                "6": {
                    "verse_nr": "6",
                    "verse": "Me atzin ja\u02c8lin, tej tmeltz\u02c8aj Timotey kyxola, ex ma tzaj ti\u02c8n jun tb\u02c8anil tqanil ti\u02c8j kynimb\u02c8ila, exsin kyk\u02c8u\u02c8jb\u02c8ila kyxola. Ma tq\u02c8ma qa kukx nqo tzaj kyna\u02c8nji\u02c8y tuk\u02c8a kyk\u02c8u\u02c8jb\u02c8ila, ex qa kyajxixa tu\u02c8n qq\u02c8olb\u02c8in te qib\u02c8, ikyxjo tze\u02c8nku qe\u02c8 qaja tu\u02c8n qlonte qib\u02c8."
                },
                "7": {
                    "verse_nr": "7",
                    "verse": "Tu\u02c8npetzi\u02c8n, erman, ma tziky\u02c8x qu\u02c8n toj tkyaqiljo jni\u02c8 yajb\u02c8il ex jni\u02c8 b\u02c8is, me ma qe qk\u02c8u\u02c8ja kyi\u02c8ja tu\u02c8n kynimb\u02c8ila."
                },
                "8": {
                    "verse_nr": "8",
                    "verse": "Qu\u02c8n nim nqo tzalaja toj qchwinqila, tu\u02c8n ma qb\u02c8i\u02c8y qa wa\u02c8lqexixa toj kynimb\u02c8ila ti\u02c8j qAjaw."
                },
                "9": {
                    "verse_nr": "9",
                    "verse": "Nimxix nxi nq\u02c8o\u02c8n chjonte te Dios kyi\u02c8ja, tu\u02c8n nim tzaljb\u02c8il ma tzaj tq\u02c8o\u02c8n Dios we\u02c8y, noq tu\u02c8n kynimb\u02c8ila ti\u02c8j."
                },
                "10": {
                    "verse_nr": "10",
                    "verse": "Q\u02c8ijl ex qniky\u02c8in nqo kub\u02c8sin qwutza te qMan Dios, tu\u02c8n ttzaj tq\u02c8o\u02c8n amb\u02c8il qe\u02c8y, tu\u02c8n qxi\u02c8y lol kye\u02c8y juntl majl. Qu\u02c8n tu\u02c8n b\u02c8a\u02c8n ite\u02c8y, ex qaja tu\u02c8n kyxi qxnaq\u02c8tzi\u02c8n ch\u02c8intla, qu\u02c8n tu\u02c8ntzin nti\u02c8x jun ti\u02c8 naj toj kynimb\u02c8ila."
                },
                "11": {
                    "verse_nr": "11",
                    "verse": "Qajatla\u02c8y noqit ax qMan Dios junx tuk\u02c8a qAjaw Jesucrist tz\u02c8onin qi\u02c8ja, tu\u02c8ntzintla qxi\u02c8y lol kye\u02c8y."
                },
                "12": {
                    "verse_nr": "12",
                    "verse": "Ex noqit ax qAjaw ch\u02c8iysintexixjo kyk\u02c8u\u02c8jb\u02c8ila kyxolilixa ex kyuk\u02c8a txqantl xjal, ikyxitla\u02c8 tze\u02c8nku qe\u02c8 kyi\u02c8ja,"
                },
                "13": {
                    "verse_nr": "13",
                    "verse": "tu\u02c8ntzintla jikyinxixjo kyanmi\u02c8n ex tz\u02c8aqleqexix, twutz qMan Dios, aj tul qAjaw Jesucrist juntl majl, kyuk\u02c8a tkyaqil nimil."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "A qchwinqil ntzalaj Dios ti\u02c8j - Atzin ja\u02c8lin erman, o b\u02c8aj qnik\u02c8u\u02c8n kye\u02c8y tze\u02c8n tu\u02c8n kyb\u02c8eti\u02c8y toj tumil, ex tze\u02c8nku taj qMan Dios tze\u02c8nkuxjo nkub\u02c8 kyb\u02c8inchi\u02c8n ja\u02c8lin. Me qo kub\u02c8sil qwutza kye\u02c8y toj tb\u02c8i qAjaw Jes\u00fas, tu\u02c8n kukx tkub\u02c8 kyb\u02c8inchinji\u02c8y ikyjo."
                },
                "2": {
                    "verse_nr": "2",
                    "verse": "Qu\u02c8n ojtzqi\u02c8n kyu\u02c8n a xnaq\u02c8tzb\u02c8il xi qq\u02c8o\u02c8n, axjo tzaj tq\u02c8o\u02c8n qAjaw Jes\u00fas:"
                },
                "3": {
                    "verse_nr": "3",
                    "verse": "A tajb\u02c8il qMan Diosjo, tu\u02c8n kyoka tz\u02c8aqle toj kychwinqila, ex tu\u02c8n tel kypa\u02c8n kyib\u02c8a ti\u02c8jjo ky\u02c8a\u02c8jin ti\u02c8jlb\u02c8inxi mejeb\u02c8lin."
                },
                "4": {
                    "verse_nr": "4",
                    "verse": "Qu\u02c8n teyilex te junjun tu\u02c8n tel tniky\u02c8 te, tu\u02c8n tnajan xjan wen tuk\u02c8a t\u2011xu\u02c8jil, ex atitla toklin t\u2011xu\u02c8jil toj twutz;"
                },
                "5": {
                    "verse_nr": "5",
                    "verse": "nya tu\u02c8n tnajan tuk\u02c8a achb\u02c8il ex tzeqb\u02c8il ti\u02c8j juntl ichin mo juntl qya, tze\u02c8nkuxjo nb\u02c8ant kyu\u02c8nxjal, a na\u02c8m tel kyniky\u02c8 ti\u02c8j qMan Dios."
                },
                "6": {
                    "verse_nr": "6",
                    "verse": "Mix a\u02c8l jun kye\u02c8 tu\u02c8n tkub\u02c8 tb\u02c8inchin ikyjo, qu\u02c8n tu\u02c8n ikyjo nkub\u02c8 tsb\u02c8u\u02c8n juntl. Qu\u02c8n axte qMan Dios ktzajil q\u02c8onte tkawb\u02c8il kujxix kyib\u02c8ajjo nchi b\u02c8inchin te\u02c8 ikyjo, a tze\u02c8nkuxjo xi qq\u02c8ma\u02c8n kye\u02c8y."
                },
                "7": {
                    "verse_nr": "7",
                    "verse": "Qu\u02c8n aku te qMan Dios o txkonqe tu\u02c8n qanq\u02c8in saqxix toj tkyaqil, ex nya tuk\u02c8a jun nya b\u02c8a\u02c8n toj qchwinqil."
                },
                "8": {
                    "verse_nr": "8",
                    "verse": "Ikytzi\u02c8n, qa at jun n\u2011el iky\u02c8in te\u02c8 xnaq\u02c8tzb\u02c8il lo, nya noq jun ichin n\u2011el tiky\u02c8in, qala\u02c8 aku qMan Dios, a tzaj q\u02c8onte Xewb\u02c8aj Xjan toj qanmin."
                },
                "9": {
                    "verse_nr": "9",
                    "verse": "Atzin ja\u02c8lin, nya il ti\u02c8j tu\u02c8n qtz\u02c8ib\u02c8i\u02c8n ti\u02c8jjo tq\u02c8aq\u02c8b\u02c8il kyk\u02c8u\u02c8ja kyxolxa, qu\u02c8n axte qMan Dios o tzaj yek\u02c8inte kye\u02c8y, tze\u02c8n tu\u02c8n kyk\u02c8u\u02c8jlin te kyib\u02c8a kyxolili\u02c8y."
                },
                "10": {
                    "verse_nr": "10",
                    "verse": "Ex nkub\u02c8 kyb\u02c8inchi\u02c8n ikyjo kyuk\u02c8a jni\u02c8 nimil toj tkyaqil tx\u02c8otx\u02c8 te Macedonia. Me qo kub\u02c8sil qwutza kye\u02c8y, erman, tu\u02c8n tch\u02c8iyxixjo kyk\u02c8u\u02c8jb\u02c8il kyib\u02c8a."
                },
                "11": {
                    "verse_nr": "11",
                    "verse": "Kyq\u02c8onka tilil, tu\u02c8n kyanq\u02c8i\u02c8n wen, ex tu\u02c8n mi tz\u02c8okx kylimo\u02c8n kyib\u02c8a tojjo a nya kye\u02c8y. Qala\u02c8 kukx chi aq\u02c8ninji\u02c8y, tze\u02c8nkuxjo o txi qq\u02c8ma\u02c8n kye\u02c8y,"
                },
                "12": {
                    "verse_nr": "12",
                    "verse": "tu\u02c8ntzintla kykub\u02c8 nimi\u02c8n kyu\u02c8nxjal, a nya nimil, ex tu\u02c8ntzin nti\u02c8 atx taj kye\u02c8y."
                },
                "13": {
                    "verse_nr": "13",
                    "verse": "A tulil qAjaw - Atzin ja\u02c8lin, erman, qaja tu\u02c8n tel kyniky\u02c8a kyi\u02c8jjo aye\u02c8 nimil nchi kyim, tu\u02c8ntzin mi chi jaw lab\u02c8i\u02c8n, tze\u02c8nqeku txqantl xjal, aye nya nimilqe, aye nti\u02c8 tq\u02c8uqb\u02c8il kyk\u02c8u\u02c8j, tu\u02c8n kylonte kywutz juntl majl."
                },
                "14": {
                    "verse_nr": "14",
                    "verse": "Qu\u02c8n b\u02c8i\u02c8n qu\u02c8n qa kyim Jesucrist, ex jatz anq\u02c8in juntl majl. Exsin ikyqexjo nimil, aye nchi kyim, kchi jawitz anq\u02c8in juntl majl tu\u02c8n Dios, ex kchi tzajil ti\u02c8n tuk\u02c8a Jes\u00fas, aj tul juntl majl."
                },
                "15": {
                    "verse_nr": "15",
                    "verse": "Tu\u02c8npetzi\u02c8n, nxi qq\u02c8ma\u02c8nji\u02c8y t\u2011xnaq\u02c8tzb\u02c8il qAjaw: A awo itz\u02c8qox, ajxi tul kanin qAjaw, mi qo nej kywutzjo aye\u02c8 o chi kyim."
                },
                "16": {
                    "verse_nr": "16",
                    "verse": "Qu\u02c8n ax te qAjaw k\u02c8welitz toj kya\u02c8j tuk\u02c8a jun tq\u02c8ajq\u02c8ojil twi\u02c8 kujxix wen, ex tuk\u02c8a tq\u02c8ajq\u02c8ojil twi\u02c8 tnejil angel, ex tuk\u02c8a tq\u02c8ajq\u02c8ojil tsu qMan Dios. Ex ayetzi\u02c8n nimil otaq chi kyim, kchi jawitz anq\u02c8in nejxix."
                },
                "17": {
                    "verse_nr": "17",
                    "verse": "Tb\u02c8ajlinxi\u02c8 ikyjo, awotzinqe, a itz\u02c8qoxtaq, qo xel ti\u02c8n junx kyuk\u02c8a toj muj, tu\u02c8ntzin qten tuk\u02c8a qAjaw te jun majx."
                },
                "18": {
                    "verse_nr": "18",
                    "verse": "Twutzxixjo xnaq\u02c8tzb\u02c8il lo. Tu\u02c8npetzi\u02c8n, kyq\u02c8uqb\u02c8imtzin kyk\u02c8u\u02c8ja, tu\u02c8njo yol lo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Atzin ja\u02c8lin erman, nya il ti\u02c8j tu\u02c8n t\u2011xi nq\u02c8ma\u02c8n tijjo tq\u02c8ijil mo ti\u02c8jjo jtoj tu\u02c8n tul Jes\u00fas juntl majl tzalu\u02c8n twutz tx\u02c8otx\u02c8,"
                },
                "2": {
                    "verse_nr": "2",
                    "verse": "qu\u02c8n b\u02c8in kyu\u02c8n qa il ti\u02c8j tu\u02c8n tul qAjaw, me mix a\u02c8l b\u02c8ilte jtoj b\u02c8a\u02c8n tul, qala\u02c8 ikytzi\u02c8n tze\u02c8nku jun ileq\u02c8 n\u2011ul qniky\u02c8in."
                },
                "3": {
                    "verse_nr": "3",
                    "verse": "Qu\u02c8n toj kywutzxjal tkyaqil b\u02c8a\u02c8n ta\u02c8, ex nti\u02c8 jun xob\u02c8ajil. Me nti\u02c8kux toj kynab\u02c8l, aj tuljo xitb\u02c8il kyib\u02c8aj tu\u02c8n qAjaw, qu\u02c8n ikyxjo tze\u02c8nku njaw q\u02c8i\u02c8n jun qya tu\u02c8n tchyo\u02c8n tal, ex mix a\u02c8l jun ktz\u02c8aqpajil."
                },
                "4": {
                    "verse_nr": "4",
                    "verse": "Me ayetzin kye\u02c8, erman, nlay chi jaw ka\u02c8ylaja, aj tul qAjaw, qu\u02c8n mi nchi b\u02c8eta toj qxopin toj kyanmi\u02c8n, qu\u02c8n b\u02c8i\u02c8n kyu\u02c8n qa il ti\u02c8j tu\u02c8n tul, a nti\u02c8kux toj qnab\u02c8l, tze\u02c8nku tulil jun ileq\u02c8."
                },
                "5": {
                    "verse_nr": "5",
                    "verse": "Qu\u02c8n qkyaqil ma qo ok te spiky\u02c8in, ex te q\u02c8ijl toj qanmin, qu\u02c8n qojtzqi\u02c8n qMan Dios, ex nya te qniky\u02c8inqo, ex nti\u02c8 nqo b\u02c8et toj qxopin."
                },
                "6": {
                    "verse_nr": "6",
                    "verse": "Tu\u02c8npetzi\u02c8n, mi qo ktan toj qnimb\u02c8il tze\u02c8nqeku\u02c8 xjal nchi ktan, aj tul ileq\u02c8. Qala\u02c8 qk\u02c8asim qib\u02c8 toj qnimb\u02c8il, ex tenxit qnab\u02c8l, tu\u02c8ntzintla noq b\u02c8inchil qten, aj tul."
                },
                "7": {
                    "verse_nr": "7",
                    "verse": "Qu\u02c8n ayetzin kye\u02c8, a nchi b\u02c8et toj qxopin, ex nya tok tilil kyu\u02c8n ti\u02c8j qMan Dios, ikyx tzele tze\u02c8nku jun xjal nktan qniky\u02c8in. Nti\u02c8 b\u02c8in kyu\u02c8n ti\u02c8 kb\u02c8ajil. Ex ikyx tze\u02c8nku aye nchi tx\u02c8ujte, toj qniky\u02c8in nchi tx\u02c8ujte."
                },
                "8": {
                    "verse_nr": "8",
                    "verse": "Me metzin qe\u02c8, a awo nimil, te q\u02c8ijlqo. Tu\u02c8npetzi\u02c8n, qtzyu\u02c8mtzin qib\u02c8, ex qklomtzin qib\u02c8 noq tu\u02c8n qnimb\u02c8il ti\u02c8j qMan Dios, ex tu\u02c8n qk\u02c8u\u02c8jb\u02c8il qib\u02c8 qxol, ikyx tze\u02c8nku jun xo\u02c8l q\u02c8aq\u02c8 ntklo\u02c8n tib\u02c8 tuk\u02c8a jun kxb\u02c8il te kolb\u02c8il tk\u02c8u\u02c8j. Ex q\u02c8uqlek qk\u02c8u\u02c8j ti\u02c8jjo kolb\u02c8ilqe, ikyxjo tze\u02c8nku kolb\u02c8il twi\u02c8 jun xo\u02c8l q\u02c8aq\u02c8."
                },
                "9": {
                    "verse_nr": "9",
                    "verse": "Qu\u02c8n nya ma qo tzaj tq\u02c8o\u02c8n te Dios tu\u02c8n tiky\u02c8x jun kawb\u02c8il qu\u02c8n, kujxix te jun majx, qala\u02c8 noq o\u02c8kx tu\u02c8n qklet tu\u02c8n qAjaw Jesucrist,"
                },
                "10": {
                    "verse_nr": "10",
                    "verse": "a o kyim te qxel, tu\u02c8n qanq\u02c8in junx tuk\u02c8a, qa itz\u02c8qoxtaq, ex qa otaq qo kyim."
                },
                "11": {
                    "verse_nr": "11",
                    "verse": "Tu\u02c8npetzi\u02c8n, kynimsinx kyk\u02c8u\u02c8ja kyxolilixa, ex kykujsinx kyib\u02c8a, tze\u02c8nkuxjo ntena kyu\u02c8n."
                },
                "12": {
                    "verse_nr": "12",
                    "verse": "Tej t\u2011xi tq\u02c8o\u02c8n Pabl kynab\u02c8l nimil - Atzin ja\u02c8lin erman, nqo kub\u02c8sin qwutza kye\u02c8y, tu\u02c8n kykub\u02c8 kyniminji\u02c8y aye\u02c8 nchi aq\u02c8nin kuj kyxola, a aye\u02c8 nejinel kyxola toj tb\u02c8i qAjaw, aye\u02c8 nchi jikysin kye\u02c8y toj kynimb\u02c8ila."
                },
                "13": {
                    "verse_nr": "13",
                    "verse": "Cheb\u02c8e chi kyka\u02c8yinqeka, ex chi kyk\u02c8u\u02c8jlinqeka, qu\u02c8n tu\u02c8n aq\u02c8untl nb\u02c8ant kyu\u02c8n kyxola, ex tenxit kymujb\u02c8il kyib\u02c8a kyxolilixa, tu\u02c8ntzin kyte\u02c8n toj tb\u02c8anil."
                },
                "14": {
                    "verse_nr": "14",
                    "verse": "Ex ikyxjo erman, nqo kub\u02c8sin qwutza kye\u02c8y, tu\u02c8n kyxi kykawinji\u02c8y aye\u02c8 kyky\u02c8e\u02c8 tu\u02c8n kyaq\u02c8nin, ex tu\u02c8n kynimsin kyk\u02c8u\u02c8jjo aye\u02c8 kyja\u02c8 kykub\u02c8 numj, ex tu\u02c8n kymoji\u02c8n kyuk\u02c8a a nti\u02c8xixl kyipin. Cheb\u02c8e chi ayo\u02c8n tajb\u02c8il qMan Dios kyuk\u02c8a kykyaqil."
                },
                "15": {
                    "verse_nr": "15",
                    "verse": "Kyka\u02c8yink kyib\u02c8a, qu\u02c8n qa at jun xkub\u02c8 b\u02c8inchinte jun nya b\u02c8a\u02c8n kyi\u02c8ja, mi xelin kyu\u02c8n ikyxjo, noqpe kyja\u02c8 kxela kychjo\u02c8n tuk\u02c8a jun b\u02c8a\u02c8n. Kyb\u02c8inchima ikyjo kyxola ex tuk\u02c8a kykyaqil xjal."
                },
                "16": {
                    "verse_nr": "16",
                    "verse": "Kukxit chi tzalaji\u02c8y."
                },
                "17": {
                    "verse_nr": "17",
                    "verse": "Mi txi kytzaqpi\u02c8n tu\u02c8n kyna\u02c8n Dios."
                },
                "18": {
                    "verse_nr": "18",
                    "verse": "Kyq\u02c8onxa chjonte te qMan Dios tojjo b\u02c8a\u02c8n ex qa tojjo nya b\u02c8a\u02c8n, qu\u02c8n ikytzin taj Diosjo quk\u02c8a, awo nimilqo ti\u02c8j tb\u02c8i Crist, a Jes\u00fas."
                },
                "19": {
                    "verse_nr": "19",
                    "verse": "Mi tz\u02c8ok kymiyonji\u02c8y a tajb\u02c8il Xewb\u02c8aj Xjan toj kyanmi\u02c8n."
                },
                "20": {
                    "verse_nr": "20",
                    "verse": "Mi tz\u02c8el kyi\u02c8jlinji\u02c8y Tyol Dios nyolajtz kyxola."
                },
                "21": {
                    "verse_nr": "21",
                    "verse": "Kyxpich\u02c8inkuji\u02c8y tkyaqil kyxnaq\u02c8tzb\u02c8ilxjal, ex kyniminkuji\u02c8y a wen."
                },
                "22": {
                    "verse_nr": "22",
                    "verse": "Ex kypa\u02c8mil kyib\u02c8a ti\u02c8j tkyaqiljo nya wen."
                },
                "23": {
                    "verse_nr": "23",
                    "verse": "Axit Dios, a Tajaw tkyaqil nuk\u02c8b\u02c8il, kub\u02c8 q\u02c8on kye\u02c8y saqxix, ex tz\u02c8ok ka\u02c8yin te\u02c8 kyanmi\u02c8n, kynab\u02c8la, ex kyxmilila, tu\u02c8ntzintla nti\u02c8x jun ti\u02c8 atx taj kye\u02c8y, aj tul qAjaw Jesucrist."
                },
                "24": {
                    "verse_nr": "24",
                    "verse": "Qu\u02c8n tz\u02c8aqlexix te\u02c8, a ma txkon kye\u02c8y, tu\u02c8n tjapin b\u02c8aj Tyol, tze\u02c8nkuxjo ma tzaj tq\u02c8ma\u02c8n kye\u02c8y."
                },
                "25": {
                    "verse_nr": "25",
                    "verse": "Jun q\u02c8olb\u02c8il tu\u02c8n Pabl, tu\u02c8n tjapin b\u02c8ajjo u\u02c8j lu\u02c8n - Atzin ja\u02c8lin erman, chi na\u02c8n Diosa qi\u02c8ja."
                },
                "26": {
                    "verse_nr": "26",
                    "verse": "Kyq\u02c8onxa jun q\u02c8olb\u02c8il twutzxix kye kykyaqil erman."
                },
                "27": {
                    "verse_nr": "27",
                    "verse": "Ex kxel woqxeni\u02c8n kye\u02c8y toj tb\u02c8i qAjaw, tu\u02c8n tkub\u02c8 kyu\u02c8jinji\u02c8y u\u02c8j lo kyxol kykyaqil erman."
                },
                "28": {
                    "verse_nr": "28",
                    "verse": "Noqit kukx tten t\u2011xtalb\u02c8il qAjaw Jesucrist kyuk\u02c8iy. Ikyxitjo."
                }
            }
        }
    }
}