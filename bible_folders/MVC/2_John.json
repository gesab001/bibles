{
    "version": "MVC",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Tkab\u02c8 Tu\u02c8j Juan - Jun q\u02c8olb\u02c8il te Ttanim Dios - Ayi\u02c8n at wokli\u02c8n te nejinel toj tkyaqil Ttanim Dios, ex nxi ntz\u02c8ib\u02c8i\u02c8n kye\u02c8y, ayi\u02c8y nimilqi\u02c8y, aye o chi sk\u02c8eta tu\u02c8n qMan Dios. Nimxix nk\u02c8u\u02c8ja kyi\u02c8ja, ex nya o\u02c8kqenxi, qala\u02c8 tkyaqiljo nimil, aye o tz\u02c8el kyniky\u02c8 ti\u02c8j Tyol Dios, a twutzxix."
                },
                "2": {
                    "verse_nr": "2",
                    "verse": "Nchi ok nk\u02c8u\u02c8jli\u02c8n noq tu\u02c8n Tyol Dios, a twutzxix, a at toj qanmin, ex ktenb\u02c8il quk\u02c8a te jun majx."
                },
                "3": {
                    "verse_nr": "3",
                    "verse": "Ax qMan Dios, junx tuk\u02c8a Tk\u02c8wal, a qAjaw Jesucrist, k\u02c8wel ky\u02c8iwlin kye\u02c8y tuk\u02c8a tkyaqil t\u2011xtalb\u02c8il, ex tu\u02c8n ttzaj tq\u02c8on tq\u02c8aq\u02c8b\u02c8il kyk\u02c8u\u02c8ja kyxola, ex jun kymujb\u02c8il kyib\u02c8a, a tzajnin te Dios."
                },
                "4": {
                    "verse_nr": "4",
                    "verse": "Qo we\u02c8xix toj qnimb\u02c8il - Nimx jun tzaljb\u02c8il toj wanmi\u02c8n, qu\u02c8n at junjun kyxola, aye nchi b\u02c8et toj tumil, a twutzxix toj kychwinqil, a ikyxjo tze\u02c8nku\u02c8 xkyij tq\u02c8ma\u02c8n Dios."
                },
                "5": {
                    "verse_nr": "5",
                    "verse": "Me atzin ja\u02c8lin werman, tu\u02c8n ikyjo, nchin kub\u02c8sin nwutza kye\u02c8y kykyaqila, tu\u02c8n tok qk\u02c8u\u02c8jlin qib\u02c8 qxolilex. Atzi\u02c8n yol lo, nya jun nuk\u02c8b\u02c8il ma tzajxi, qu\u02c8n atxtaq ojtxe."
                },
                "6": {
                    "verse_nr": "6",
                    "verse": "Atzin qk\u02c8u\u02c8jb\u02c8il qib\u02c8jo, a tu\u02c8n qb\u02c8et toj qchwinqil tze\u02c8nkux tnuk\u02c8b\u02c8il Dios kyij ttz\u02c8ib\u02c8in toj Tyol. Ex atzin tnuk\u02c8b\u02c8il qMan Diosjo lo, a o tz\u02c8ok kyb\u02c8i\u02c8n atxix ojtxe: Tu\u02c8n qb\u02c8et tuk\u02c8a tq\u02c8aq\u02c8b\u02c8il qk\u02c8u\u02c8j qxolx."
                },
                "7": {
                    "verse_nr": "7",
                    "verse": "Qka\u02c8yink qib\u02c8 tu\u02c8n mi qo kub\u02c8 sb\u02c8u\u02c8n kyu\u02c8nxjal - Ma kyij ntz\u02c8ib\u02c8inji\u02c8y lu\u02c8n, qu\u02c8n at nim sb\u02c8ul xjal tzalu\u02c8n, aye nxi kyq\u02c8ma\u02c8n qa mi s\u2011ok Jesucrist te ichin, tej tul twutz tx\u02c8otx\u02c8. Ayetzin sb\u02c8ul xjaljo, aye ajq\u02c8ojqe ti\u02c8j Klolqe Jes\u00fas."
                },
                "8": {
                    "verse_nr": "8",
                    "verse": "Tu\u02c8npetzi\u02c8n, kyka\u02c8yinktzin kyib\u02c8a, tu\u02c8n mi kyij najjo a chojb\u02c8il kyaq\u02c8nb\u02c8i\u02c8n, a tze\u02c8nku taj qMan, qala\u02c8 tu\u02c8ntzintla kykanb\u02c8inteji\u02c8y tkyaqiljo a at kyoklin ti\u02c8j."
                },
                "9": {
                    "verse_nr": "9",
                    "verse": "Qa at jun xjaw tnimsin tib\u02c8, ex qa ma ja ttx\u02c8ixpi\u02c8n xnaq\u02c8tzb\u02c8il lu\u02c8n, a xkyij tyek\u02c8in Crist, ex nti\u02c8 te\u02c8 qMan Dios tuk\u02c8a. Me atzin k\u2011okil lipe ti\u02c8jjo a t\u2011xnaq\u02c8tzb\u02c8il Jes\u00fas, at te\u02c8 Dios tuk\u02c8a, junx tuk\u02c8a Jes\u00fas, a Tk\u02c8wal."
                },
                "10": {
                    "verse_nr": "10",
                    "verse": "Qa at jun xjal xkanin xnaq\u02c8tzil kyuk\u02c8iy, qa nyatil t\u2011xnaq\u02c8tzb\u02c8iljo tze\u02c8nku te Jes\u00fas, mi tz\u02c8okx kyk\u02c8le\u02c8n toj kyjay, ex mina kub\u02c8 kytziyi\u02c8n."
                },
                "11": {
                    "verse_nr": "11",
                    "verse": "Qu\u02c8n atzin a k\u02c8wel tziyinte, ajin ma tz\u02c8ok tq\u02c8o\u02c8n tib\u02c8 tuk\u02c8a xjal, a nya wen tten."
                },
                "12": {
                    "verse_nr": "12",
                    "verse": "Jun yol tu\u02c8n tjapin b\u02c8ajjo u\u02c8j lo - Nimx we\u02c8 tu\u02c8n t\u2011xi nq\u02c8ma\u02c8n kye\u02c8y. Me nky\u02c8e\u02c8y tu\u02c8n t\u2011xi ntz\u02c8ib\u02c8i\u02c8n toj u\u02c8j. Qu\u02c8n wajkuxixa tu\u02c8n nkani\u02c8n lol kye\u02c8y, ex tu\u02c8n qyolin kyuk\u02c8iy tu\u02c8ntzintla nimxix tzaljb\u02c8il."
                },
                "13": {
                    "verse_nr": "13",
                    "verse": "Aye jun ch\u02c8uq nimil tzalu\u02c8n, aye ma chi sk\u02c8et tu\u02c8n qMan Dios, ex nxi kyq\u02c8o\u02c8n jun q\u02c8olb\u02c8il kye\u02c8y."
                }
            }
        }
    }
}