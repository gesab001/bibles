{
    "version": "CCL",
    "book_name": "Zechariah",
    "book_nr": "38",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Yuda Abwerera kwa Yehova - Mwezi wachisanu ndi chitatu, m\u02bcchaka chachiwiri cha ulamuliro wa Dariyo, Yehova anayankhula ndi mneneri Zekariya mwana wa Berekiya, mwana wa Ido, kuti:"
                },
                "2": {
                    "verse_nr": "2",
                    "verse": "\u201cYehova anakwiya kwambiri ndi makolo anu."
                },
                "3": {
                    "verse_nr": "3",
                    "verse": "Choncho awuze anthuwa kuti, \u2018Yehova Wamphamvuzonse akuti, \u2018Bwererani kwa Ine,\u2019 akutero Yehova Wamphamvuzonse. \u2018Ndipo Ine ndidzabwerera kwa inu,\u2019 akutero Yehova Wamphamvuzonse."
                },
                "4": {
                    "verse_nr": "4",
                    "verse": "Musakhale ngati makolo anu, amene aneneri akale anawalalikira kuti: Yehova Wamphamvuzonse akuti, \u2018Tsopano lekani njira zanu zoyipa ndi machitidwe anu oyipawo.\u2019 Koma iwo sanamvere kapena kulabadira za Ine, akutero Yehova."
                },
                "5": {
                    "verse_nr": "5",
                    "verse": "Kodi makolo anuwo ali kuti tsopano? Nanga aneneri, kodi amakhalapo mpaka muyaya?"
                },
                "6": {
                    "verse_nr": "6",
                    "verse": "Kodi mawu anga ndi malangizo anga, amene ndinawawuza atumiki anga aneneri, suja anawachitira makolo anu? \u201cTsono iwo analapa ndi kunena kuti, \u2018Yehova Wamphamvuzonse watichitira zomwe zikuyenera njira zathu ndi machitidwe athu, monga anatsimikiza kuti adzachita.\u2019\u2006\u201d"
                },
                "7": {
                    "verse_nr": "7",
                    "verse": "Munthu Pakati pa Mitengo ya Mchisu - Tsiku la 24 la mwezi wa 11, mwezi wa Sebati, chaka chachiwiri cha ulamuliro wa Dariyo, Yehova anayankhula ndi Zekariya mwana wa Berekiya, mwana wa Ido."
                },
                "8": {
                    "verse_nr": "8",
                    "verse": "Nthawi ya usiku ndinaona masomphenya. Ndinaona munthu atakwera pa kavalo wofiira. Iye anayima pakati pa mitengo ya mchisu m\u02bcchigwa. Kumbuyo kwake kunali akavalo ofiira, akhofi ndi oyera."
                },
                "9": {
                    "verse_nr": "9",
                    "verse": "Ine ndinafunsa kuti, \u201cMbuye wanga, kodi zimenezi ndi chiyani?\u201d Mngelo amene amayankhula nane anayankha kuti, \u201cNdidzakuonetsa kuti zimenezi ndi chiyani.\u201d"
                },
                "10": {
                    "verse_nr": "10",
                    "verse": "Pamenepo munthu amene anayima pakati pa mitengo ya mchisu anafotokoza kuti, \u201cAmenewa ndiwo amene Yehova wawatuma kuti ayendere dziko lonse lapansi.\u201d"
                },
                "11": {
                    "verse_nr": "11",
                    "verse": "Ndipo okwera pa akavalo enawo anafotokoza kwa mngelo wa Yehova, amene anayima pakati pa mitengo ya mchisu kuti, \u201cIfe tayendera dziko lonse lapansi ndipo tapeza kuti dziko lonselo lili pa bata ndi mtendere.\u201d"
                },
                "12": {
                    "verse_nr": "12",
                    "verse": "Tsono mngelo wa Yehova anati, \u201cYehova Wamphamvuzonse, kodi mpaka liti mudzakhala osaonetsa chifundo chanu kwa Yerusalemu ndi mizinda ya Yuda, amene mwawakwiyira kwa zaka izi 70?\u201d"
                },
                "13": {
                    "verse_nr": "13",
                    "verse": "Choncho Yehova anayankhula mawu abwino ndi achitonthozo kwa mngelo amene ankayankhula nane."
                },
                "14": {
                    "verse_nr": "14",
                    "verse": "Pamenepo mngelo amene ankayankhula nane anati, \u201cLengeza mawu awa: Yehova Wamphamvuzonse akuti, \u2018Ine ndikuchitira nsanje Yerusalemu ndi Ziyoni,"
                },
                "15": {
                    "verse_nr": "15",
                    "verse": "koma ndakwiya kwambiri ndi anthu a mitundu ina amene akuganiza kuti ali pa mtendere. Ndinakwiyira anthu anga pang\u02bcono pokha, koma iwo anawonjeza kuzunza anthu angawo.\u2019"
                },
                "16": {
                    "verse_nr": "16",
                    "verse": "\u201cChoncho, Yehova akuti, \u2018Ndidzabwerera ku Yerusalemu ndi mtima wachifundo, nyumba yanga adzayimanganso kumeneko. Ndipo adzatenganso chingwe choyezera kuti amange Yerusalemu,\u2019 akutero Yehova Wamphamvuzonse."
                },
                "17": {
                    "verse_nr": "17",
                    "verse": "\u201cLengezanso kuti, Yehova Wamphamvuzonse akuti, \u2018Mizinda yanga idzakhalanso ndi zokoma zosefukira ndipo Yehova adzatonthoza Ziyoni ndi kusankhanso Yerusalemu.\u2019\u2006\u201d"
                },
                "18": {
                    "verse_nr": "18",
                    "verse": "Nyanga Zinayi ndi Amisiri Azitsulo Anayi - Kenaka ndinayang\u02bcananso, ndipo patsogolo panga panali nyanga zinayi."
                },
                "19": {
                    "verse_nr": "19",
                    "verse": "Ndinamufunsa mngelo amene amayankhula nane kuti, \u201cKodi zimenezi ndi chiyani?\u201d Iye anandiyankha kuti, \u201cIzi ndi nyanga zimene zinabalalitsa Yuda, Israeli ndi Yerusalemu.\u201d"
                },
                "20": {
                    "verse_nr": "20",
                    "verse": "Kenaka Yehova anandionetsa amisiri azitsulo anayi."
                },
                "21": {
                    "verse_nr": "21",
                    "verse": "Ndinafunsa kuti, \u201cAmisiri a zitsulowa akudzachita chiyani?\u201d Iye anayankha kuti, \u201cIzi ndi nyanga zimene zinabalalitsa Yuda kotero kuti panalibe wina amene akanalimbana nazo, koma amisiri a zitsulowa abwera kudzaziopseza ndi kugwetsa nyanga zimenezi za mitundu ya anthu amene analimbana ndi dziko la Yuda ndi kubalalitsa anthu ake.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Munthu ndi Chingwe Choyezera - Kenaka ndinayang\u02bcananso, ndipo ndinaona munthu atanyamula chingwe choyezera m\u02bcmanja mwake."
                },
                "2": {
                    "verse_nr": "2",
                    "verse": "Ndipo ndinafunsa kuti, \u201cKodi ukupita kuti?\u201d Anandiyankha kuti, \u201cAkukayeza Yerusalemu kuti ndidziwe mulifupi mwake ndi mulitali mwake.\u201d"
                },
                "3": {
                    "verse_nr": "3",
                    "verse": "Taonani, mngelo amene amayankhula nane uja akuchoka, mngelo wina anabwera kudzakumana naye"
                },
                "4": {
                    "verse_nr": "4",
                    "verse": "ndipo anamuwuza kuti, \u201cThamanga, kamuwuze mnyamatayo kuti, \u2018Yerusalemu udzakhala mzinda wopanda malinga chifukwa mudzakhala anthu ambiri ndiponso ziweto zochuluka."
                },
                "5": {
                    "verse_nr": "5",
                    "verse": "Ndipo Ine mwini ndidzakhala linga lamoto kuteteza mzindawo,\u2019 akutero Yehova, \u2018ndipo ndidzakhala ulemerero m\u02bckati mwake.\u2019"
                },
                "6": {
                    "verse_nr": "6",
                    "verse": "\u201cTulukani! Tulukani! Thawaniko ku dziko la kumpoto,\u201d akutero Yehova, \u201cpakuti ndinakumwazirani ku mphepo zinayi zamlengalenga,\u201d akutero Yehova."
                },
                "7": {
                    "verse_nr": "7",
                    "verse": "\u201cTuluka, iwe Ziyoni! Thawa, iwe amene umakhala m\u02bcdziko la mwana wamkazi wa Babuloni!\u201d"
                },
                "8": {
                    "verse_nr": "8",
                    "verse": "Pakuti Yehova Wamphamvuzonse akuti, \u201cAtatha kundilemekeza wanditumiza kwa anthu a mitundu ina amene anakufunkhani; pakuti aliyense wokhudza inu wakhudza mwanadiso wanga."
                },
                "9": {
                    "verse_nr": "9",
                    "verse": "Ndithu Ine ndidzawamenya anthuwo ndi dzanja langa ndipo amene anali akapolo awo ndiye adzawalande zinthu. Pamenepo mudzadziwa kuti Yehova Wamphamvuzonse ndiye wandituma."
                },
                "10": {
                    "verse_nr": "10",
                    "verse": "\u201cIwe mwana wamkazi wa Ziyoni, fuwula ndipo sangalala. Pakuti taona ndikubwera, ndipo ndidzakhala pakati pako,\u201d akutero Yehova."
                },
                "11": {
                    "verse_nr": "11",
                    "verse": "\u201cNthawi imeneyo anthu a mitundu yambiri adzabwera kwa Yehova ndipo adzasanduka anthu anga. Ndidzakhala pakati pako ndipo iwe udzadziwa kuti Yehova Wamphamvuzonse wandituma kwa iwe."
                },
                "12": {
                    "verse_nr": "12",
                    "verse": "Yehova adzachititsa kuti Yuda akhale chuma chake m\u02bcdziko lopatulika ndipo adzasankhanso Yerusalemu."
                },
                "13": {
                    "verse_nr": "13",
                    "verse": "Khalani chete pamaso pa Yehova anthu nonse, chifukwa Iye wavumbuluka kuchoka ku malo ake opatulika.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Zovala Zoyera za Mkulu wa Ansembe - Pamenepo anandionetsa Yoswa, mkulu wa ansembe, atayima pamaso pa mngelo wa Yehova, ndipo Satana anayima ku dzanja lake lamanja kuti atsutsane naye."
                },
                "2": {
                    "verse_nr": "2",
                    "verse": "Yehova anawuza Satana kuti, \u201cYehova akukudzudzula iwe Satana! Yehova amene wasankha Yerusalemu akukudzudzula! Kodi munthu uyu sali ngati chikuni choyaka chofumula pa moto?\u201d"
                },
                "3": {
                    "verse_nr": "3",
                    "verse": "Tsono Yoswa anali atavala zovala zalitsiro pa nthawi imene anayima pamaso pa mngelo."
                },
                "4": {
                    "verse_nr": "4",
                    "verse": "Mngelo uja anawuza anzake amene anali naye kuti, \u201cMuvuleni zovala zake zalitsirizo.\u201d Kenaka anawuza Yoswa kuti, \u201cTaona, ndachotsa tchimo lako, ndipo ndikuveka zovala zokongola.\u201d"
                },
                "5": {
                    "verse_nr": "5",
                    "verse": "Ndipo ine ndinati, \u201cMuvekeni nduwira yopatulika pamutu pake.\u201d Choncho anamuveka nduwira yopatulika pamutu pake, namuvekanso zovala zatsopano. Nthawiyi n\u02bckuti mngelo wa Yehova atayima pambali."
                },
                "6": {
                    "verse_nr": "6",
                    "verse": "Mngelo wa Yehova analimbikitsa Yoswa kuti,"
                },
                "7": {
                    "verse_nr": "7",
                    "verse": "\u201cYehova Wamphamvuzonse akuti, \u2018Ngati uyenda m\u02bcnjira zanga ndi kusunga malamulo anga, pamenepo udzalamulira nyumba yanga ndi kuyang\u02bcanira mabwalo anga, ndipo ndidzakulolani kuti mudzakhale pamodzi ndi amene ali panowa."
                },
                "8": {
                    "verse_nr": "8",
                    "verse": "\u201c\u2006\u2018Mvera tsono, iwe Yoswa mkulu wa ansembe, pamodzi ndi anzako amene wakhala nawowa, amene ndi chizindikiro cha zinthu zimene zikubwera: Ine ndidzabweretsa mtumiki wanga, wotchedwa Nthambi."
                },
                "9": {
                    "verse_nr": "9",
                    "verse": "Taona, mwala wokongola umene ndayika patsogolo pa Yoswa! Pa mwala umenewu pali maso asanu ndi awiri, ndipo Ine ndidzalembapo mawu,\u2019 akutero Yehova Wamphamvuzonse, \u2018ndipo ndidzachotsa tchimo la dziko lino tsiku limodzi."
                },
                "10": {
                    "verse_nr": "10",
                    "verse": "\u201c\u2006\u2018Tsiku limenelo aliyense adzayitana mnzake kuti akhale pansi pa mtengo wamphesa ndi wa mkuyu,\u2019 akutero Yehova Wamphamvuzonse.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Choyikapo Nyale cha Golide ndi Mitengo Iwiri ya Olivi - Kenaka mngelo amene amayankhula nane anabwerera nandidzutsa, ngati mmene amadzutsira munthu amene ali m\u02bctulo."
                },
                "2": {
                    "verse_nr": "2",
                    "verse": "Anandifunsa kuti, \u201cKodi ukuona chiyani?\u201d Ndinayankha kuti, \u201cIne ndikuona choyikapo nyale, chonse chagolide ndi mbale pamwamba pake ndi nyale zoyaka zisanu ndi ziwiri, iliyonse ili ndi zibowo zisanu ndi ziwiri zolowetsera zingwe zoyatsira."
                },
                "3": {
                    "verse_nr": "3",
                    "verse": "Ndiponso pambali pake pali mitengo ya olivi iwiri, umodzi uli kumanja kwa mbaleyo ndipo winawo kumanzere.\u201d"
                },
                "4": {
                    "verse_nr": "4",
                    "verse": "Ndinamufunsa mngelo amene amayankhula nane kuti, \u201cKodi zimenezi n\u02bcchiyani mbuye wanga?\u201d"
                },
                "5": {
                    "verse_nr": "5",
                    "verse": "Iye anandiyankha kuti, \u201cKodi iwe sukuzidziwa zimenezi?\u201d Ndinayankha kuti, \u201cAyi mbuye wanga.\u201d"
                },
                "6": {
                    "verse_nr": "6",
                    "verse": "Choncho iye anandiwuza kuti, \u201cMawu a Yehova kwa Zerubabeli ndi awa: \u2018Osati mwa nkhondo kapena ndi mphamvu, koma ndi Mzimu wanga,\u2019 akutero Yehova Wamphamvuzonse."
                },
                "7": {
                    "verse_nr": "7",
                    "verse": "\u201cKodi ndiwe yani, iwe phiri lamphamvu? Pamaso pa Zerubabeli udzasanduka dziko losalala. Pamenepo adzabweretsa mwala wotsiriza. Akamadzawuyika pamwamba anthu adzafuwula kuti, \u2018Mulungu adalitse Nyumbayi! Mulungu adalitse Nyumbayi!\u2019\u2006\u201d"
                },
                "8": {
                    "verse_nr": "8",
                    "verse": "Ndipo Yehova anayankhulanso nane kuti,"
                },
                "9": {
                    "verse_nr": "9",
                    "verse": "\u201cManja a Zerubabeli ndiwo ayika maziko a Nyumbayi; adzatsiriza ndi manja ake omwewo. Pamenepo iwe udzadziwa kuti Yehova Wamphamvuzonse ndiye anakutuma."
                },
                "10": {
                    "verse_nr": "10",
                    "verse": "\u201cNdani wanyoza tsiku la zinthu zazing\u02bcono? Anthu adzasangalala akadzaona chingwe choyezera m\u02bcmanja mwa Zerubabeli. (\u201cNyale zisanu ndi ziwirizi ndi maso a Yehova, amene amayang\u02bcanayang\u02bcana pa dziko lapansi.\u201d)"
                },
                "11": {
                    "verse_nr": "11",
                    "verse": "Kenaka ndinafunsa mngelo uja kuti, \u201cKodi mitengo ya olivi iwiri ili kumanja ndi kumanzere kwa choyikapo nyalechi ikutanthauza chiyani?\u201d"
                },
                "12": {
                    "verse_nr": "12",
                    "verse": "Ndinamufunsanso kuti, \u201cKodi nthambi ziwiri za mtengo wa olivi zomwe zili pambali pa mipopi yodzera mafuta iwiri yagolide zikutanthauza chiyani?\u201d"
                },
                "13": {
                    "verse_nr": "13",
                    "verse": "Iye anandiyankha kuti, \u201cKodi iwe sukuzidziwa zimenezi?\u201d Ine ndinati, \u201cAyi mbuye wanga.\u201d"
                },
                "14": {
                    "verse_nr": "14",
                    "verse": "Choncho iye anati, \u201cAmenewa ndi anthu awiri amene adzozedwa kuti atumikire Ambuye pa dziko lonse lapansi.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Chikalata Chowuluka - Ndinayang\u02bcananso ndipo taonani ndinaona chikalata chimene chimawuluka."
                },
                "2": {
                    "verse_nr": "2",
                    "verse": "Mngelo uja anandifunsa kuti, \u201cKodi ukuona chiyani?\u201d Ndinayankha kuti, \u201cNdikuona chikalata chikuwuluka, mulitali mwake mamita asanu ndi anayi ndipo mulifupi mwake mamita anayi ndi theka.\u201d"
                },
                "3": {
                    "verse_nr": "3",
                    "verse": "Ndipo mngeloyo anandiwuza kuti, \u201cAwa ndi matemberero amene akupita pa dziko lonse lapansi; potsata zimene zalembedwa m\u02bckati mwa chikalatamo, aliyense wakuba adzachotsedwa, ndipo potsata zomwe zalembedwa kunja kwake, aliyense wolumbira zabodza adzachotsedwanso."
                },
                "4": {
                    "verse_nr": "4",
                    "verse": "Yehova Wamphamvuzonse akunena kuti, \u2018Temberero limeneli ndidzalitumiza, ndipo lidzalowa m\u02bcnyumba ya munthu wakuba ndi munthu wolumbira zabodza m\u02bcdzina langa. Lidzakhala m\u02bcnyumbamo mpaka kuyiwonongeratu, matabwa ake ndi miyala yake yomwe.\u2019\u2006\u201d"
                },
                "5": {
                    "verse_nr": "5",
                    "verse": "Mkazi mu Dengu - Kenaka mngelo amene amayankhula nane uja anabwera patsogolo panga ndipo anandiwuza kuti, \u201cKweza maso ako tsopano kuti uwone kuti ndi chiyani chikubwerachi.\u201d"
                },
                "6": {
                    "verse_nr": "6",
                    "verse": "Ndinafunsa kuti, \u201cKodi chimenechi n\u02bcchiyani?\u201d Mngeloyo anayankha kuti, \u201cLimeneli ndi dengu loyezera.\u201d Ndipo anawonjezera kunena kuti, \u201cUmenewu ndi uchimo wa anthu m\u02bcdziko lonse.\u201d"
                },
                "7": {
                    "verse_nr": "7",
                    "verse": "Pamenepo chovundikira chake chamtovu chinatukulidwa, ndipo m\u02bcdengumo munali mutakhala mkazi."
                },
                "8": {
                    "verse_nr": "8",
                    "verse": "Mngeloyo anati, \u201cChimenechi ndi choyipa,\u201d ndipo anamukankhira mkaziyo m\u02bcdengu muja, nabwezera chovundikira chamtovu chija pamwamba pake."
                },
                "9": {
                    "verse_nr": "9",
                    "verse": "Kenaka ndinayang\u02bcananso, ndipo ndinaona akazi awiri akuwuluka kubwera kumene kunali ine; akuwuluzika ndi mphepo. Iwo anali ndi mapiko ngati a kakowa, ndipo ananyamula dengu lija, kupita nalo pakati pa mlengalenga ndi dziko lapansi."
                },
                "10": {
                    "verse_nr": "10",
                    "verse": "Ine ndinafunsa mngelo amene amayankhula nane kuti, \u201cDengulo akupita nalo kuti?\u201d"
                },
                "11": {
                    "verse_nr": "11",
                    "verse": "Iye anayankha kuti, \u201cKu dziko la Babuloni kuti akalimangire nyumba. Nyumbayo ikadzatha, adzayikamo dengulo.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Magaleta Anayi - Ndinayang\u02bcananso ndipo taonani ndinaona magaleta anayi akutuluka pakati pa mapiri awiri, mapiri amkuwa."
                },
                "2": {
                    "verse_nr": "2",
                    "verse": "Galeta loyamba limakokedwa ndi akavalo ofiira, lachiwiri ndi akavalo akuda,"
                },
                "3": {
                    "verse_nr": "3",
                    "verse": "lachitatu ndi akavalo oyera, ndipo lachinayi ndi akavalo otuwa a mawanga ofiirira, onsewa anali akavalo amphamvu kwambiri."
                },
                "4": {
                    "verse_nr": "4",
                    "verse": "Ndinafunsa mngelo amene amayankhula nane uja kuti, \u201cKodi mbuye wanga chimenechi n\u02bcchiyani?\u201d"
                },
                "5": {
                    "verse_nr": "5",
                    "verse": "Mngeloyo anandiyankha kuti, \u201cImeneyi ndi mizimu inayi yakumwamba, imene ikuchokera pamaso pa Ambuye wa dziko lonse."
                },
                "6": {
                    "verse_nr": "6",
                    "verse": "Galeta la akavalo akuda likupita ku dziko la kumpoto, galeta la akavalo oyera likutsatira, ndipo galeta la akavalo amawanga ofiirira likupita ku dziko la kummwera.\u201d"
                },
                "7": {
                    "verse_nr": "7",
                    "verse": "Pamene akavalo amphamvuwa ankapita, anali ndi changu chofuna kuyendera dziko lapansi. Ndipo iye anati, \u201cPitani, kayendereni dziko lapansi!\u201d"
                },
                "8": {
                    "verse_nr": "8",
                    "verse": "Pamenepo anandiyitana, \u201cTaona, akavalo amene apita ku dziko la kumpoto apumulitsa Mzimu wanga kumeneko.\u201d"
                },
                "9": {
                    "verse_nr": "9",
                    "verse": "Chipewa Chaufumu cha Yoswa - Yehova anayankhula nane kuti,"
                },
                "10": {
                    "verse_nr": "10",
                    "verse": "\u201cLandira mphatso kuchokera kwa anthu amene abwera ku ukapolo, Helidai, Tobiya ndi Yedaya, amene achokera ku Babuloni. Tsiku lomwelo pita ku nyumba ya Yosiya mwana wa Zefaniya."
                },
                "11": {
                    "verse_nr": "11",
                    "verse": "Tenga siliva ndi golide upange chipewa chaufumu, ndipo uchiyike pamutu pa mkulu wa ansembe, Yoswa mwana wa Yehozadaki."
                },
                "12": {
                    "verse_nr": "12",
                    "verse": "Muwuze kuti zimene akunena Yehova Wamphamvuzonse ndi izi: \u2018Taonani, munthu wotchedwa Nthambi ndi ameneyu, ndipo adzaphuka pomwe alipo ndi kumanga Nyumba ya Yehova."
                },
                "13": {
                    "verse_nr": "13",
                    "verse": "Ndiye amene adzamange Nyumba ya Yehova, adzalandira ulemerero waufumu ndipo adzalamulira pa mpando wake waufumu. Adzakhalanso wansembe pa mpando wake waufumu. Ndipo padzakhala mtendere.\u2019"
                },
                "14": {
                    "verse_nr": "14",
                    "verse": "Chipewa cha ufumucho adzachipereka kwa Helemu, Tobiya, Yedaya, ndi kwa Heni mwana wa Zefaniya, kuti chikhale chikumbutso m\u02bcNyumba ya Yehova."
                },
                "15": {
                    "verse_nr": "15",
                    "verse": "Anthu okhala kutali adzabwera kudzathandiza kumanga Nyumba ya Yehova, ndipo iwe udzadziwa kuti Yehova Wamphamvuzonse wandituma kwa iwe. Zimenezi zidzachitika ngati mudzamvera mwachangu Yehova Mulungu wanu.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Chiweruzo Cholungama ndi Chifundo, Osati Kusala Zakudya - Pa chaka chachinayi cha Mfumu Dariyo, pa tsiku lachinayi la Kisilevi, mwezi wachisanu ndi chinayi, Yehova anayankhula ndi Zekariya."
                },
                "2": {
                    "verse_nr": "2",
                    "verse": "Anthu a ku Beteli anali atatuma Sarezeri ndi Regemu-Meleki pamodzi ndi anthu awo, kuti akapemphe chifundo kwa Yehova"
                },
                "3": {
                    "verse_nr": "3",
                    "verse": "pokafunsa kwa ansembe a ku Nyumba ya Yehova Wamphamvuzonse ndi aneneri kuti, \u201cKodi ine ndizilira ndi kusala zakudya pa mwezi wachisanu, monga mmene ndakhala ndikuchitira pa zaka zambiri?\u201d"
                },
                "4": {
                    "verse_nr": "4",
                    "verse": "Pamenepo Yehova Wamphamvuzonse anayankhula nane kuti,"
                },
                "5": {
                    "verse_nr": "5",
                    "verse": "\u201cFunsa anthu onse a m\u02bcdziko ndi ansembe kuti, \u2018Pamene munkasala zakudya pa mwezi wachisanu ndi wachisanu ndi chiwiri pa zaka 70 zapitazi, kodi munkasala chifukwa cha Ine?"
                },
                "6": {
                    "verse_nr": "6",
                    "verse": "Ndipo pamene munkadya ndi kumwa, kodi simunkachita zimenezi podzisangalatsa nokha?"
                },
                "7": {
                    "verse_nr": "7",
                    "verse": "Kodi awa si mawu amene Yehova ankanena kudzera mwa aneneri oyamba aja pamene Yerusalemu ndi mizinda yake yozungulira anali pa mtendere ndi pa ulemerero, ndi pamene Negevi ndi ku madera akumadzulo a m\u02bcmbali mwa phiri munali anthu?\u2019\u2006\u201d"
                },
                "8": {
                    "verse_nr": "8",
                    "verse": "Ndipo Yehova anayankhulanso ndi Zekariya kuti,"
                },
                "9": {
                    "verse_nr": "9",
                    "verse": "\u201cYehova Wamphamvuzonse akuti, \u2018Muziweruza molungama; muzichitirana chifundo ndi kumverana chisoni."
                },
                "10": {
                    "verse_nr": "10",
                    "verse": "Musamazunze akazi amasiye kapena ana amasiye, alendo kapena osauka. Musamaganizirane zoyipa m\u02bcmitima mwanu.\u2019"
                },
                "11": {
                    "verse_nr": "11",
                    "verse": "\u201cKoma makolo anu anakana kumvera uthenga umenewu; anawumitsa mtima nandifulatira, natseka makutu awo kuti asamve."
                },
                "12": {
                    "verse_nr": "12",
                    "verse": "Anawumitsa mitima yawo ngati mwala wa sangalabwi ndipo sanamvere lamulo kapena mawu amene Yehova Wamphamvuzonse anawatumiza mwa Mzimu wake kudzera mwa aneneri oyamba aja. Kotero Yehova Wamphamvuzonse anakwiya kwambiri."
                },
                "13": {
                    "verse_nr": "13",
                    "verse": "\u201c\u2006\u2018Pamene ndinawayitana, iwo sanamvere; choncho pamene iwo anandiyitana, Ine sindinamverenso,\u2019 akutero Yehova Wamphamvuzonse."
                },
                "14": {
                    "verse_nr": "14",
                    "verse": "\u2018Ndinawamwaza ndi kamvuluvulu pakati pa mitundu yonse ya anthu, kumene anali alendo. Dziko lawo linatsala litasakazidwa kwambiri kotero kuti palibe amene amabwera kapena kupitamo. Umu ndi mmene anasandutsira dziko labwino kukhala chipululu.\u2019\u2006\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Yehova Alonjeza Kudalitsa Yerusalemu - Awa ndi mawu amene Yehova Wamphamvuzonse ananena."
                },
                "2": {
                    "verse_nr": "2",
                    "verse": "Yehova Wamphamvuzonse akuti, \u201cIne ndikuchitira nsanje yayikulu Ziyoni. Mtima wanga ukupweteka chifukwa cha nsanje pa iyeyo.\u201d"
                },
                "3": {
                    "verse_nr": "3",
                    "verse": "Yehova akuti, \u201cNdidzabwerera ku Ziyoni ndi kukakhala ku Yerusalemu. Pamenepo Yerusalemu adzatchedwa Mzinda wa Choonadi ndipo phiri la Yehova Wamphamvuzonse lidzatchedwa Phiri Lopatulika.\u201d"
                },
                "4": {
                    "verse_nr": "4",
                    "verse": "Yehova Wamphamvuzonse akuti, \u201cAbambo ndi amayi okalamba adzakhalanso m\u02bcmisewu ya mu Yerusalemu, aliyense ali ndi ndodo m\u02bcmanja mwake chifukwa cha kuchuluka kwa masiku ake."
                },
                "5": {
                    "verse_nr": "5",
                    "verse": "Ndipo misewu ya mu mzindamo idzadzaza ndi anyamata ndi atsikana akusewera.\u201d"
                },
                "6": {
                    "verse_nr": "6",
                    "verse": "Yehova Wamphamvuzonse akuti, \u201cNgati zikuoneka kuti n\u02bczosatheka kwa anthu otsala pa nthawi ino, kodi zidzakhala zosathekanso kwa Ine?\u201d akutero Yehova Wamphamvuzonse."
                },
                "7": {
                    "verse_nr": "7",
                    "verse": "Yehova Wamphamvuzonse akuti, \u201cTaonani ndidzapulumutsa anthu anga kuchokera ku mayiko a kummawa ndi kumadzulo."
                },
                "8": {
                    "verse_nr": "8",
                    "verse": "Ndidzawabweretsa kuti adzakhale mu Yerusalemu; adzakhala anthu anga, ndipo Ine ndidzakhala Mulungu wawo, wokhulupirika ndi wolungama pakati pawo.\u201d"
                },
                "9": {
                    "verse_nr": "9",
                    "verse": "Yehova Wamphamvuzonse akuti, \u201cInu amene tsopano mukumva mawu awa amene akuyankhula aneneri amene analipo pamene ankayika maziko a nyumba ya Yehova Wamphamvuzonse, \u2018limbani mtima kuti mumange Nyumba ya Yehova.\u2019"
                },
                "10": {
                    "verse_nr": "10",
                    "verse": "Mpaka nthawi imeneyi panalibe munthu wolandira malipiro pa ntchito kapena ndalama zolipirira nyama zogwira ntchito. Panalibe munthu amene ankadzigwirira ntchito mwamtendere chifukwa choopa adani ake, pakuti Ine ndinkawayambanitsa."
                },
                "11": {
                    "verse_nr": "11",
                    "verse": "Koma tsopano sindidzachitira otsala mwa anthu awa zomwe ndinachita kale,\u201d akutero Yehova Wamphamvuzonse."
                },
                "12": {
                    "verse_nr": "12",
                    "verse": "\u201cPakuti mbewu zidzamera bwino, mpesa udzabala zipatso zake, nthaka idzatulutsa zomera zake, ndi thambo lidzagwetsa mame. Ndidzapereka zonse kukhala cholowa cha otsala mwa anthu awa."
                },
                "13": {
                    "verse_nr": "13",
                    "verse": "Monga mwakhala muli chinthu chotembereredwa pakati pa mitundu ina ya anthu, inu Yuda ndi Israeli, choncho ndidzakupulumutsani, ndipo mudzakhala dalitso. Musachite mantha, koma limbani mtima.\u201d"
                },
                "14": {
                    "verse_nr": "14",
                    "verse": "Yehova Wamphamvuzonse akuti, \u201cMonga ndinatsimikiza mtima kubweretsa choyipa pa inu, komanso osakuchitirani chisoni pamene makolo anu anandikwiyitsa,\u201d akutero Yehova,"
                },
                "15": {
                    "verse_nr": "15",
                    "verse": "\u201cChoncho tsopano ndatsimikiza mtima kuchitiranso zabwino Yerusalemu ndi Yuda. Musachite mantha."
                },
                "16": {
                    "verse_nr": "16",
                    "verse": "Zinthu zoti muchite ndi izi: Muziwuzana zoona zokhazokha, muziweruza moona ndi mwachilungamo m\u02bcmabwalo anu;"
                },
                "17": {
                    "verse_nr": "17",
                    "verse": "musamachitire mnzanu chiwembu, musamakonde kulumbira zonama. Zonsezi Ine ndimadana nazo,\u201d akutero Yehova."
                },
                "18": {
                    "verse_nr": "18",
                    "verse": "Yehova Wamphamvuzonse anayankhulanso nane."
                },
                "19": {
                    "verse_nr": "19",
                    "verse": "Ndipo ananena kuti, \u201cKusala zakudya kwa pa mwezi wachinayi, chisanu, chisanu ndi chiwiri ndi wakhumi, kudzakhala nthawi yachimwemwe, ya chisangalalo ndi nthawi ya madyerero chikondwerero kwa Yuda. N\u02bcchifukwa chake muzikonda choonadi ndi mtendere.\u201d"
                },
                "20": {
                    "verse_nr": "20",
                    "verse": "Yehova Wamphamvuzonse akuti, \u201cAnthu a mitundu yambiri ndi anthu okhala m\u02bcmizinda yambiri adzabwerabe,"
                },
                "21": {
                    "verse_nr": "21",
                    "verse": "ndipo nzika za mzinda wina zidzapita ku mzinda wina, kukanena kuti, \u2018Tiyeni mwamsanga tikapemphe madalitso kwa Yehova ndi kukapembedza Yehova Wamphamvuzonse. Inenso ndikupita kumeneko.\u2019"
                },
                "22": {
                    "verse_nr": "22",
                    "verse": "Anthu ambiri ndiponso a ku mayiko amphamvu adzabwera ku Yerusalemu kudzapembedza Yehova Wamphamvuzonse ndi kudzapempha madalitso.\u201d"
                },
                "23": {
                    "verse_nr": "23",
                    "verse": "Yehova Wamphamvuzonse akuti, \u201cMasiku amenewo anthu khumi ochokera ku mitundu ya anthu a ziyankhulo zosiyana adzagwira mkanjo wa Myuda ndi kunena kuti, \u2018Tipite nawo, chifukwa tamva kuti Mulungu ali nanu.\u2019\u2006\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Chiweruzo pa Adani a Israeli Ulosi - Mawu a Yehova odzudzula dziko la Hadiraki ndi mzinda wa Damasiko pakuti maso a anthu ndiponso mafuko onse a Israeli ali pa Yehova\u2014"
                },
                "2": {
                    "verse_nr": "2",
                    "verse": "ndiponso mzinda wa Hamati, umene ukuchita malire ndi dzikoli, komanso pa Turo ndi Sidoni, ngakhale kuti iwo ndi anzeru kwambiri."
                },
                "3": {
                    "verse_nr": "3",
                    "verse": "Ndipo Turo anadzimangira linga; wadziwunjikira siliva ngati fumbi, ndi golide ngati zinyalala za m\u02bcmisewu."
                },
                "4": {
                    "verse_nr": "4",
                    "verse": "Taonani Ambuye adzamulanda chuma chakecho ndi kuwononga mphamvu zake m\u02bcnyanja, ndipo adzapserera ndi moto."
                },
                "5": {
                    "verse_nr": "5",
                    "verse": "Mzinda wa Asikeloni udzaona zimenezi, n\u02bckuchita mantha; Gaza adzanjenjemera ndi ululu, chimodzimodzinso Ekroni, chifukwa chiyembekezo chake chidzatheratu. Mfumu ya ku Gaza idzaphedwa ndipo Asikeloni adzakhala opanda anthu."
                },
                "6": {
                    "verse_nr": "6",
                    "verse": "Mu Asidodi mudzakhala mlendo, ndipo ndidzathetsa kunyada kwa Afilisti."
                },
                "7": {
                    "verse_nr": "7",
                    "verse": "Ndidzachotsa nyama ya magazi m\u02bckamwa mwawo, chakudya choletsedwa m\u02bcmano mwawo. Amene atsala adzakhala anthu a Mulungu wathu, adzasanduka atsogoleri mu Yuda, ndipo Ekroni adzakhala ngati Ayebusi."
                },
                "8": {
                    "verse_nr": "8",
                    "verse": "Koma Ine ndidzalondera Nyumba yanga ndi kuyiteteza kwa ankhondo osakaza. Palibenso mdani amene adzagonjetse anthu anga, pakuti tsopano ndikuwayang\u02bcanira."
                },
                "9": {
                    "verse_nr": "9",
                    "verse": "Kubwera kwa Mfumu ya Ziyoni - Sangalala kwambiri, iwe mwana wamkazi wa Ziyoni! Fuwula, mwana wamkazi wa Yerusalemu! Taona, mfumu yako ikubwera kwa iwe, yolungama ndi yogonjetsa adani, yodzichepetsa ndi yokwera pa bulu, pa mwana wamphongo wa bulu."
                },
                "10": {
                    "verse_nr": "10",
                    "verse": "Ndidzachotsa magaleta ankhondo ku Efereimu ndi akavalo ankhondo ku Yerusalemu, ndipo uta wankhondo udzathyoka. Mfumuyo idzabweretsa mtendere pakati pa mitundu ya anthu. Ulamuliro wake udzayambira ku nyanja ina mpaka ku nyanja ina, ndipo kuchokera ku Mtsinje (Yufurate) mpaka ku malekezero a dziko lapansi."
                },
                "11": {
                    "verse_nr": "11",
                    "verse": "Tsono kunena za iwe, chifukwa cha magazi a pangano lako ndi Ine, ndidzamasula am\u02bcndende ako, ndidzawatulutsa m\u02bcdzenje lopanda madzi."
                },
                "12": {
                    "verse_nr": "12",
                    "verse": "Bwererani ku malo anu otetezedwa, inu am\u02bcndende achiyembekezo; ngakhale tsopano ndikulengeza kuti ndidzakubwezerani zabwino mowirikiza."
                },
                "13": {
                    "verse_nr": "13",
                    "verse": "Ndidzakoka Yuda monga ndimakokera uta wanga, ndipo Efereimu ndiye muvi wake. Ndidzadzutsa ana ako iwe Ziyoni, kulimbana ndi ana ako iwe Grisi, ndipo ndidzakusandutsa iwe lupanga la munthu wankhondo."
                },
                "14": {
                    "verse_nr": "14",
                    "verse": "Kuoneka kwa Yehova - Pamenepo Yehova adzaonekera kwa anthu ake; mivi yake idzang\u02bcanima ngati ching\u02bcaning\u02bcani. Ambuye Yehova adzaliza lipenga; ndipo adzayenda mu mkuntho wochokera kummwera,"
                },
                "15": {
                    "verse_nr": "15",
                    "verse": "ndipo Yehova Wamphamvuzonse adzawateteza. Iwo adzawononga ndipo adzagonjetsa ndi miyala ya legeni. Adzamwa magazi ndi kubangula ngati amwa vinyo; magazi adzayenderera ngati a m\u02bcmbale yowazira magazi pa ngodya za guwa lansembe."
                },
                "16": {
                    "verse_nr": "16",
                    "verse": "Tsiku limenelo Yehova Mulungu wawo adzawapulumutsa pakuti anthu ake ali ngati nkhosa. Adzanyezimira m\u02bcdziko lake ngati miyala yokongola pa chipewa chaufumu."
                },
                "17": {
                    "verse_nr": "17",
                    "verse": "Taonani chikoka ndi kukongola kwawo! Tirigu adzasangalatsa anyamata, ndi vinyo watsopano anamwali."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Yehova Adzasamalira Yuda - Pemphani mvula kwa Yehova pa nthawi yamphukira; ndi Yehova amene amapanga mitambo ya mvula. Iye amagwetsa mivumbi ya mvula kwa anthu, ndi kumeretsa mbewu za m\u02bcmunda kwa aliyense."
                },
                "2": {
                    "verse_nr": "2",
                    "verse": "Mafano amayankhula zachinyengo, owombeza mawula amaona masomphenya abodza; amafotokoza maloto onama, amapereka chitonthozo chopandapake. Choncho anthu amangoyendayenda ngati nkhosa zozunzika chifukwa chosowa m\u02bcbusa."
                },
                "3": {
                    "verse_nr": "3",
                    "verse": "\u201cIne ndawakwiyira kwambiri abusa, ndipo ndidzalanga atsogoleri; pakuti Yehova Wamphamvuzonse adzasamalira nkhosa zake, nyumba ya Yuda, ndi kuwasandutsa ngati akavalo aulemerero ankhondo."
                },
                "4": {
                    "verse_nr": "4",
                    "verse": "Mu Yuda mudzachokera mwala wapangodya, mudzachokera chikhomo cha tenti, mudzachokera uta wankhondo, mudzachokera mtsogoleri aliyense."
                },
                "5": {
                    "verse_nr": "5",
                    "verse": "Onse pamodzi adzakhala ngati ngwazi zankhondo zoponda m\u02bcmatope a m\u02bcmisewu nthawi yankhondo. Chifukwa Yehova adzakhala nawo, adzachita nkhondo ndi kugonjetsa okwera pa akavalo."
                },
                "6": {
                    "verse_nr": "6",
                    "verse": "\u201cNdidzalimbitsa nyumba ya Yuda ndi kupulumutsa nyumba ya Yosefe. Ndidzawabwezeretsa chifukwa ndawamvera chisoni. Adzakhala ngati kuti sindinawakane, chifukwa ndine Yehova Mulungu wawo ndipo ndidzawayankha."
                },
                "7": {
                    "verse_nr": "7",
                    "verse": "Aefereimu adzakhala ngati ankhondo amphamvu adzasangalala ngati anthu amene amwa vinyo. Ana awo adzaziona zimenezi ndipo adzasangalala; m\u02bcmitima mwawo adzakondwa mwa Ambuye."
                },
                "8": {
                    "verse_nr": "8",
                    "verse": "Ndidzaliza mluzu ndi kuwasonkhanitsa pamodzi. Ndithu ndawawombola; adzachulukana ngati poyamba paja."
                },
                "9": {
                    "verse_nr": "9",
                    "verse": "Ndinawamwaza pakati pa mitundu ina ya anthu, koma ku mayiko akutaliwo adzandikumbukira. Iwo pamodzi ndi ana awo adzapulumuka, ndipo adzabwerera."
                },
                "10": {
                    "verse_nr": "10",
                    "verse": "Ndidzawabweretsa kuchokera ku Igupto ndipo ndidzawasonkhanitsa kuchokera ku Asiriya. Ndidzawabwezera ku Giliyadi ndi ku Lebanoni, mpaka malo woti n\u02bckukhalamo adzatheratu."
                },
                "11": {
                    "verse_nr": "11",
                    "verse": "Adzawoloka nyanja ya masautso; nyanja yokokoma idzagonja ndipo madzi onse a mu Nailo adzaphwa. Kudzikuza kwa Asiriya kudzatha ndipo ndodo yaufumu ya Igupto idzathyoka."
                },
                "12": {
                    "verse_nr": "12",
                    "verse": "Ndidzalimbitsa iwo mwa Yehova ndipo adzayenda m\u02bcdzina lake,\u201d akutero Yehova."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Tsekula zitseko zako, iwe Lebanoni, kuti moto unyeketse mikungudza yako!"
                },
                "2": {
                    "verse_nr": "2",
                    "verse": "Lira mwachisoni, iwe mtengo wa payini, pakuti mkungudza wagwa; mtengo wamphamvu wawonongeka! Lirani mwachisoni, inu mitengo ya thundu ya Basani; nkhalango yowirira yadulidwa!"
                },
                "3": {
                    "verse_nr": "3",
                    "verse": "Imvani kulira mwachisoni kwa abusa; msipu wawo wobiriwira wawonongeka! Imvani kubangula kwa mikango; nkhalango yowirira ya ku Yorodani yawonongeka!"
                },
                "4": {
                    "verse_nr": "4",
                    "verse": "Abusa Awiri - Yehova Mulungu wanga akuti, \u201cDyetsa nkhosa zimene zikukaphedwa."
                },
                "5": {
                    "verse_nr": "5",
                    "verse": "Amene amagula nkhosazo amazipha ndipo salangidwa. Amene amazigulitsa amanena kuti, \u2018Alemekezeke Yehova, ine ndalemera!\u2019 Abusa ake omwe sazimvera chisoni nkhosazo."
                },
                "6": {
                    "verse_nr": "6",
                    "verse": "Pakuti Ine sindidzamveranso chisoni anthu okhala m\u02bcdziko,\u201d akutero Yehova. \u201cNdidzapereka munthu aliyense m\u02bcmanja mwa mnansi wake ndi mwa mfumu yake. Iwo adzazunza dziko, ndipo Ine sindidzawapulumutsa m\u02bcmanja mwawo.\u201d"
                },
                "7": {
                    "verse_nr": "7",
                    "verse": "Choncho ine ndinadyetsa nkhosa zokaphedwa, makamaka nkhosa zoponderezedwa. Pamenepo ndinatenga ndodo ziwiri ndipo yoyamba ndinayitcha Kukoma mtima ndipo yachiwiri ndinayitcha Umodzi ndipo ndinadyetsa nkhosazo."
                },
                "8": {
                    "verse_nr": "8",
                    "verse": "Pa mwezi umodzi ndinachotsa abusa atatu. Abusawo anadana nane, ndipo ndinatopa nawo."
                },
                "9": {
                    "verse_nr": "9",
                    "verse": "Ndinawuza gulu la nkhosalo kuti, \u201cSindidzakhalanso m\u02bcbusa wanu. Imene ikufa, ife, ndipo imene ikuwonongeka, iwonongeke, zimene zatsala zizidyana.\u201d"
                },
                "10": {
                    "verse_nr": "10",
                    "verse": "Kenaka ndinatenga ndodo yanga yotchedwa Kukoma mtima ndi kuyithyola, kuphwanya pangano limene ndinachita ndi mitundu yonse ya anthu."
                },
                "11": {
                    "verse_nr": "11",
                    "verse": "Linaphwanyidwa tsiku limenelo ndipo nkhosa zosautsidwa zimene zimandiyang\u02bcanitsitsa zinadziwa kuti anali mawu a Yehova."
                },
                "12": {
                    "verse_nr": "12",
                    "verse": "Ndinawawuza kuti, \u201cNgati mukuganiza kuti zili bwino, patseni malipiro anga; koma ngati si choncho, sungani malipirowo.\u201d Kotero anandipatsa ndalama zasiliva makumi atatu."
                },
                "13": {
                    "verse_nr": "13",
                    "verse": "Ndipo Yehova anandiwuza kuti, \u201cZiponye kwa wowumba mbiya,\u201d mtengo woyenera umene anapereka pondigula Ine! Choncho ndinatenga ndalama zasiliva makumi atatu ndi kuziponya m\u02bcnyumba ya Yehova kwa wowumba mbiya."
                },
                "14": {
                    "verse_nr": "14",
                    "verse": "Kenaka ndinathyola ndodo yanga yachiwiri yotchedwa Umodzi, kuthetsa ubale pakati pa Yuda ndi Israeli."
                },
                "15": {
                    "verse_nr": "15",
                    "verse": "Pamenepo Yehova anayankhula nane kuti, \u201cTenganso zida za m\u02bcbusa wopusa."
                },
                "16": {
                    "verse_nr": "16",
                    "verse": "Pakuti ndidzawutsa m\u02bcbusa m\u02bcdzikomo amene sadzasamalira zotayika, kapena kufunafuna zazing\u02bcono, kapena zovulala, kapena kudyetsa nkhosa zabwino, koma iye adzadya nyama ya nkhosa zonenepa, n\u02bckumakukuta ndi ziboda zomwe."
                },
                "17": {
                    "verse_nr": "17",
                    "verse": "\u201cTsoka kwa m\u02bcbusa wopandapake, amene amasiya nkhosa! Lupanga limukanthe pa mkono wake ndi pa diso lake lakumanja! Mkono wake ufote kotheratu, diso lake lamanja lisaonenso.\u201d"
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Kuphedwa kwa Adani a Yerusalemu - Ulosi Uthenga wa Yehova kwa Israeli. Yehova, amene amayala mlengalenga, amene amayika maziko a dziko lapansi, ndiponso amene amalenga mzimu wokhala mwa munthu, akunena kuti,"
                },
                "2": {
                    "verse_nr": "2",
                    "verse": "\u201cTaonani, ndidzasandutsa Yerusalemu kukhala chakumwa choledzeretsa chimene chidzasokoneza mitundu yonse ya anthu yomuzungulira. Yuda adzazingidwa pamodzinso ndi Yerusalemu."
                },
                "3": {
                    "verse_nr": "3",
                    "verse": "Pa tsiku limenelo, pamene mitundu yonse ya anthu a dziko lapansi idzasonkhana kulimbana naye, ndidzasandutsa Yerusalemu thanthwe losatheka kusunthidwa ndi mitundu yonse ya anthu. Onse oyesa kumusuntha adzadzipweteka."
                },
                "4": {
                    "verse_nr": "4",
                    "verse": "Pa tsiku limenelo kavalo aliyense ndidzamuchititsa mantha kuti asokonezeke, ndipo wokwerapo wake ndidzamuchititsa misala,\u201d akutero Yehova. \u201cNdidzayang\u02bcanira nyumba ya Yuda koma ndidzachititsa khungu akavalo onse a anthu a mitundu ina."
                },
                "5": {
                    "verse_nr": "5",
                    "verse": "Pamenepo atsogoleri a Yuda adzayankhula m\u02bcmitima mwawo kuti, \u2018Anthu a ku Yerusalemu ndi amphamvu, chifukwa Yehova Wamphamvuzonse ndiye Mulungu wawo.\u2019"
                },
                "6": {
                    "verse_nr": "6",
                    "verse": "\u201cPa tsiku limenelo ndidzasandutsa atsogoleri a Yuda kukhala ngati mbawula yotentha pakati pa nkhuni, ngati sakali yoyaka pa mitolo ya tirigu. Adzatentha mitundu yonse ya anthu yowazungulira, kumanja ndi kumanzere, koma Yerusalemu sadzasuntha pa malo ake."
                },
                "7": {
                    "verse_nr": "7",
                    "verse": "\u201cYehova adzapulumutsa malo okhala Yuda poyamba, kuti ulemu wa nyumba ya Davide ndi wa anthu okhala mu Yerusalemu usapambane ulemu wa Yuda."
                },
                "8": {
                    "verse_nr": "8",
                    "verse": "Pa tsiku limenelo Yehova adzatchinjiriza onse okhala mu Yerusalemu, kotero kuti anthu ofowoka kwambiri pakati pawo adzakhala ngati Davide, ndipo nyumba ya Davide idzakhala ngati Mulungu, ngati mngelo wa Yehova wowatsogolera."
                },
                "9": {
                    "verse_nr": "9",
                    "verse": "Pa tsiku limenelo ndidzawononga mitundu yonse yofuna kuthira nkhondo Yerusalemu."
                },
                "10": {
                    "verse_nr": "10",
                    "verse": "Kulirira amene Anamulasa - \u201cNdipo pa nyumba ya Davide ndi pa anthu okhala mu Yerusalemu ndidzakhuthulirapo mzimu wachisomo ndi wopemphera. Iwo adzandiyang\u02bcana Ine, amene anamubaya, ndipo adzamulirira kwambiri monga momwe munthu amalirira mwana wake mmodzi yekhayo, ndiponso adzamva chisoni kwambiri monga momwe amachitira ndi mwana woyamba kubadwa."
                },
                "11": {
                    "verse_nr": "11",
                    "verse": "Pa tsiku limenelo mudzakhala kulira kwakukulu mu Yerusalemu, monga kulira kwa ku Hadadi-Rimoni ku chigwa cha Megido."
                },
                "12": {
                    "verse_nr": "12",
                    "verse": "Dziko lidzalira kwambiri, fuko lililonse pa lokha, akazi awo pa okhanso: fuko la Davide pamodzi ndi akazi awo, fuko la Natani pamodzi ndi akazi awo,"
                },
                "13": {
                    "verse_nr": "13",
                    "verse": "nyumba ya Levi pamodzi ndi akazi awo, fuko la Simei pamodzi ndi akazi awo,"
                },
                "14": {
                    "verse_nr": "14",
                    "verse": "ndiponso mafuko onse pamodzi ndi akazi awo."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Kuyeretsedwa ku Tchimo - \u201cPa tsiku limenelo nyumba ya Davide adzayitsekulira kasupe wa madzi pamodzi ndi okhala mu Yerusalemu, kuti awachotsere tchimo lawo ndi chodetsa chawo."
                },
                "2": {
                    "verse_nr": "2",
                    "verse": "\u201cPa tsiku limenelo, ndidzafafaniziratu mayina a mafano m\u02bcdziko, ndipo sadzawakumbukiranso,\u201d akutero Yehova Wamphamvuzonse. \u201cNdidzachotsa m\u02bcdziko aneneri pamodzi ndi mzimu wonyansa."
                },
                "3": {
                    "verse_nr": "3",
                    "verse": "Ndipo ngati wina aliyense adzafuna kunenera, abambo ndi amayi ake amene anamubereka, adzamuwuza kuti, \u2018Uyenera kufa, chifukwa wayankhula bodza m\u02bcdzina la Yehova.\u2019 Pamene anenera, makolo ake omwe adzamubaya."
                },
                "4": {
                    "verse_nr": "4",
                    "verse": "\u201cPa tsiku limenelo mneneri aliyense adzachita manyazi chifukwa cha masomphenya ake. Sadzavala chovala chake chaubweya ndi cholinga chonamiza anthu."
                },
                "5": {
                    "verse_nr": "5",
                    "verse": "Iye adzati, \u2018Sindine mneneri. Ndine mlimi; ndakhala ndi kulima munda kuyambira ubwana wanga.\u2019"
                },
                "6": {
                    "verse_nr": "6",
                    "verse": "Ngati wina adzamufunsa, \u2018Zilonda zili m\u02bcthupi lakoli ndi chiyani?\u2019 Iye adzayankha kuti, \u2018Zilondazi ndinazilandira m\u02bcnyumba ya abwenzi anga.\u2019"
                },
                "7": {
                    "verse_nr": "7",
                    "verse": "Kukantha M\u02bcbusa, Nkhosa Kubalalika - \u201cDzambatuka iwe lupanga, ukanthe m\u02bcbusa wanga, ukanthe munthu amene ali pafupi ndi Ine!\u201d akutero Yehova Wamphamvuzonse. Kantha m\u02bcbusa ndipo nkhosa zidzabalalika, ndipo ndidzatambalitsa dzanja langa kuwononga zazing\u02bcono."
                },
                "8": {
                    "verse_nr": "8",
                    "verse": "M\u02bcdziko monse, akutero Yehova Wamphamvuzonse, \u201czigawo ziwiri mwa zigawo zitatu za anthu zidzakanthidwa ndi kuwonongeka; koma chigawo chimodzi chidzatsala m\u02bcdzikomo."
                },
                "9": {
                    "verse_nr": "9",
                    "verse": "Chigawo chachitatuchi ndidzachiyika pa moto; ndidzawayeretsa monga momwe amayeretsera siliva ndi kuwayesa monga momwe amayesera golide. Adzayitana pa dzina langa ndipo Ine ndidzawayankha; Ine ndidzanena kuti, \u2018Awa ndi anthu anga,\u2019 ndipo iwo adzanena kuti, \u2018Yehova ndiye Mulungu wathu.\u2019\u2006\u201d"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Yehova Akubwera ndipo Akulamulira - Taonani tsiku la Yehova likubwera pamene zinthu zimene adani ako anakulanda azidzagawana iwe ukuona."
                },
                "2": {
                    "verse_nr": "2",
                    "verse": "Ndidzasonkhanitsa anthu a mitundu yonse kuti adzathire nkhondo Yerusalemu; mzindawu udzalandidwa, nyumba zidzaphwasulidwa, ndipo akazi adzagwiriridwa. Theka la anthu a mu mzindamu lidzapita ku ukapolo, koma ena onse otsala mu mzindamu sadzachotsedwa."
                },
                "3": {
                    "verse_nr": "3",
                    "verse": "Pamenepo Yehova adzabwera kudzamenyana ndi mitundu ya anthu imeneyi, ngati mmene amachitira pa nthawi ya nkhondo."
                },
                "4": {
                    "verse_nr": "4",
                    "verse": "Tsiku limenelo adzayimirira pa Phiri la Olivi, kummawa kwa Yerusalemu, ndipo Phiri la Olivilo lidzagawikana pawiri kuyambira kummawa mpaka kumadzulo, kupanga chigwa chachikulu, kuchititsa kuti theka la phiri lisunthire kumpoto ndi linalo kummwera."
                },
                "5": {
                    "verse_nr": "5",
                    "verse": "Inu mudzathawa podzera m\u02bcchigwa chapakati pa phirilo, pakuti chidzafika mpaka ku Azeli. Mudzathawa monga munachitira pa tsiku la chivomerezi nthawi ya Uziya mfumu ya Yuda. Kenaka Yehova Mulungu wanga adzabwera, pamodzi ndi oyera ake onse."
                },
                "6": {
                    "verse_nr": "6",
                    "verse": "Tsiku limenelo sipadzakhala kuwala, kuzizira kapena chisanu."
                },
                "7": {
                    "verse_nr": "7",
                    "verse": "Lidzakhala tsiku lapaderadera, silidzakhala usana kapena usiku; tsiku limeneli akulidziwa ndi Yehova yekha. Ikadzafika nthawi ya madzulo, kudzakhala kukuwalabe."
                },
                "8": {
                    "verse_nr": "8",
                    "verse": "Tsiku limenelo madzi amoyo adzatuluka mu Yerusalemu, theka lidzapita ku nyanja ya kummawa ndipo theka lina ku nyanja ya kumadzulo, nthawi yachilimwe ndi nthawi yozizira yomwe."
                },
                "9": {
                    "verse_nr": "9",
                    "verse": "Ndipo Yehova adzakhala mfumu pa dziko lonse lapansi. Tsiku limenelo padzakhala Ambuye mmodzi yekha, ndipo dzina lidzakhala limodzi lomwelo."
                },
                "10": {
                    "verse_nr": "10",
                    "verse": "Dziko lonse, kuyambira ku Geba mpaka ku Rimoni, kummwera kwa Yerusalemu, lidzakhala ngati Araba. Koma Yerusalemu adzakwezedwa ndipo adzakhala pamalo pakepo, kuyambira ku Chipata cha Benjamini mpaka ku malo amene ali ku Chipata Choyamba, ku Chipata Chapangodya, ndipo kuyambira ku Nsanja ya Hananeli mpaka ku malo opsinyira mphesa za mfumu."
                },
                "11": {
                    "verse_nr": "11",
                    "verse": "M\u02bcmenemo mudzakhala anthu; sadzawonongedwanso. Yerusalemu adzakhala pa mtendere."
                },
                "12": {
                    "verse_nr": "12",
                    "verse": "Mliri umene Yehova adzakanthire nawo mitundu yonse ya anthu imene inkamenyana ndi Yerusalemu ndi uwu: Matupi awo adzawola iwo eni akuyenda, maso awo adzawola ali m\u02bcmalo mwake, ndipo malilime awo adzawola ali m\u02bckamwa mwawo."
                },
                "13": {
                    "verse_nr": "13",
                    "verse": "Pa tsiku limenelo Yehova adzasokoneza anthu akuluakulu. Munthu aliyense adzagwira dzanja la mnzake, ndi kuyamba kumenyana okhaokha."
                },
                "14": {
                    "verse_nr": "14",
                    "verse": "Yuda nayenso adzachita nkhondo ku Yerusalemu. Chuma chonse cha anthu a mitundu yozungulira adzachisonkhanitsa pamodzi; golide, siliva ndi zovala zochuluka kwambiri."
                },
                "15": {
                    "verse_nr": "15",
                    "verse": "Mliri womwewo udzapha akavalo ndi nyulu, ngamira ndi abulu, pamodzi ndi nyama zonse zokhala ku misasako."
                },
                "16": {
                    "verse_nr": "16",
                    "verse": "Kenaka opulumuka ochokera mwa mitundu yonse ya anthu amene anathira nkhondo Yerusalemu, azidzapita chaka ndi chaka kukapembedza Mfumu Yehova Wamphamvuzonse, ndiponso kukachita Chikondwerero cha Misasa."
                },
                "17": {
                    "verse_nr": "17",
                    "verse": "Ngati mitundu ina ya anthu pa dziko lapansi sidzapita ku Yerusalemu kukapembedza Mfumu Yehova Wamphamvuzonse, idzakhala wopanda mvula."
                },
                "18": {
                    "verse_nr": "18",
                    "verse": "Ndipo ngati anthu a ku Igupto sadzapita ndi kukakhala nawo kumeneko, adzakhala wopanda mvula. Yehova adzabweretsa pa iwo mliri umene analangira mitundu ina ya anthu imene sinapite ku Chikondwerero cha Misasa."
                },
                "19": {
                    "verse_nr": "19",
                    "verse": "Chimenechi chidzakhala chilango cha Igupto ndiponso mitundu ina yonse imene sidzapita ku Chikondwerero cha Misasa."
                },
                "20": {
                    "verse_nr": "20",
                    "verse": "Pa tsiku limenelo pa maberu a akavalo padzalembedwa mawu oti WOPATULIKIRA YEHOVA, ndipo miphika ya m\u02bcNyumba ya Yehova idzakhala yopatulika ngati mbale za ku guwa."
                },
                "21": {
                    "verse_nr": "21",
                    "verse": "M\u02bcphika uliwonse ku Yerusalemu ndi ku Yuda udzakhala wopatulikira Yehova Wamphamvuzonse, ndipo onse amene adzabwera kudzapereka nsembe adzatenga miphika ina ndi kuphikiramo. Ndipo nthawi imeneyo simudzakhalanso Akanaani m\u02bcNyumba ya Yehova Wamphamvuzonse."
                }
            }
        }
    }
}