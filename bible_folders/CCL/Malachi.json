{
    "version": "CCL",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Uthenga: Mawu a Yehova kwa Israeli kudzera mwa Malaki."
                },
                "2": {
                    "verse_nr": "2",
                    "verse": "Ndamukonda Yakobo, Ndamuda Esau - Yehova akuti, \u201cIne ndakukondani. Koma inu mukufunsa kuti, \u2018Kodi mwatikonda motani?\u2019\u2006\u201d Yehova akuti, \u201cKodi Esau sanali m\u02bcbale wake wa Yakobo? Komatu Ine ndinakonda Yakobo,"
                },
                "3": {
                    "verse_nr": "3",
                    "verse": "koma ndinamuda Esau, ndipo dziko lake lamapiri ndalisandutsa chipululu ndipo cholowa chake ndasiyira ankhandwe a m\u02bcchipululu.\u201d"
                },
                "4": {
                    "verse_nr": "4",
                    "verse": "Mwina Edomu n\u02bckunena kuti, \u201cNgakhale taphwanyidwa, tidzamanganso m\u02bcmabwinja.\u201d Koma Yehova Wamphamvuzonse akuti, \u201cIwo angathe kumanganso, koma Ine ndidzazigwetsanso. Iwo adzatchedwa dziko loyipa, la anthu amene Yehova wayipidwa nawo mpaka muyaya."
                },
                "5": {
                    "verse_nr": "5",
                    "verse": "Inu mudzaziona zimenezi ndi maso anu ndipo mudzati, \u2018Yehova ndi Wamkulu, ukulu wake umafika ngakhale kunja kwa malire a Israeli!\u2019"
                },
                "6": {
                    "verse_nr": "6",
                    "verse": "Nsembe Zosayenera - \u201cMwana amalemekeza abambo ake, ndipo wantchito amaopa abwana ake. Ngati Ine ndine abambo anu, ulemu wanga uli kuti? Ngati ndine mbuye wanu, nanga kundiopa kuli kuti?\u201d Akutero Yehova Wamphamvuzonse. \u201cNdinu, inu ansembe, amene mumanyoza dzina langa. \u201cKomatu mukufunsa kuti, \u2018Kodi timanyoza dzina lanu bwanji?\u2019"
                },
                "7": {
                    "verse_nr": "7",
                    "verse": "\u201cInu mwanyoza dzina langa popereka chakudya chodetsedwa pa guwa langa lansembe. \u201cKomatu mukufunsa kuti, \u2018Kodi ife takunyozani bwanji?\u2019 \u201cMwandinyoza ponena kuti tebulo la Yehova ndi lonyozeka."
                },
                "8": {
                    "verse_nr": "8",
                    "verse": "Mukamapereka nsembe nyama zosaona, kodi sicholakwa? Mukamapereka nsembe nyama zachilema kapena zodwala, kodi sicholakwa? Kayeseni kuzipereka kwa bwanamkubwa wanu! Kodi akasangalatsidwa nanu? Kodi akazilandira? Akutero Yehova Wamphamvuzonse."
                },
                "9": {
                    "verse_nr": "9",
                    "verse": "\u201cTsopano tayesani kupempha Mulungu kuti akuchitireni chifundo. Kodi ndi zopereka zotere m\u02bcmanja mwanu, Iye angakulandireni?\u201d Akutero Yehova Wamphamvuzonse."
                },
                "10": {
                    "verse_nr": "10",
                    "verse": "\u201cNdikulakalaka mmodzi wa inu akanatseka zitseko za Nyumba ya Mulungu, kuti musayatsemo moto pachabe pa guwa langa lansembe! Ine sindikukondwera nanu,\u201d akutero Yehova Wamphamvuzonse, \u201cndipo Ine sindidzalandira zopereka za m\u02bcmanja mwanu."
                },
                "11": {
                    "verse_nr": "11",
                    "verse": "Dzina langa lidzalemekezedwa pakati pa mitundu ya anthu, kuchokera kummawa mpaka kumadzulo. M\u02bcmalo monse adzapereka nsembe zofukiza ndi zopereka zangwiro m\u02bcdzina langa, chifukwa dzina langa lidzakhala lalikulu pakati pa mitundu ya anthu,\u201d akutero Yehova Wamphamvuzonse."
                },
                "12": {
                    "verse_nr": "12",
                    "verse": "\u201cKoma inu mumalinyoza ponena kuti tebulo la Ambuye, \u2018ndi lodetsedwa,\u2019 ndipo chakudya chake, \u2018n\u02bcchonyozeka!\u2019"
                },
                "13": {
                    "verse_nr": "13",
                    "verse": "Ndipo inu mumati, \u2018Ndi zotopetsa zimenezi!\u2019 Ndipo mumandinyogodola Ine,\u201d akutero Yehova Wamphamvuzonse. \u201cPamene inu mubweretsa nyama zakuba, zolumala kapena zodwala ndi kupereka nsembe, kodi Ine ndizilandire kuchokera m\u02bcmanja mwanu?\u201d Akutero Yehova."
                },
                "14": {
                    "verse_nr": "14",
                    "verse": "\u201cAtembereredwe munthu wachinyengo amene ali ndi nyama yayimuna yabwino m\u02bcgulu la ziweto zake ndipo analumbira kuyipereka, koma m\u02bcmalo mwake n\u02bckupereka nsembe kwa Ambuye nyama yosayenera. Yehova Wamphamvuzonse akuti, \u2018Pakuti ndine mfumu yayikulu, dzina langa liyenera kuopedwa pakati pa anthu a mitundu yonse.\u2019\u2006\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Chenjezo kwa Ansembe - \u201cTsono chenjezo ili ndi la inu, inu ansembe.\u201d"
                },
                "2": {
                    "verse_nr": "2",
                    "verse": "Yehova Wamphamvuzonse akuti, \u201cNgati simumvera, ndipo ngati simulemekeza dzina langa m\u02bcmitima mwanu, ndidzakutembererani ndipo madalitso onse munawalandira ndidzawatemberera. Ndithu, ndawatemberera kale, chifukwa simunalemekeze Ine m\u02bcmitima mwanu.\u201d"
                },
                "3": {
                    "verse_nr": "3",
                    "verse": "\u201cIne ndidzalanga zidzukulu zanu chifukwa cha inu; ndidzakupakani kumaso ndowe za nsembe zanu zachikondwerero, ndipo ndidzakutayani pamodzi ndi ndowezo.\u201d"
                },
                "4": {
                    "verse_nr": "4",
                    "verse": "Yehova Wamphamvuzonse akuti, \u201cApo mudzadziwa kuti Ine ndatumiza chenjezoli kuti pangano langa ndi Levi lipitirire."
                },
                "5": {
                    "verse_nr": "5",
                    "verse": "Ine ndinali naye pa pangano, pangano lopatsa moyo ndi mtendere, ndipo ndinamupatsa zimenezi kuti azindiopa, ndipo anandiopadi ndi kulemekeza dzina langa."
                },
                "6": {
                    "verse_nr": "6",
                    "verse": "Pakamwa pake pankatuluka malangizo woona, ndipo pa milomo yake sipanapezeke chinyengo. Iye anayenda nane mwamtendere ndi molungama mtima, ndipo anabweza anthu ambiri m\u02bcnjira zawo zauchimo."
                },
                "7": {
                    "verse_nr": "7",
                    "verse": "\u201cPakuti wansembe ayenera kukhala ndi chidziwitso, ndipo anthu ayenera kufunafuna malangizo kuchokera kwa iye, popeza iye ndi mthenga wa Yehova Wamphamvuzonse."
                },
                "8": {
                    "verse_nr": "8",
                    "verse": "Koma inu mwasiya njira yanga ndipo mwapunthwitsa anthu ambiri ndi ziphunzitso zanu; mwayipitsa pangano langa ndi Levi,\u201d akutero Yehova Wamphamvuzonse."
                },
                "9": {
                    "verse_nr": "9",
                    "verse": "\u201cChoncho Ine ndachititsa kuti munyozedwe ndi kuchititsidwa manyazi pamaso pa anthu onse, chifukwa simunatsate njira zanga koma mwakhala mukuonetsa kukondera pa nkhani za malamulo.\u201d"
                },
                "10": {
                    "verse_nr": "10",
                    "verse": "Kusakhulupirika kwa Yuda - Kodi sitili naye Atate mmodzi tonsefe? Kodi anatilenga si Mulungu mmodzi? Chifukwa chiyani tikudetsa pangano la makolo athu posamakhulupirirana wina ndi mnzake?"
                },
                "11": {
                    "verse_nr": "11",
                    "verse": "Yuda waleka kukhulupirika. Chinthu chonyansa chachitika mu Israeli ndi mu Yerusalemu: Yuda wayipitsa malo opatulika amene Yehova amawakonda, pokwatira mkazi wopembedza mulungu wachilendo."
                },
                "12": {
                    "verse_nr": "12",
                    "verse": "Ndipo wina aliyense wochita zimenezi, kaya munthuyo ndi wotani, Yehova amuchotse ku banja la Yakobo, ngakhale atabweretsa zopereka kwa Yehova Wamphamvuzonse."
                },
                "13": {
                    "verse_nr": "13",
                    "verse": "China chimene mumachita ndi ichi: Mumakhathamiritsa guwa lansembe la Yehova ndi misozi. Mumalira ndi kufuwula kwambiri chifukwa Iye amakana kuyang\u02bcana nsembe zanu, kapena kulandira mokondwera nsembe za m\u02bcmanja mwanu."
                },
                "14": {
                    "verse_nr": "14",
                    "verse": "Inu mukufunsa kuti, \u201cChifukwa chake n\u02bcchiyani?\u201d Chifukwa chake n\u02bcchakuti Yehova ndi mboni ya pangano limene unachita ndi mkazi wa unyamata wako, chifukwa sunakhulupirike kwa iye, ngakhale kuti iyeyo ndiye mnzako, ndi mkazi wako mwapangano."
                },
                "15": {
                    "verse_nr": "15",
                    "verse": "Kodi Yehova sanawalenge iwo ngati munthu mmodzi? Ndi ake m\u02bcthupi ndi mu mzimu. N\u02bcchifukwa chiyani ali mmodzi? Chifukwa Iye amafuna ana opembedza Mulungu. Motero samala moyo wako wauzimu, ndipo usakhale wosakhulupirika kwa mkazi wa unyamata wako."
                },
                "16": {
                    "verse_nr": "16",
                    "verse": "Yehova Mulungu wa Israeli akuti, \u201cNdimadana ndi kulekana ukwati. Ndimadana ndi munthu wochita zankhanza zotere kwa mkazi wake,\u201d akutero Yehova Wamphamvuzonse. Choncho tetezani mzimu wanu, ndipo musakhale osakhulupirika."
                },
                "17": {
                    "verse_nr": "17",
                    "verse": "Tsiku la Chiweruzo - Mwamutopetsa Yehova ndi zoyankhula zanu. Inu mukufunsa kuti, \u201cKodi tamutopetsa bwanji?\u201d Mwamutopetsa ponena kuti, \u201cAliyense amene amachita zoyipa ndi wabwino pamaso pa Yehova ndipo iye amakondwera naye\u201d kapena pofunsa kuti, \u201cAli kuti Mulungu woweruza mwachilungamo?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Yehova Wamphamvuzonse akuti, \u201cIne ndidzatuma mthenga wanga amene adzakonza njira pamaso panga. Kenaka mwadzidzidzi Ambuye amene mukumufunafuna adzafika ku Nyumba yake. Mthenga wapangano amene mukumuyembekezera adzabwera.\u201d"
                },
                "2": {
                    "verse_nr": "2",
                    "verse": "Koma ndani adzatha kupirira pa tsiku la kubwera kwake? Ndani adzatha kuyima pamene Iye wafika? Pakuti adzakhala ngati moto wa mmisiri wa pa ng\u02bcanjo, kapenanso ngati sopo wa munthu wochapa."
                },
                "3": {
                    "verse_nr": "3",
                    "verse": "Iye adzachita kukhalira pansi ngati mmisiri woyenga ndi woyeretsa siliva. Iye adzayeretsa Alevi ndi kuwayenga ngati golide ndi siliva. Pamenepo Yehova adzakhala ndi anthu amene azidzabweretsa zopereka mwachilungamo,"
                },
                "4": {
                    "verse_nr": "4",
                    "verse": "ndipo Yehova adzalandira zopereka za Yuda ndi Yerusalemu, ngati masiku akale, masiku amakedzana."
                },
                "5": {
                    "verse_nr": "5",
                    "verse": "Yehova Wamphamvuzonse akuti, \u201cTsono ndidzakuyandikirani kuti ndikuweruzeni. Mosataya nthawi ndidzanena mawu otsutsa mfiti, achigololo, a umboni wonama, amene salipira bwino antchito awo, amene amazunza akazi ndi ana amasiye, amene saweruza alendo mwachilungamo, komanso amene sandiopa Ine.\u201d"
                },
                "6": {
                    "verse_nr": "6",
                    "verse": "Kuba za Mulungu - \u201cIne ndine Yehova, ndipo sindisintha. Choncho inu zidzukulu za Yakobo, simunawonongedwe."
                },
                "7": {
                    "verse_nr": "7",
                    "verse": "Kuyambira nthawi ya makolo anu mwakhala mukuphwanya malamulo anga ndipo simunawatsatire. Bwererani kwa Ine, ndipo Ine ndidzabwerera kwa inu,\u201d akutero Yehova Wamphamvuzonse. \u201cKoma inu mukufunsa kuti, \u2018Tibwerere motani kwa Yehova?\u2019"
                },
                "8": {
                    "verse_nr": "8",
                    "verse": "\u201cKodi munthu angathe kuba za Mulungu? Komatu inu mumandibera. \u201cKoma inu mukufunsa kuti, \u2018Kodi timakuberani motani?\u2019 \u201cPa zakhumi ndi pa zopereka."
                },
                "9": {
                    "verse_nr": "9",
                    "verse": "Mtundu wanu wonse ndinu otembereredwa, chifukwa mukundibera."
                },
                "10": {
                    "verse_nr": "10",
                    "verse": "Bweretsani chakhumi chathunthu ku nyumba yosungira, kuti mukhale chakudya m\u02bcnyumba mwanga.\u201d Akutero Yehova Wamphamvuzonse, \u201cTandiyesani, ndipo muone ngati sindidzatsekula zipata zakumwamba, ndi kukugwetserani madalitso ochuluka amene mudzasowe malo owayikamo."
                },
                "11": {
                    "verse_nr": "11",
                    "verse": "Ndidzaletsa tizirombo kuti tisawononge mbewu zanu, ndipo mpesa wa m\u02bcminda mwanu zipatso zake sizidzayoyoka,\u201d akutero Yehova Wamphamvuzonse."
                },
                "12": {
                    "verse_nr": "12",
                    "verse": "\u201cMotero anthu amitundu yonse adzakutchulani odala, pakuti dziko lanu lidzakhala lokondweretsa,\u201d akutero Yehova Wamphamvuzonse."
                },
                "13": {
                    "verse_nr": "13",
                    "verse": "Yehova akuti, \u201cMwayankhula mawu owawa onena za Ine. \u201cKomabe inu mukufunsa kuti, \u2018Kodi tanena chiyani chotsutsana nanu?\u2019"
                },
                "14": {
                    "verse_nr": "14",
                    "verse": "\u201cMwanena kuti, \u2018Kutumikira Mulungu n\u02bckosapindulitsa. Kodi timapindulanji pochita zofuna zake, ndi kumayenda ngati anamfedwa pamaso pa Yehova Wamphamvuzonse?"
                },
                "15": {
                    "verse_nr": "15",
                    "verse": "Koma tsono ife timati anthu odzikuza ndiye odalitsika. Kunena zoona anthu oyipa ndiye amapeza bwino, ngakhale amene amanyoza Mulungu amapulumuka.\u2019\u2006\u201d"
                },
                "16": {
                    "verse_nr": "16",
                    "verse": "Ndipo woopa Yehova anayamba kukambirana, ndipo Yehova anamvetsera. Buku la chikumbutso linalembedwa pamaso pake, lonena za amene amaopa Yehova ndi kulemekeza dzina lake."
                },
                "17": {
                    "verse_nr": "17",
                    "verse": "Yehova Wamphamvuzonse akuti, \u201cAnthu amenewo adzakhala anga, tsiku limene Ine ndidzachita izi, adzakhala angaanga. Ndidzawaleka osawalanga monga mmene munthu amachitira chifundo mwana wake amene amamutumikira."
                },
                "18": {
                    "verse_nr": "18",
                    "verse": "Pamenepo mudzaonanso kusiyana pakati pa anthu olungama ndi oyipa, pakati pa amene amatumikira Mulungu ndi amene satumikira Mulungu.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Tsiku la Yehova - Yehova Wamphamvuzonse akuti, \u201cNdithu tsiku likubwera; lidzayaka ngati ng\u02bcanjo. Anthu onse odzikuza, ndi aliyense ochita zoyipa adzapsa ngati chiputu, ndipo pa tsiku limene likubweralo adzapserera ndi moto. Sipadzatsalira muzu kapena nthambi."
                },
                "2": {
                    "verse_nr": "2",
                    "verse": "Koma inu amene mumaopa dzina langa, dzuwa lachilungamo lidzakutulukirani lili ndi kuwala kokuchiritsani. Ndipo inu mudzatuluka ndi kulumphalumpha ngati ana ang\u02bcombe amene atulutsidwa m\u02bckhola."
                },
                "3": {
                    "verse_nr": "3",
                    "verse": "Tsiku limenelo inu mudzapondereza anthu oyipa; adzakhala phulusa ku mapazi anu pa tsiku limene Ine ndidzachite zinthu zimenezi,\u201d akutero Yehova Wamphamvuzonse."
                },
                "4": {
                    "verse_nr": "4",
                    "verse": "Kumbukirani zophunzitsa za mtumiki wanga Mose, malamulo ndi malangizo amene ndinamupatsa pa Horebu kuti awuze Aisraeli onse."
                },
                "5": {
                    "verse_nr": "5",
                    "verse": "\u201cTaonani, ndidzakutumizirani mneneri Eliya lisanafike tsiku lalikulu ndi loopsa la Yehova."
                },
                "6": {
                    "verse_nr": "6",
                    "verse": "Iye adzabweza mitima ya makolo kwa ana awo, ndi mitima ya ana kwa makolo awo. Kupanda kutero ndidzabwera kudzakantha dziko lanu ndi temberero.\u201d"
                }
            }
        }
    }
}