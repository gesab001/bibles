{
    "version": "CCL",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulo, Silivano ndi Timoteyo. Kulembera mpingo wa ku Tesalonika, umene uli mwa Mulungu Atate athu ndi Ambuye Yesu Khristu."
                },
                "2": {
                    "verse_nr": "2",
                    "verse": "Chisomo ndi mtendere kwa inu kuchokera kwa Mulungu Atate ndi Ambuye Yesu Khristu."
                },
                "3": {
                    "verse_nr": "3",
                    "verse": "Kuyamika ndi Pemphero - Ife tiyenera kuyamika Mulungu nthawi zonse chifukwa cha inu abale. Ndipo tiyenera kutero chifukwa chikhulupiriro chanu chikukulirakulirabe, ndiponso chikondi chimene aliyense wa inu ali nacho pa mnzake chikuchulukirachulukirabe."
                },
                "4": {
                    "verse_nr": "4",
                    "verse": "N\u02bcchifukwa chake, timayankhula monyadira m\u02bcmipingo yonse ya Mulungu za kupirira kwanu ndi chikhulupiriro chanu pakati pa masautso onse ndi mayesero amene mukudutsamo."
                },
                "5": {
                    "verse_nr": "5",
                    "verse": "Zonsezi zikutsimikiza kuti Mulungu amaweruza molungama. Zotsatira zake ndi zakuti mudzatengedwa kukhala oyenera kulowa mu ufumu wa Mulungu umene mukuwuvutikira."
                },
                "6": {
                    "verse_nr": "6",
                    "verse": "Mulungu ndi wolungama ndipo adzalanga amene amakusautsaniwo"
                },
                "7": {
                    "verse_nr": "7",
                    "verse": "ndikukupatsani mpumulo amene mukusautsidwa, pamodzi ndi ifenso. Izi zidzachitika Ambuye Yesu akadzaoneka m\u02bcmalawi amoto kuchokera kumwamba pamodzi ndi angelo ake amphamvu."
                },
                "8": {
                    "verse_nr": "8",
                    "verse": "Iye adzalanga amene sadziwa Mulungu ndi amene samvera Uthenga Wabwino wa Ambuye athu Yesu."
                },
                "9": {
                    "verse_nr": "9",
                    "verse": "Adzalangidwa ndi chiwonongeko chamuyaya ndipo sadzaonanso nkhope ya Ambuye ndi ulemerero wamphamvu zake"
                },
                "10": {
                    "verse_nr": "10",
                    "verse": "pa tsiku limene iye adzabwera kudzalemekezedwa mwa oyera mtima ndi kuyamikidwa ndi onse amene anakhulupirira. Inu mudzakhala nawo m\u02bcgulumo chifukwa munakhulupirira umboni wathu."
                },
                "11": {
                    "verse_nr": "11",
                    "verse": "N\u02bcchifukwa chake timakupemphererani nthawi zonse, kuti Mulungu wathu akusandutseni oyenera mayitanidwe ake, ndi kuti mwa mphamvu zake akwaniritse cholinga chanu chilichonse chabwino ndi chilichonse chochitika mwachikhulupiriro."
                },
                "12": {
                    "verse_nr": "12",
                    "verse": "Ife timapempherera zimenezi kuti dzina la Ambuye athu Yesu lilemekezedwe mwa inu, ndi inu mulemekezedwe mwa Iyeyo. Zonsezi zidzachitika chifukwa cha chisomo cha Mulungu wathu ndi Ambuye Yesu Khristu."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kubwera kwa Munthu Woyipitsitsa - Pa za kubweranso kwa Ambuye athu Yesu Khristu ndiponso za kusonkhana kwathu kuti tikumane naye, abale, tikukupemphani"
                },
                "2": {
                    "verse_nr": "2",
                    "verse": "kuti musagwedezeke msanga m\u02bcmaganizo kapena kuopsezedwa ndi uneneri, mbiri kapena kalata yokhala ngati yachokera kwa ife, yonena kuti tsiku lija la Ambuye linafika kale."
                },
                "3": {
                    "verse_nr": "3",
                    "verse": "Musalole kuti wina aliyense akunamizeni mwa njira ina iliyonse. Pakuti tsikulo lisanafike, kudzakhala mpatuko waukulu kwambiri, ndipo kudzaoneka munthu woyipitsitsa uja, munthu woyenera kuwonongedwayo."
                },
                "4": {
                    "verse_nr": "4",
                    "verse": "Iyeyo adzatsutsa ndi kudziyika pamwamba pa chilichonse chimene anthu amachitcha mulungu kapena amachipembedza. Iyeyo adzadzikhazika m\u02bcNyumba ya Mulungu ndi kudzitcha Mulungu."
                },
                "5": {
                    "verse_nr": "5",
                    "verse": "Kodi simukukumbukira kuti pamene ndinali nanu pamodzi ndinkakuwuzani zimenezi?"
                },
                "6": {
                    "verse_nr": "6",
                    "verse": "Ndipo tsopano mukudziwa chimene chikumuletsa kuonekera, koma adzawululika pa nthawi yake yoyenera."
                },
                "7": {
                    "verse_nr": "7",
                    "verse": "Pakuti mphamvu yobisika yoyipitsitsa ikugwira ntchito ngakhale tsopano; koma amene akutchinga mphamvuyo adzapitiriza kutero mpaka pamene wotchingayo adzachotsedwe."
                },
                "8": {
                    "verse_nr": "8",
                    "verse": "Ndipo kenaka woyipitsitsayo adzaonekera, amene Ambuye Yesu adzamugonjetsa ndi mpweya otuluka m\u02bckamwa mwake ndi kumuwononga ndi ulemerero wa kubwera kwake."
                },
                "9": {
                    "verse_nr": "9",
                    "verse": "Woyipitsitsayo adzabwera ndi mphamvu za Satana. Adzaonetsa mphamvu zake pochita zizindikiro ndi zodabwitsa zachinyengo."
                },
                "10": {
                    "verse_nr": "10",
                    "verse": "Iye adzagwiritsa ntchito mtundu uliwonse wachinyengo kupusitsa amene akuwonongeka. Iwo akuwonongeka chifukwa akukana kukonda choonadi ndi kuti apulumutsidwe."
                },
                "11": {
                    "verse_nr": "11",
                    "verse": "Chifukwa cha chimenechi, Mulungu akuwatumizira chinyengo chachikulu kuti akhulupirire bodza."
                },
                "12": {
                    "verse_nr": "12",
                    "verse": "Choncho adzalangidwa onse amene sanakhulupirire choonadi, koma anakondwera mu zoyipa."
                },
                "13": {
                    "verse_nr": "13",
                    "verse": "Imani Mwamphamvu - Koma tiyenera kuyamika Mulungu chifukwa cha inu abale okondedwa mwa Ambuye, pakuti Mulungu anakusankhani pachiyambi pomwe kuti mupulumuke chifukwa cha ntchito yoyeretsa ya Mzimu ndi chikhulupiriro chanu m\u02bcchoonadi."
                },
                "14": {
                    "verse_nr": "14",
                    "verse": "Iye anakuyitanirani zimenezi kudzera mwa uthenga wathu wabwino, kuti mulandire nawo ulemerero wa Ambuye athu Yesu Khristu."
                },
                "15": {
                    "verse_nr": "15",
                    "verse": "Kotero tsono, abale, imani mwamphamvu ndi kugwiritsa ziphunzitso zimene tinakupatsani kudzera m\u02bcmawu apakamwa kapena kudzera m\u02bckalata."
                },
                "16": {
                    "verse_nr": "16",
                    "verse": "Ambuye athu Yesu Khristu mwini ndi Mulungu Atate wathu, amene anatikonda ife ndipo mwachisomo chake anatipatsa kulimba mtima kwamuyaya ndi chiyembekezo chabwino,"
                },
                "17": {
                    "verse_nr": "17",
                    "verse": "akulimbikitseni ndi kukupatsani mphamvu yogwirira ntchito ndi kuyankhula zabwino zilizonse."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tipempherereni - Potsiriza, abale, mutipempherere kuti uthenga wa Ambuye ufalikire msanga ndi kulemekezedwa monga momwe munachitira inu."
                },
                "2": {
                    "verse_nr": "2",
                    "verse": "Ndipo pempherani kuti tilanditsidwe m\u02bcmanja mwa anthu ovuta ndi oyipa, pakuti si onse amene ali nacho chikhulupiriro."
                },
                "3": {
                    "verse_nr": "3",
                    "verse": "Koma Ambuye ndi wokhulupirika, ndipo adzakulimbikitsani ndi kukutetezani kwa woyipayo."
                },
                "4": {
                    "verse_nr": "4",
                    "verse": "Tili ndi chikhulupiriro mwa Ambuye kuti mukuchita zonse ndipo mudzapitirira kuchita zimene tinakulamulirani."
                },
                "5": {
                    "verse_nr": "5",
                    "verse": "Ambuye atsogolere mitima yanu kuti mudziwe chikondi cha Mulungu ndiponso kupirira kumene Khristu amapereka."
                },
                "6": {
                    "verse_nr": "6",
                    "verse": "Awachenjeza za Kusagwira Ntchito - Abale, tikukulamulani m\u02bcdzina la Ambuye Yesu Khristu, kuti mupewe m\u02bcbale aliyense amene ndi waulesi ndi wachisokonezo, wosafuna kutsata zimene tinakuphunzitsani."
                },
                "7": {
                    "verse_nr": "7",
                    "verse": "Pakuti inu mukudziwa zimene muyenera kuchita pofuna kutitsatira. Ife sitinali alesi pamene tinali nanu"
                },
                "8": {
                    "verse_nr": "8",
                    "verse": "ndipo sitinadye chakudya cha aliyense osalipira. Komatu tinkagwira ntchito mwamphamvu usiku ndi usana kuti tisakhale cholemetsa kwa aliyense."
                },
                "9": {
                    "verse_nr": "9",
                    "verse": "Sitinachite zimenezi chifukwa choti tinalibe mphamvu zolamula kuti mutithandize koma kuti tikhale chitsanzo choti mutsatire."
                },
                "10": {
                    "verse_nr": "10",
                    "verse": "Pakuti ngakhale pamene tinali nanu, tinakupatsani lamulo lakuti, \u201cMunthu wosafuna kugwira ntchito, asadye.\u201d"
                },
                "11": {
                    "verse_nr": "11",
                    "verse": "Ife tikumva kuti pakati panu pali ena amene ndi alesi. Iwo safuna kugwira ntchito, koma amangolowerera pa za eni."
                },
                "12": {
                    "verse_nr": "12",
                    "verse": "M\u02bcdzina la Ambuye Yesu Khristu, tikuwalamula ndi kuwakakamiza kuti azigwira ntchito mwabata ndi kumadya chakudya chodzigwirira ntchito okha."
                },
                "13": {
                    "verse_nr": "13",
                    "verse": "Koma inu abale, musatope n\u02bckuchita zabwino."
                },
                "14": {
                    "verse_nr": "14",
                    "verse": "Ngati wina aliyense akana kumvera malangizo athu a m\u02bckalatayi, mumuonetsetse ameneyo ndipo musayanjane naye kuti achite manyazi."
                },
                "15": {
                    "verse_nr": "15",
                    "verse": "Komatu musamutenge kukhala mdani, koma muchenjezeni ngati m\u02bcbale."
                },
                "16": {
                    "verse_nr": "16",
                    "verse": "Malonje Otsiriza - Tsopano Ambuye mwini mtendere akupatseni mtendere nthawi zonse mwa njira iliyonse. Ambuye akhale ndi inu nonse."
                },
                "17": {
                    "verse_nr": "17",
                    "verse": "Ine Paulo, ndikulemba malonje awa ndi dzanja langa, chimene ndi chizindikiro chodziwika m\u02bcmakalata anga onse. Umo ndi mmene ndimalembera."
                },
                "18": {
                    "verse_nr": "18",
                    "verse": "Chisomo cha Ambuye athu Yesu Khristu chikhale ndi inu nonse."
                }
            }
        }
    }
}