{
    "version": "CCL",
    "book_name": "Isaiah",
    "book_nr": "23",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Masomphenya wonena za Yuda ndi Yerusalemu, amene Yesaya mwana wa Amozi, anaona pa nthawi ya ulamuliro wa Uziya, Yotamu, Ahazi ndi Hezekiya, mafumu a Yuda."
                },
                "2": {
                    "verse_nr": "2",
                    "verse": "Anthu Owukira - Tamverani, miyamba inu! Tchera khutu, iwe dziko lapansi! Pakuti Yehova wanena kuti, \u201cNdinabala ana ndi kuwalera, koma anawo andiwukira Ine."
                },
                "3": {
                    "verse_nr": "3",
                    "verse": "Ng\u02bcombe imadziwa mwini wake, bulu amadziwa kumene kuli gome la mbuye wake, koma Israeli sadziwa, anthu anga samvetsa konse.\u201d"
                },
                "4": {
                    "verse_nr": "4",
                    "verse": "Haa, mtundu wochimwa, anthu olemedwa ndi machimo, obadwa kwa anthu ochita zoyipa, ana odzipereka ku zoyipa! Iwo asiya Yehova; anyoza Woyerayo wa Israeli ndipo afulatira Iyeyo."
                },
                "5": {
                    "verse_nr": "5",
                    "verse": "Chifukwa chiyani mukufuna kuti muzingolangidwabe? Chifukwa chiyani mukupitirira kukhala m\u02bcmoyo wowukira? Mutu wanu wonse uli ndi mabala, mtima wanu wonse wafowokeratu."
                },
                "6": {
                    "verse_nr": "6",
                    "verse": "Kuchokera ku phazi mpaka ku mutu palibe pabwino, paliponse pali mikwingwirima ndi zilonda, mabala ali magazi chuchuchu, mabala ake ngosatsuka, ngosamanga ndiponso ngosapaka mafuta ofewetsa."
                },
                "7": {
                    "verse_nr": "7",
                    "verse": "Dziko lanu lasanduka bwinja, mizinda yanu yatenthedwa ndi moto; minda yanu ikukololedwa ndi alendo inu muli pomwepo, dziko lanu lasanduka bwinja monga ngati lagonjetsedwa ndi alendo."
                },
                "8": {
                    "verse_nr": "8",
                    "verse": "Mwana wamkazi wa Ziyoni watsala yekha ngati nsanja m\u02bcmunda wampesa, ngati chisimba m\u02bcmunda wa minkhaka, ngati mzinda wozingidwa ndi nkhondo."
                },
                "9": {
                    "verse_nr": "9",
                    "verse": "Yehova Wamphamvuzonse akanapanda kutisiyira opulumuka, tikanawonongeka ngati Sodomu, tikanakhala ngati anthu a ku Gomora."
                },
                "10": {
                    "verse_nr": "10",
                    "verse": "Imvani mawu a Yehova, inu olamulira Sodomu; mverani lamulo la Mulungu wathu, inu anthu a ku Gomora!"
                },
                "11": {
                    "verse_nr": "11",
                    "verse": "Yehova akuti, \u201cKodi ndili nazo chiyani nsembe zanu zochuluka?\u201d \u201cZandikola nsembe zanu zopsereza za nkhosa zazimuna ndiponso mafuta a nyama zonenepa; sindikusangalatsidwanso ndi magazi ang\u02bcombe zamphongo ndi a ana ankhosa ndi ambuzi zazimuna."
                },
                "12": {
                    "verse_nr": "12",
                    "verse": "Ndani anakulamulirani kuti mubwere nazo pamaso panga? Ndani anakuwuzani kuti muzipondaponda m\u02bcmabwalo a nyumba yanga?"
                },
                "13": {
                    "verse_nr": "13",
                    "verse": "Siyani kubweretsa nsembe zachabechabezo! Nsembe zanu zofukiza zimandinyansa Ine. Sindingapirire misonkhano yanu yoyipa, kapenanso zikondwerero za Mwezi Watsopano ndi Masabata."
                },
                "14": {
                    "verse_nr": "14",
                    "verse": "Zikondwerero zanu za Mwezi Watsopano ndi masiku anu opatulika ndimadana nazo. Zasanduka katundu wondilemera; ndatopa kuzinyamula."
                },
                "15": {
                    "verse_nr": "15",
                    "verse": "Mukamatambasula manja anu popemphera, Ine sindidzakuyang\u02bcanani; ngakhale muchulukitse mapemphero anu, sindidzakumverani. Manja anu ndi odzaza ndi magazi;"
                },
                "16": {
                    "verse_nr": "16",
                    "verse": "sambani, dziyeretseni. Chotsani pamaso panu ntchito zanu zoyipa! Lekani kuchita zoyipa,"
                },
                "17": {
                    "verse_nr": "17",
                    "verse": "phunzirani kuchita zabwino! Funafunani chilungamo, thandizani oponderezedwa. Tetezani ana amasiye, muwayimirire akazi amasiye pa milandu yawo.\u201d"
                },
                "18": {
                    "verse_nr": "18",
                    "verse": "Yehova akuti, \u201cTiyeni tsono tikambe mlandu wanu. Ngakhale machimo anu ali ofiira, adzayera ngati thonje. Ngakhale ali ofiira ngati kapezi, adzayera ngati ubweya wankhosa."
                },
                "19": {
                    "verse_nr": "19",
                    "verse": "Ngati muli okonzeka kundimvera mudzadya zinthu zabwino za m\u02bcdziko;"
                },
                "20": {
                    "verse_nr": "20",
                    "verse": "koma mukakana ndi kuwukira mudzaphedwa ndi lupanga.\u201d Pakuti Yehova wayankhula."
                },
                "21": {
                    "verse_nr": "21",
                    "verse": "Taonani momwe mzinda wokhulupirika wasandukira wadama! Mzinda umene kale unali wodzaza ndi chiweruzo cholungama; mu mzindamo munali chilungamo, koma tsopano muli anthu opha anzawo!"
                },
                "22": {
                    "verse_nr": "22",
                    "verse": "Siliva wako wasanduka wachabechabe, vinyo wako wabwino wasungunulidwa ndi madzi."
                },
                "23": {
                    "verse_nr": "23",
                    "verse": "Atsogoleri ako ndi owukira, anthu ogwirizana ndi mbala; onse amakonda ziphuphu ndipo amathamangira mphatso. Iwo sateteza ana amasiye; ndipo samvera madandawulo a akazi amasiye."
                },
                "24": {
                    "verse_nr": "24",
                    "verse": "N\u02bcchifukwa chake Ambuye Yehova Wamphamvu, Wamphamvuyo wa Israeli, akunena kuti, \u201cHaa, odana nane ndidzawatha, ndipo ndidzawabwezera ndekha adani anga."
                },
                "25": {
                    "verse_nr": "25",
                    "verse": "Ndidzatambasula dzanja langa kuti ndilimbane nawe; ndidzasungunula machimo ako n\u02bckuwachotsa, monga mmene amachotsera dzimbiri ndi mankhwala."
                },
                "26": {
                    "verse_nr": "26",
                    "verse": "Ndidzabwezeretsa oweruza ako ngati masiku amakedzana, aphungu ako ndidzawabwezeretsa ngati poyamba paja. Kenaka iweyo udzatchedwa mzinda wolungama, mzinda wokhulupirika.\u201d"
                },
                "27": {
                    "verse_nr": "27",
                    "verse": "Ziyoni adzawomboledwa mwa chiweruzo cholungama, anthu ake olapadi adzapulumutsidwa mwachilungamo."
                },
                "28": {
                    "verse_nr": "28",
                    "verse": "Koma owukira ndi ochimwa adzawawonongera pamodzi, ndipo amene asiya Yehova adzatheratu."
                },
                "29": {
                    "verse_nr": "29",
                    "verse": "\u201cMudzachita nayo manyazi mitengo ya thundu imene inkakusangalatsani; mudzagwetsa nkhope chifukwa cha minda imene munayipatula."
                },
                "30": {
                    "verse_nr": "30",
                    "verse": "Mudzakhala ngati mtengo wa thundu umene masamba ake akufota, mudzakhala ngati munda wopanda madzi."
                },
                "31": {
                    "verse_nr": "31",
                    "verse": "Munthu wamphamvu adzasanduka ngati udzu wowuma, ndipo ntchito zake zidzakhala ngati mbaliwali; motero zonse zidzayakira limodzi, popanda woti azimitse motowo.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Phiri la Yehova - Nazi zinthu zokhudza Yuda ndi Yerusalemu, zimene Yesaya mwana wa Amozi anaziona m\u02bcmasomphenya:"
                },
                "2": {
                    "verse_nr": "2",
                    "verse": "M\u02bcmasiku otsiriza, phiri la Nyumba ya Yehova adzalikhazikitsa kukhala lalitali kuposa mapiri ena onse, lidzaonekera pamwamba pa mapiri ena onse, ndipo mayiko onse adzathamangira kumeneko."
                },
                "3": {
                    "verse_nr": "3",
                    "verse": "Anthu ambiri adzabwera ndikunena kuti, \u201cTiyeni tikwere ku phiri la Yehova, ku nyumba ya Mulungu wa Yakobo. Iye adzatiphunzitsa njira zake, ndipo tidzayenda m\u02bcnjira zakezo.\u201d Malangizo adzachokera ku Ziyoni, mawu a Yehova adzachokera ku Yerusalemu."
                },
                "4": {
                    "verse_nr": "4",
                    "verse": "Iye adzaweruza pakati pa mayiko, ndipo adzathetsa kusamvana pakati pa anthu ambiri. Anthuwo adzasandutsa malupanga awo kukhala makasu ndiponso mikondo yawo kukhala zomwetera. Mtundu wina sudzatenganso lupanga kumenyana ndi mtundu wina, kapena kuphunziranso za nkhondo."
                },
                "5": {
                    "verse_nr": "5",
                    "verse": "Inu nyumba ya Yakobo, bwerani, tiyeni tiyende m\u02bckuwala kwa Yehova."
                },
                "6": {
                    "verse_nr": "6",
                    "verse": "Tsiku la Yehova - Inu Yehova mwawakana anthu anu, nyumba ya Yakobo. Iwo adzaza ndi zamatsenga zochokera Kummawa; amawombeza mawula ngati Afilisti, ndipo amayanjana ndi anthu osapembedza Mulungu."
                },
                "7": {
                    "verse_nr": "7",
                    "verse": "Dziko lawo ndi lodzaza ndi siliva ndi golide; ndipo chuma chawo ndi chosatha. Dziko lawo ndi lodzaza ndi akavalo; ndipo magaleta awo ankhondo ngosawerengeka."
                },
                "8": {
                    "verse_nr": "8",
                    "verse": "Dziko lawo ndi lodzaza ndi mafano; iwo amapembedza ntchito ya manja awo, amagwadira zomwe anapanga ndi zala zawo."
                },
                "9": {
                    "verse_nr": "9",
                    "verse": "Tsono munthu aliyense adzachepetsedwa ndi kutsitsidwa. Inu Yehova musawakhululukire."
                },
                "10": {
                    "verse_nr": "10",
                    "verse": "Lowani m\u02bcmatanthwe, bisalani m\u02bcmaenje, kuthawa kuopsa kwa Yehova ndi ulemerero wa ufumu wake!"
                },
                "11": {
                    "verse_nr": "11",
                    "verse": "Kudzikuza kwa anthu kudzatha, ndipo kudzitama kwa anthu kudzawonongedwa; Yehova yekha ndiye adzapatsidwe ulemu pa tsiku limenelo."
                },
                "12": {
                    "verse_nr": "12",
                    "verse": "Yehova Wamphamvuzonse wakonzeratu tsiku limene adzatsitse onse onyada ndi odzitama, ndipo adzagonjetsa onse amphamvu,"
                },
                "13": {
                    "verse_nr": "13",
                    "verse": "tsiku la mikungudza yonse ya ku Lebanoni, yayitali ndi yoonekera patali, ndiponso la mitengo yonse ya thundu ya ku Basani,"
                },
                "14": {
                    "verse_nr": "14",
                    "verse": "tsiku la mapiri onse ataliatali ndiponso la zitunda zonse zazitali,"
                },
                "15": {
                    "verse_nr": "15",
                    "verse": "tsiku la nsanja zonse zazitali ndiponso malinga onse olimba,"
                },
                "16": {
                    "verse_nr": "16",
                    "verse": "tsiku la sitima zapamadzi zonse za ku Tarisisi ndiponso la mabwato onse okongola."
                },
                "17": {
                    "verse_nr": "17",
                    "verse": "Kudzikuza kwa munthu kudzatha ndipo kudzitama kwa anthu kudzawonongedwa, Yehova yekha ndiye adzapatsidwe ulemu tsiku limenelo,"
                },
                "18": {
                    "verse_nr": "18",
                    "verse": "ndipo mafano onse adzatheratu."
                },
                "19": {
                    "verse_nr": "19",
                    "verse": "Anthu adzathawira m\u02bcmapanga a matanthwe ndi m\u02bcmaenje a nthaka, kuthawa mkwiyo wa Yehova, ndiponso ulemerero wa ufumu wake, pamene Iye adzuka kugwedeza dziko lapansi."
                },
                "20": {
                    "verse_nr": "20",
                    "verse": "Tsiku limenelo anthu adzatayira mfuko ndi mileme mafano awo asiliva ndi mafano awo agolide, amene anawapanga kuti aziwapembedza."
                },
                "21": {
                    "verse_nr": "21",
                    "verse": "Adzathawira m\u02bcmapanga a matanthwe ndiponso m\u02bcming\u02bcalu ya nthaka kuthawa mkwiyo wa Yehova ndiponso ulemerero wa ufumu wake, pamene Iye adzuka kugwedeza dziko lapansi."
                },
                "22": {
                    "verse_nr": "22",
                    "verse": "Lekani kudalira munthu, amene moyo wake sukhalira kutha. Iye angathandize bwanji wina aliyense?"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Chiweruzo pa Yerusalemu ndi Yuda - Taonani tsopano, Ambuye Yehova Wamphamvuzonse, ali pafupi kuchotsa mu Yerusalemu ndi mu Yuda zinthu pamodzi ndi thandizo; adzachotsa chakudya chonse ndi madzi onse,"
                },
                "2": {
                    "verse_nr": "2",
                    "verse": "anthu amphamvu ndi asilikali ankhondo, oweruza ndi aneneri, anthu olosera ndi akuluakulu,"
                },
                "3": {
                    "verse_nr": "3",
                    "verse": "atsogoleri a ankhondo makumi asanu ndi anthu olemekezeka, aphungu ndi anthu amatsenga ndi akatswiri pa za kulosera."
                },
                "4": {
                    "verse_nr": "4",
                    "verse": "Ndidzawayikira anyamata kuti akhale mafumu awo; ana akhanda ndiwo adzawalamulire."
                },
                "5": {
                    "verse_nr": "5",
                    "verse": "Anthu adzazunzana, munthu ndi munthu mnzake, mnansi ndi mnansi wake. Anthu wamba adzanyoza akuluakulu."
                },
                "6": {
                    "verse_nr": "6",
                    "verse": "Munthu adzagwira m\u02bcbale wake m\u02bcnyumba ya abambo awo, ndipo adzati, \u201cIwe uli nawo mwinjiro, ndiye ukhale mtsogoleri wathu; lamulira malo opasuka ano!\u201d"
                },
                "7": {
                    "verse_nr": "7",
                    "verse": "Koma tsiku limenelo m\u02bcbale wakeyo adzafuwula kuti, \u201cAyi, mavuto oterewa ndilibe mankhwala ake. Ndilibe chakudya kapena chovala m\u02bcnyumba mwanga; musasankhe ine kukhala mtsogoleri wa anthu.\u201d"
                },
                "8": {
                    "verse_nr": "8",
                    "verse": "Yerusalemu akudzandira, Yuda akugwa; zokamba zawo ndi ntchito zawo n\u02bczotsutsana ndi Yehova, sakulabadira ulemerero wa Mulungu."
                },
                "9": {
                    "verse_nr": "9",
                    "verse": "Maonekedwe a nkhope zawo amawatsutsa; amaonetsera poyera tchimo lawo ngati Sodomu; salibisa tchimo lawolo. Tsoka kwa iwo odziputira okha mavuto."
                },
                "10": {
                    "verse_nr": "10",
                    "verse": "Nena kwa olungama kuti zonse zidzawayendera bwino, pakuti adzakondwera ndi phindu la ntchito zawo."
                },
                "11": {
                    "verse_nr": "11",
                    "verse": "Tsoka kwa anthu oyipa! Mavuto ali pa iwo! Adzalandira malipiro a zimene manja awo anachita."
                },
                "12": {
                    "verse_nr": "12",
                    "verse": "Achinyamata akupondereza anthu anga, ndipo amene akuwalamulira ndi akazi. Aa, anthu anga, atsogoleri anu akukusocheretsani; akukuchotsani pa njira yanu."
                },
                "13": {
                    "verse_nr": "13",
                    "verse": "Yehova wakhala pamalo pake m\u02bcbwalo la milandu; wakonzeka kuti aweruze anthu ake."
                },
                "14": {
                    "verse_nr": "14",
                    "verse": "Yehova akuwazenga milandu akuluakulu ndi atsogoleri a anthu ake: \u201cNdinu amene mwawononga munda wanga wa mpesa; nyumba zanu zadzaza ndi zolanda kwa amphawi."
                },
                "15": {
                    "verse_nr": "15",
                    "verse": "N\u02bcchifukwa chiyani inu mukupsinja anthu anga, n\u02bckudyera masuku pamutu amphawi?\u201d Akutero Ambuye Yehova Wamphamvuzonse."
                },
                "16": {
                    "verse_nr": "16",
                    "verse": "Yehova akunena kuti, \u201cAkazi a ku Ziyoni ngodzikuza kwambiri, akuyenda atakweza makosi awo, akukopa amuna ndi maso awo akuyenda monyang\u02bcama akuliza zigwinjiri za m\u02bcmiyendo yawo"
                },
                "17": {
                    "verse_nr": "17",
                    "verse": "N\u02bcchifukwa chake Ambuye, adzatulutsa zipere pa mitu ya akazi a ku Ziyoniwo; Yehova adzachititsa dazi mitu yawo.\u201d"
                },
                "18": {
                    "verse_nr": "18",
                    "verse": "Tsiku limenelo Ambuye adzawachotsera zodzikongoletsera zawo: za m\u02bcmiyendo, za ku mutu za m\u02bckhosi,"
                },
                "19": {
                    "verse_nr": "19",
                    "verse": "ndolo ndi zibangiri, nsalu zophimba pa nkhope,"
                },
                "20": {
                    "verse_nr": "20",
                    "verse": "maduku, zigwinjiri za m\u02bcmiyendo ndi malamba, mabotolo a zonunkhira ndi zithumwa,"
                },
                "21": {
                    "verse_nr": "21",
                    "verse": "mphete ndi zipini,"
                },
                "22": {
                    "verse_nr": "22",
                    "verse": "zovala za pa mphwando, zipewa ndi mwinjiro, zikwama,"
                },
                "23": {
                    "verse_nr": "23",
                    "verse": "magalasi oyang\u02bcanira, zovala zosalala, nduwira ndiponso nsalu za m\u02bcmapewa."
                },
                "24": {
                    "verse_nr": "24",
                    "verse": "M\u02bcmalo mwa kununkhira azidzanunkha, m\u02bcmalo mwa lamba, adzavala chingwe; m\u02bcmalo mwa tsitsi lopesa bwino, adzakhala ndi dazi; m\u02bcmalo mwa zovala zabwino, adzavala chiguduli; m\u02bcmalo mwa kunyadira kukongola adzachita manyazi."
                },
                "25": {
                    "verse_nr": "25",
                    "verse": "Iwe Yerusalemu anthu ako aamuna adzaphedwa ndi lupanga, asilikali ako adzafera ku nkhondo."
                },
                "26": {
                    "verse_nr": "26",
                    "verse": "Pa zipata za Ziyoni padzakhala kubuma ndi kulira; Iweyo udzasakazidwa n\u02bckukhala pansi, ukugubuduzika pa fumbi."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Tsiku limenelo akazi asanu ndi awiri adzagwira mwamuna mmodzi, n\u02bckunena kuti, \u201cIfe tizidya chakudya chathuchathu, ndi kuvala zovala zathu; inu mungotilola kuti tidziyitanidwa ndi dzina lanu. Tichotseni manyazi aumbeta!\u201d"
                },
                "2": {
                    "verse_nr": "2",
                    "verse": "Nthambi ya Yehova - Tsiku limenelo Nthambi ya Yehova idzakhala yokongola ndi yaulemerero, ndipo chipatso cha m\u02bcdziko chidzakhala chonyaditsa ndi chopereka ulemerero kwa onse opulumuka mu Israeli."
                },
                "3": {
                    "verse_nr": "3",
                    "verse": "Iwo amene adzatsale mu Ziyoni, amene adzatsalire mu Yerusalemu, adzatchedwa oyera, onse amene mayina awo alembedwa pakati pa anthu amoyo okhala mu Yerusalemu."
                },
                "4": {
                    "verse_nr": "4",
                    "verse": "Ambuye adzasambitsa akazi a Ziyoni ndi kuchotsa zonyansa zawo. Adzatsuka magazi amene anakhetsedwa mu Yerusalemu ndi mzimu wachiweruzo ndiponso mzimu wamoto."
                },
                "5": {
                    "verse_nr": "5",
                    "verse": "Tsono Yehova adzayika mtambo wake pamwamba ponse pa phiri la Ziyoni, ndipo pa onse amene asonkhana masana padzakhala mtambo wa utsi ndipo usiku padzakhala malawi amoto. Pamwamba pa zonse padzakhala ulemerero wa Yehova."
                },
                "6": {
                    "verse_nr": "6",
                    "verse": "Ulemerero wake udzakhala mthunzi wothawiramo kutentha kwa masana, udzakhala malo opeweramo mphepo ndi owusiramo mvula."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Nyimbo ya Munda Wamphesa - Ndidzamuyimbira bwenzi langa nyimbo yokamba za munda wake wa mpesa: Wokondedwa wanga anali ndi munda wamphesa pa phiri la nthaka yachonde."
                },
                "2": {
                    "verse_nr": "2",
                    "verse": "Anatipula nachotsa miyala yonse ndipo anawokamo mipesa yabwino kwambiri. Anamanga nsanja yolondera pakati pa mundawo ndipo anasemanso mopsinyira mphesa m\u02bcmundamo. Ndipo iye anayembekezera kuti mundawo udzabala mphesa zabwino, koma ayi, unabala mphesa zosadya."
                },
                "3": {
                    "verse_nr": "3",
                    "verse": "\u201cTsopano, inu amene mumakhala mu Yerusalemu ndi inu anthu a ku Yuda, weruzani pakati pa ine ndi munda wanga wa mpesawu."
                },
                "4": {
                    "verse_nr": "4",
                    "verse": "Kodi n\u02bcchiyaninso china chimene ndikanachitira munda wanga wa mpesa kupambana chomwe ndawuchitira kale? Pamene ndinkayembekezera kuti udzabala mphesa zabwino, bwanji unabala mphesa zosadya?"
                },
                "5": {
                    "verse_nr": "5",
                    "verse": "Tsopano ndikuwuzani chimene ndidzawuchitire munda wanga wa mpesa: ndidzachotsa mpanda wake, ndipo mundawo udzawonongeka; ndidzagwetsa khoma lake, ndipo nyama zidzapondapondamo."
                },
                "6": {
                    "verse_nr": "6",
                    "verse": "Ndidzawusandutsa tsala, udzakhala wosatengulira ndi wosalimira ndipo mudzamera mkandankhuku ndi minga ina. Ndidzalamula mitambo kuti isagwetse mvula pa mundapo.\u201d"
                },
                "7": {
                    "verse_nr": "7",
                    "verse": "Munda wamphesa wa Yehova Wamphamvuzonse ndi Aisraeli, ndipo anthu a ku Yuda ndiwo minda yake yomukondweretsa. Ndipo Iye ankayembekezera chiweruzo cholungama, m\u02bcmalo mwake anaona kuphana; m\u02bcmalo mwa chilungamo Iye anamva kulira kwa anthu ozunzika."
                },
                "8": {
                    "verse_nr": "8",
                    "verse": "Tsoka ndi Chiweruzo - Tsoka kwa inu amene mumangokhalira kulumikiza nyumba, ndipo mumangokhalira kuwonjezera minda, mpaka mutalanda malo onse kuti muzikhalamo nokha m\u02bcdzikomo."
                },
                "9": {
                    "verse_nr": "9",
                    "verse": "Yehova Wamphamvuzonse wayankhula ine ndikumva kuti, \u201cNdithudi nyumba zambirizo zidzasanduka mabwinja, nyumba zazikulu zokongolazo zidzakhala zopanda anthu."
                },
                "10": {
                    "verse_nr": "10",
                    "verse": "Munda wamphesa wa maekala khumi udzatulutsa vinyo wodzaza mbiya imodzi, kufesa madengu khumi a mbewu, zokolola zake zidzangodzaza dengu limodzi.\u201d"
                },
                "11": {
                    "verse_nr": "11",
                    "verse": "Tsoka kwa iwo amene amadzuka mmamawa nathamangira chakumwa choledzeretsa, amene amamwa mpaka usiku kufikira ataledzera kotheratu."
                },
                "12": {
                    "verse_nr": "12",
                    "verse": "Pa maphwando awo pamakhala azeze, apangwe, matambolini, zitoliro ndi vinyo, ndipo sasamala ntchito za Yehova, salemekeza ntchito za manja ake."
                },
                "13": {
                    "verse_nr": "13",
                    "verse": "Motero anthu anga adzatengedwa ukapolo chifukwa cha kusamvetsa zinthu; atsogoleri awo olemekezeka adzafa ndi njala, ndipo anthu wamba ochuluka adzafa ndi ludzu."
                },
                "14": {
                    "verse_nr": "14",
                    "verse": "N\u02bcchifukwa chake ku manda sikukhuta ndipo kwayasama kwambiri kukamwa kwake; m\u02bcmandamo mudzagweranso anthu otchuka a mu Yerusalemu pamodzi ndi anthu wamba ochuluka; adzagweramo ali wowowo, n\u02bckuledzera kwawoko."
                },
                "15": {
                    "verse_nr": "15",
                    "verse": "Ndipo munthu aliyense adzatsitsidwa, anthu onse adzachepetsedwa, anthu odzikuza adzachita manyazi."
                },
                "16": {
                    "verse_nr": "16",
                    "verse": "Koma Yehova Wamphamvuzonse adzalemekezedwa chifukwa cha chiweruzo chake cholungama. Ndipo Mulungu woyera adzadzionetsa kuti ndi woyera pochita chilungamo chake."
                },
                "17": {
                    "verse_nr": "17",
                    "verse": "Tsono nkhosa zidzadya pamenepo ngati pabusa pawo; ana ankhosa adzadya m\u02bcmabwinja a anthu olemera."
                },
                "18": {
                    "verse_nr": "18",
                    "verse": "Tsoka kwa amene amadzikokera tchimo ndi zingwe zachinyengo, ndipo amadzikokera zoyipa ndi zingwe zokokera ngolo,"
                },
                "19": {
                    "verse_nr": "19",
                    "verse": "amene amanena kuti, \u201cYehova afulumire, agwire ntchito yake mwamsanga kuti ntchitoyo tiyione. Ntchito zionekere, zimene Woyerayo wa Israeli akufuna kuchita, zichitike kuti tizione.\u201d"
                },
                "20": {
                    "verse_nr": "20",
                    "verse": "Tsoka kwa amene zoyipa amaziyesa zabwino ndipo zabwino amaziyesa zoyipa, amene mdima amawuyesa kuwala ndipo kuwala amakuyesa mdima, amene zowawasa amaziyesa zotsekemera ndipo zotsekemera amaziyesa zowawasa."
                },
                "21": {
                    "verse_nr": "21",
                    "verse": "Tsoka kwa amene amadziona ngati anzeru ndipo amadziyesa ochenjera."
                },
                "22": {
                    "verse_nr": "22",
                    "verse": "Tsoka kwa zidakwa zimene zimayika mtima pa vinyo ndipo ndi akatswiri posakaniza zakumwa,"
                },
                "23": {
                    "verse_nr": "23",
                    "verse": "amene amamasula olakwa chifukwa cha chiphuphu koma amayipitsa mlandu wa munthu wosalakwa."
                },
                "24": {
                    "verse_nr": "24",
                    "verse": "N\u02bcchifukwa chake monga momwe moto umawonongera chiputu ndipo monga momwe udzu wowuma umapsera m\u02bcmalawi a moto, momwemonso mizu yawo idzawola ndipo maluwa awo adzafota ndi kuwuluka ngati fumbi; chifukwa akana malamulo a Yehova Wamphamvuzonse, ndipo anyoza mawu a Woyerayo wa Israeli."
                },
                "25": {
                    "verse_nr": "25",
                    "verse": "N\u02bcchifukwa chake mkwiyo wa Yehova wayakira anthu ake; watambasula dzanja lake pa anthuwo ndipo akuwakantha Mapiri akugwedezeka, ndipo mitembo ya anthu yangoti mbwee m\u02bcmisewu ngati zinyalala. Komabe ngakhale watero, mkwiyo wake sunaleke, dzanja lake likanali chitambasulire;"
                },
                "26": {
                    "verse_nr": "26",
                    "verse": "Yehova wakweza mbendera kuyitana mtundu wa anthu akutali, akuyitana anthuwo ndi likhweru kuti abwere kuchokera ku mathero a dziko lapansi. Awo akubwera, akubweradi mofulumira kwambiri!"
                },
                "27": {
                    "verse_nr": "27",
                    "verse": "Palibe ndi mmodzi yemwe amene akutopa kapena kupunthwa, palibe amene akusinza kapena kugona; palibe lamba wa m\u02bcchiwuno amene akumasuka, palibe chingwe cha nsapato chimene chaduka."
                },
                "28": {
                    "verse_nr": "28",
                    "verse": "Mivi yawo ndi yakuthwa, mauta awo onse ndi okoka, ziboda za akavalo awo n\u02bczolimba ngati mwala wansagalabwi, magaleta awo ndi aliwiro ngati kamvuluvulu."
                },
                "29": {
                    "verse_nr": "29",
                    "verse": "Kufuwula kwawo kuli ngati kubangula kwa mkango, amabangula ngati misona ya mkango; imadzuma pamene ikugwira nyama ndipo imapita nayo popanda ndi mmodzi yemwe woyipulumutsa."
                },
                "30": {
                    "verse_nr": "30",
                    "verse": "Tsiku limenelo mitundu ya anthu idzabangula ngati mkokomo wa madzi a m\u02bcnyanja. Ndipo wina akakayang\u02bcana dzikolo adzangoona mdima ndi zovuta; ngakhale kuwala kudzasanduka mdima chifukwa cha mitambo."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Masomphenya a Yesaya - Chaka chimene mfumu Uziya anamwalira, ndinaona Ambuye atakhala pa mpando waufumu, wautali ndi wokwezedwa, ndipo mkanjo wawo unali wautali; kotero kuti unadzaza m\u02bcNyumba ya Yehova."
                },
                "2": {
                    "verse_nr": "2",
                    "verse": "Pamwamba pawo panayimirira Aserafi, aliyense anali ndi mapiko asanu ndi limodzi: awiri anaphimba nkhope zawo, awiri anaphimba mapazi awo, ndipo awiri ankawulukira."
                },
                "3": {
                    "verse_nr": "3",
                    "verse": "Ndipo Aserafiwo amafuwulirana kuti \u201cWoyera, woyera, woyera Yehova Wamphamvuzonse. Dziko lonse lapansi ladzaza ndi ulemerero wake.\u201d"
                },
                "4": {
                    "verse_nr": "4",
                    "verse": "Chifukwa cha kufuwulako maziko a zitseko ndi ziwundo anagwedezeka ndipo m\u02bcNyumba ya Yehova munadzaza utsi."
                },
                "5": {
                    "verse_nr": "5",
                    "verse": "Tsono ine ndinafuwula kuti, \u201cTsoka langa ine! Ndatayika! Pakuti ndine munthu wapakamwa poyipa, ndipo ndimakhala pakati pa anthu a pakamwa poyipa, ndipo ndi maso anga ndaona mfumu Yehova Wamphamvuzonse.\u201d"
                },
                "6": {
                    "verse_nr": "6",
                    "verse": "Pomwepo mmodzi mwa Aserafi aja anawulukira kwa ine ali ndi khala lamoto m\u02bcdzanja lake, khala limene analichotsa ndi mbaniro pa guwa lansembe."
                },
                "7": {
                    "verse_nr": "7",
                    "verse": "Ndipo anandikhudza pakamwa panga ndi khala lamotolo nati, \u201cTaona ndakhudza pa milomo yako ndi khalali; kulakwa kwako kwachotsedwa, machimo ako akhululukidwa.\u201d"
                },
                "8": {
                    "verse_nr": "8",
                    "verse": "Kenaka ndinamva mawu a Ambuye akuti, \u201cKodi ndidzatuma yani? Ndipo ndani adzapite m\u02bcmalo mwathu?\u201d Ndipo ine ndinati, \u201cNdilipo. Tumeni!\u201d"
                },
                "9": {
                    "verse_nr": "9",
                    "verse": "Yehova anati, \u201cPita ndipo ukawawuze anthu awa: \u201c\u2006\u2018Kumva muzimva, koma osamvetsetsa; kupenya muzipenya koma osaona kanthu.\u2019"
                },
                "10": {
                    "verse_nr": "10",
                    "verse": "Tsono anthu amenewa uwaphe mtima; uwagonthetse makutu, ndipo uwatseke m\u02bcmaso. Mwina angaone ndi maso awo, angamve ndi makutu awo, angamvetse ndi mitima yawo, kenaka ndi kutembenuka mtima ndi kuchiritsidwa.\u201d"
                },
                "11": {
                    "verse_nr": "11",
                    "verse": "Pamenepo ine ndinati, \u201cZimenezo ndi mpaka liti Inu Ambuye?\u201d Ndipo Iyeyo anandiyankha kuti, \u201cMpaka mizinda itasanduka mabwinja n\u02bckusowa wokhalamo, mpaka nyumba zitasowa anthu okhalamo, mpaka dziko litasanduka chipululu ndithu,"
                },
                "12": {
                    "verse_nr": "12",
                    "verse": "mpaka Yehova atasamutsira aliyense kutali, dziko n\u02bckusiyidwa kwathunthu."
                },
                "13": {
                    "verse_nr": "13",
                    "verse": "Ndipo ngakhale chigawo chakhumi cha anthu chitatsala m\u02bcdziko, nachonso chidzawonongedwa. Koma monga momwe mitengo ya muwanga ndi thundu imasiyira chitsa pamene ayidula, chonchonso mbewu yoyera idzatsalira ngati chitsa chotsala m\u02bcdziko.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Yesaya Achenjeza Ahazi - Pamene Ahazi mwana wa Yotamu, mdzukulu wa Uziya anali mfumu ya Yuda, Rezini mfumu ya Siriya ndi Peka mwana wa Remaliya, mfumu ya Israeli anabwera kudzathira nkhondo mzinda wa Yerusalemu, koma sanathe kuwugonjetsa."
                },
                "2": {
                    "verse_nr": "2",
                    "verse": "Tsono nyumba ya Davide inawuzidwa kuti, \u201cDziko la Siriya lagwirizana ndi Efereimu.\u201d Choncho mfumu Ahazi ndi anthu ake ananjenjemera, monga momwe mitengo ya m\u02bcnkhalango imagwedezekera ndi mphepo."
                },
                "3": {
                    "verse_nr": "3",
                    "verse": "Pamenepo Yehova anawuza Yesaya kuti, \u201cTuluka, iwe ndi mwana wako Seariyasubu, mupite mukakumane ndi Ahazi kumapeto kwa ngalande yamadzi yochokera ku Dziwe Lakumtunda, pa msewu wopita ku Munda wa mmisiri wochapa nsalu."
                },
                "4": {
                    "verse_nr": "4",
                    "verse": "Ukamuwuze kuti, \u2018Chenjera, khala phee ndipo usaope. Usataye mtima chifukwa cha zitsa ziwiri zomwe zikufuka, chifukwa cha ukali woopsa wa Rezini ndi Siriya, ndiponso wa Peka mwana wa Remaliya."
                },
                "5": {
                    "verse_nr": "5",
                    "verse": "Mfumu ya Siriya, Efereimu ndi mwana wa Remaliya apangana kuti akuchitire choyipa. Akunena kuti,"
                },
                "6": {
                    "verse_nr": "6",
                    "verse": "\u2018Tiyeni tikalimbane ndi Yuda. Tiyeni tiliwononge ndi kuligawa; tiligawane pakati pathu, ndipo tilonge ufumu mwana wa Tabeeli kumeneko.\u2019"
                },
                "7": {
                    "verse_nr": "7",
                    "verse": "Komabe zimene akunena Ambuye Yehova ndi izi: \u201c\u2006\u2018Zimenezo sizidzatheka, sizidzachitika konse,"
                },
                "8": {
                    "verse_nr": "8",
                    "verse": "pakuti Siriya amadalira Damasiko, ndipo Damasiko amadalira mfumu Rezini basi. Zisanathe zaka 65 Efereimu adzawonongedwa kotheratu, sadzakhalanso mtundu wa anthu."
                },
                "9": {
                    "verse_nr": "9",
                    "verse": "Dziko la Efereimu limadalira Samariya ndipo Samariya amadalira mwana wa Remaliya basi. Mukapanda kulimbika pa chikhulupiriro chanu, ndithu simudzalimba konse.\u2019\u2006\u201d"
                },
                "10": {
                    "verse_nr": "10",
                    "verse": "Yehova anayankhulanso ndi Ahazi,"
                },
                "11": {
                    "verse_nr": "11",
                    "verse": "\u201cPempha chizindikiro kwa Yehova Mulungu wako, chikhale chozama ngati manda kapena chachitali ngati mlengalenga.\u201d"
                },
                "12": {
                    "verse_nr": "12",
                    "verse": "Koma Ahazi anati, \u201cIne sindipempha; sindikufuna kuyesa Yehova.\u201d"
                },
                "13": {
                    "verse_nr": "13",
                    "verse": "Apo Yesaya anati, \u201cImva tsopano, iwe nyumba ya Davide! Kodi sikokwanira kutopetsa anthu? Kodi mudzayeseranso kutopetsa Mulungu wanga?"
                },
                "14": {
                    "verse_nr": "14",
                    "verse": "N\u02bcchifukwa chake Ambuye mwini adzakupatsani chizindikiro: Onani, namwali adzakhala woyembekezera ndipo adzabala mwana wamwamuna, ndipo mwanayo adzamutcha Imanueli."
                },
                "15": {
                    "verse_nr": "15",
                    "verse": "Azidzadya chambiko ndi uchi, mpaka atadziwa kukana choyipa ndi kusankha chabwino."
                },
                "16": {
                    "verse_nr": "16",
                    "verse": "Koma nthawi yokana choyipa ndi kusankha chabwino kwa mwanayo isanafike, mayiko a mafumu awiri amene amakuopsaniwo adzakhala atasanduka bwinja."
                },
                "17": {
                    "verse_nr": "17",
                    "verse": "Yehova adzabweretsa pa inu, pa anthu anu ndiponso pa nyumba ya bambo wanu masiku a mavuto woti sanakhalepo kuyambira tsiku limene Efereimu anapatukana ndi Yuda. Yehova adzabweretsa mfumu ya ku Asiriya.\u201d"
                },
                "18": {
                    "verse_nr": "18",
                    "verse": "Tsiku limenelo Yehova adzalizira likhweru ntchentche zochokera ku mitsinje yakutali ku Igupto, ndiponso njuchi zochokera ku dziko la Asiriya."
                },
                "19": {
                    "verse_nr": "19",
                    "verse": "Onsewo adzafika ndi kudzakhazikika mu zigwa zozama, m\u02bcming\u02bcalu ya matanthwe ndi m\u02bczitsamba zonse zaminga ndiponso ponse pamene pali malo omwetsera ziweto."
                },
                "20": {
                    "verse_nr": "20",
                    "verse": "Tsiku limenelo Ambuye adzalemba ganyu ometa ochokera kutsidya kwa Mtsinje, ndiye mfumu ya ku Asiriya, kudzameta tsitsi lanu la ku mutu ndi la m\u02bcmiyendo ndi ndevu zomwe."
                },
                "21": {
                    "verse_nr": "21",
                    "verse": "Tsiku limenelo adzangosunga ng\u02bcombe yayikazi yaying\u02bcono ndi mbuzi ziwiri."
                },
                "22": {
                    "verse_nr": "22",
                    "verse": "Ndipo chifukwa cha kuchuluka kwa mkaka umene ziwetozi zidzapereka, munthuyo azidzadya chambiko. Aliyense amene adzatsalire m\u02bcdzikomo azidzadya chambiko ndi uchi."
                },
                "23": {
                    "verse_nr": "23",
                    "verse": "Tsiku limenelo, paliponse pamene panali mitengo ya mpesa 1,000 ndipo mtengo wake ndi wokwana masekeli asiliva 1,000, padzamera mkandankhuku ndi minga."
                },
                "24": {
                    "verse_nr": "24",
                    "verse": "Anthu adzapita kumeneko kukachita uzimba ali ndi uta ndi mivi, popeza kuti m\u02bcdziko monsemo mudzakhala mkandankhuku ndi minga."
                },
                "25": {
                    "verse_nr": "25",
                    "verse": "Ndipo m\u02bcmapiri monse m\u02bcmene kale munkalimidwa ndi khasu, simudzapitamo kuopa mkandankhuku ndi minga; malowo adzasanduka odyetserako ng\u02bcombe ndi nkhosa."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Asiriya, Chida cha Yehova - Yehova anati kwa ine, \u201cTenga cholembapo chachikulu ndipo ulembepo malemba odziwika bwino: KUSAKAZA-KWAMSANGA KUFUNKHA-KOFULUMIRA."
                },
                "2": {
                    "verse_nr": "2",
                    "verse": "Ndipo ndidzayitana wansembe Uriya ndi Zekariya mwana wa Yeberekiya kuti akhale mboni zanga zodalirika.\u201d"
                },
                "3": {
                    "verse_nr": "3",
                    "verse": "Ndipo ine ndinapita kwa mneneri wamkazi, ndipo anakhala woyembekezera nabala mwana wamwamuna. Ndipo Yehova anati kwa ine, \u201cUmutche dzina lakuti, \u2018Kusakaza-Kwamsanga Kufunkha-Kofulumira.\u2019"
                },
                "4": {
                    "verse_nr": "4",
                    "verse": "Mwanayo asanayambe kudziwa kuyitana kuti, \u2018Ababa\u2019 kapena \u2018Amama\u2019 chuma cha Damasiko ndi zofunkha za Samariya zidzatengedwa ndi mfumu ya ku Asiriya.\u201d"
                },
                "5": {
                    "verse_nr": "5",
                    "verse": "Yehova anayankhulanso ndi Ine;"
                },
                "6": {
                    "verse_nr": "6",
                    "verse": "\u201cPopeza anthu a dziko ili akana madzi anga oyenda mwachifatse a ku Siloamu, ndipo akukondwerera Rezini ndi mwana wa Remaliya,"
                },
                "7": {
                    "verse_nr": "7",
                    "verse": "n\u02bcchifukwa chake Ambuye ali pafupi kubweretsa madzi amkokomo a mtsinje wa Yufurate kudzalimbana nawo; mfumu ya ku Asiriya ndi gulu lake lonse lankhondo. Madziwo adzasefukira m\u02bcngalande zake zonse ndi m\u02bcmagombe ake onse."
                },
                "8": {
                    "verse_nr": "8",
                    "verse": "Ndipo adzalowa mwamphamvu m\u02bcdziko la Yuda, adzasefukira, adzapitirira mpaka kumuyesa m\u02bckhosi. Mapiko ake otambasuka adzaphimba dziko lako lonse, iwe Imanueli!\u201d"
                },
                "9": {
                    "verse_nr": "9",
                    "verse": "Chitani phokoso lankhondo, inu mitundu ya anthu, ndipo munjenjemere! Tamverani, inu mayiko onse akutali. Konzekerani nkhondo ndipo munjenjemere! Konzekerani nkhondo ndipo munjenjemere!"
                },
                "10": {
                    "verse_nr": "10",
                    "verse": "Konzani kachitidwe kanu kankhondo, koma simudzaphula kanthu, kambiranani zochita, koma zidzalephereka, pakuti Mulungu ali nafe."
                },
                "11": {
                    "verse_nr": "11",
                    "verse": "Yehova Achenjeza Mneneri - Yehova anandiyankhula ine mwamphamvu, ndipo anandichenjeza kuti ndisamayende m\u02bcnjira za anthuwa. Iye anati:"
                },
                "12": {
                    "verse_nr": "12",
                    "verse": "\u201cUsamanene kuti ndi chiwembu, chilichonse chimene anthuwa amati ndi chiwembu usamaope zimene anthuwa amaziopa, ndipo usamachite nazo mantha."
                },
                "13": {
                    "verse_nr": "13",
                    "verse": "Yehova Wamphamvuzonse ndiye amene uyenera kumuona kuti ndi woyera, ndiye amene uyenera kumuopa, ndiye amene uyenera kuchita naye mantha,"
                },
                "14": {
                    "verse_nr": "14",
                    "verse": "ndipo ndiye amene adzakhala malo opatulika; koma kwa anthu a ku Yuda ndi kwa anthu a ku Israeli adzakhala mwala wopunthwitsa, mwala umene umapunthwitsa anthu, thanthwe limene limagwetsa anthu. Ndipo kwa anthu a mu Yerusalemu adzakhala ngati msampha ndi khwekhwe."
                },
                "15": {
                    "verse_nr": "15",
                    "verse": "Anthu ambiri adzapunthwapo adzagwa ndi kuthyokathyoka, adzakodwa ndi kugwidwa.\u201d"
                },
                "16": {
                    "verse_nr": "16",
                    "verse": "Manga umboniwu ndipo umate malamulowa pamaso pa ophunzira anga."
                },
                "17": {
                    "verse_nr": "17",
                    "verse": "Ndidzayembekezera Yehova, amene akubisira nkhope yake nyumba ya Yakobo. Ine ndidzakhulupirira Iyeyo."
                },
                "18": {
                    "verse_nr": "18",
                    "verse": "Onani, ine ndili pano pamodzi ndi ana amene Yehova wandipatsa, ndife zizindikiro ndi zodabwitsa kwa Aisraeli zochokera kwa Yehova Wamphamvuzonse, amene amakhala pa Phiri la Ziyoni."
                },
                "19": {
                    "verse_nr": "19",
                    "verse": "Anthu akakuwuza kuti kafunsire kwa oyankhula ndi mizimu, amene amayankhula monong\u02bcona ndi mong\u02bcung\u02bcudza, kodi anthu sayenera kukafunsira kwa Mulungu wawo? Chifukwa chiyani amafunsira kwa anthu akufa m\u02bcmalo mwa kwa anthu amoyo,"
                },
                "20": {
                    "verse_nr": "20",
                    "verse": "kuti akalandireko mawu enieni ndi malangizo? Ngati anthuwo sayankhula monga mwa mawu awa, mwa iwo mulibe kuwala."
                },
                "21": {
                    "verse_nr": "21",
                    "verse": "Anthu adzayendayenda m\u02bcdziko movutika kwambiri ali ndi njala; pamene afowokeratu ndi njala, iwo adzakwiya kwambiri ndipo adzayang\u02bcana kumwamba ndi kutemberera mfumu yawo ndi Mulungu wawo."
                },
                "22": {
                    "verse_nr": "22",
                    "verse": "Ndipo akadzayang\u02bcana pa dziko lapansi adzangoona mavuto okhaokha ndi mdima woopsa ndi wodetsa nkhawa, ndipo adzaponyedwa mu mdima wandiweyani."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ufumu wa Mesiya - Anthu amene anali ndi nkhawa, sadzakhalanso otaya mtima. Masiku amakedzana Mulungu ananyozetsa dziko la Zebuloni ndi dziko la Nafutali, koma kutsogolo kuno dera lonse la Galileya, limene lili dziko la anthu a mitundu ina, kuyambira ku nyanja yayikulu, m\u02bcmbali mwa Yorodani, adzalisandutsa laulemu."
                },
                "2": {
                    "verse_nr": "2",
                    "verse": "Anthu oyenda mu mdima awona kuwala kwakukulu; kwa iwo okhala m\u02bcdziko la mdima wandiweyani kuwunika kwawafikira."
                },
                "3": {
                    "verse_nr": "3",
                    "verse": "Inu mwauchulukitsa mtundu wanu ndipo mwawonjezera chimwemwe chawo. Iwo akukondwa pamaso panu, ngati mmene anthu amakondwera nthawi yokolola, ngatinso mmene anthu amakondwera pamene akugawana zolanda ku nkhondo."
                },
                "4": {
                    "verse_nr": "4",
                    "verse": "Monga munachitira pogonjetsa Amidiyani, inu mwathyola goli limene limawalemera, ndodo zimene amamenyera mapewa awo, ndiponso mikwapulo ya anthu owazunza."
                },
                "5": {
                    "verse_nr": "5",
                    "verse": "Nsapato iliyonse ya munthu wankhondo, ndiponso chovala chilichonse chodonthekera magazi zidzatenthedwa pa moto ngati nkhuni."
                },
                "6": {
                    "verse_nr": "6",
                    "verse": "Chifukwa mwana watibadwira, mwana wamwamuna wapatsidwa kwa ife, ndipo ulamuliro udzakhala pa phewa lake. Ndipo adzamutcha dzina lake lakuti Phungu Wodabwitsa, Mulungu Wamphamvu, Atate Amuyaya, ndi Mfumu ya Mtendere."
                },
                "7": {
                    "verse_nr": "7",
                    "verse": "Ulamuliro ndi mtendere wake zidzakhala zopanda malire. Iye adzalamulira ufumu wake ali pa mpando waufumu wa Davide, ndipo adzawukhazikitsa ndi kuwuchirikiza mwa chiweruzo cholungama ndi pochita zachilungamo kuyambira nthawi imeneyo mpaka muyaya. Ndi mtima wake wonse, Yehova Wamphamvuzonse watsimikiza kuchita zimenezi."
                },
                "8": {
                    "verse_nr": "8",
                    "verse": "Mkwiyo wa Yehova pa Israeli - Ambuye atumiza mawu otsutsa Yakobo; ndipo mawuwo agwera pa Israeli."
                },
                "9": {
                    "verse_nr": "9",
                    "verse": "Anthu onse okhala mu Efereimu ndi okhala mu Samariya, adzadziwa zimenezi. Iwo amayankhula modzikuza kuti,"
                },
                "10": {
                    "verse_nr": "10",
                    "verse": "\u201cNgakhale njerwa zagumuka, koma ife tidzamanga ndi miyala yosema. Mitanda ya mkuyu yagwetsedwa, koma ife tidzayika mitanda ya mkungudza m\u02bcmalo mwake.\u201d"
                },
                "11": {
                    "verse_nr": "11",
                    "verse": "Koma Yehova wadzutsa adani kuti alimbane nawo ndipo wawafulumiza adani awo kuti amenyane nawo."
                },
                "12": {
                    "verse_nr": "12",
                    "verse": "Asiriya ochokera kummawa ndi Afilisti ochokera kumadzulo ndipo ayasama pakamwa kuti adye a Israeli. Komabe, mkwiyo wake sunawachokere, mkono wake uli chitambasulire."
                },
                "13": {
                    "verse_nr": "13",
                    "verse": "Koma anthu sanabwerere kwa amene anawakantha uja, ngakhale kufunafuna Yehova Wamphamvuzonse."
                },
                "14": {
                    "verse_nr": "14",
                    "verse": "Choncho Yehova adzadula mutu wa Israeli pamodzi ndi mchira womwe, nthambi ya kanjedza ndi bango lomwe tsiku limodzi;"
                },
                "15": {
                    "verse_nr": "15",
                    "verse": "mutuwo ndiye akuluakulu ndi olemekezeka, mchira ndiye aneneri ophunzitsa zabodza."
                },
                "16": {
                    "verse_nr": "16",
                    "verse": "Amene amatsogolera anthuwa ndiwo amawasocheretsa, ndipo otsogoleredwa amatayika."
                },
                "17": {
                    "verse_nr": "17",
                    "verse": "N\u02bcchifukwa chake Ambuye adzakondwera nawo achinyamata, ngakhale kuwachitira chifundo ana amasiye ndi akazi amasiye, pakuti aliyense ndi wosapembedza Mulungu ndiponso ndi wochimwa ndipo aliyense amayankhula zopusa. Komabe, mkwiyo wake sunawachokere, mkono wake uli chitambasulire."
                },
                "18": {
                    "verse_nr": "18",
                    "verse": "Ndithu kuyipa kwa anthuwo kumayaka ngati moto; moto wake umanyeketsa mkandankhuku ndi minga, umayatsa nkhalango yowirira, ndipo utsi wake umachita kuti toloo ngati mtambo."
                },
                "19": {
                    "verse_nr": "19",
                    "verse": "Dziko lidzatenthedwa ndi ukali wa Yehova Wamphamvuzonse, dziko lidzatenthedwa ndipo anthu adzakhala ngati nkhuni zosonkhera moto; palibe munthu amene adzachitire chifundo m\u02bcbale wake."
                },
                "20": {
                    "verse_nr": "20",
                    "verse": "Kudzanja lamanja adzapeza chakudya n\u02bckudya, koma adzakhalabe ndi njala; kudzanja lamanzere adzapeza chakudya n\u02bckudya, koma sadzakhuta. Aliyense azidzadya ana ake omwe."
                },
                "21": {
                    "verse_nr": "21",
                    "verse": "Manase adzadya Efereimu ndipo Efereimu adzadya Manase; onsewa pamodzi adzadya Yuda. Komabe pa zonsezi, mkwiyo wake sunawachokere, mkono wake uli chitambasulire."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Tsoka kwa anthu amene amapanga malamulo opanda chilungamo, kwa iwo amene amalemba zongovutitsa anzawo,"
                },
                "2": {
                    "verse_nr": "2",
                    "verse": "kuwalanda anthu osauka ufulu wawo ndi kumana chilungamo osautsidwa pakati pa anthu anga, amalanda zinthu za akazi amasiye ndi kubera ana amasiye."
                },
                "3": {
                    "verse_nr": "3",
                    "verse": "Kodi mudzatani pa tsiku la chilango, pofika chiwonongeko chochokera kutali? Kodi mudzathawira kwa yani kuti akuthandizeni? Nanga chuma chanu mudzachisiya kuti?"
                },
                "4": {
                    "verse_nr": "4",
                    "verse": "Kudzatsala n\u02bckungozolika mwamanyazi pakati pa anthu ogwidwa kapena kufa pamodzi ndi ophedwa. Komabe pa zonsezi mkwiyo wake sunawachokere, mkono wake uli chitambasulire."
                },
                "5": {
                    "verse_nr": "5",
                    "verse": "Chiweruzo cha Mulungu pa Asiriya - \u201cTsoka kwa mfumu ya ku Asiriya, chikwapu cha mkwiyo wanga, iye ndiye ndodo ya mkwiyo wanga!"
                },
                "6": {
                    "verse_nr": "6",
                    "verse": "Ndidzamutuma kukalimbana ndi mtundu wosapembedza Mulungu, ndidzamutumiza kukalimbana ndi anthu amene amandikwiyitsa Ine, kukafunkha ndi kulanda chuma, ndi kuwapondereza pansi ngati matope a m\u02bcmisewu."
                },
                "7": {
                    "verse_nr": "7",
                    "verse": "Koma izi si zimene akufuna kukachita, izi si zimene zili m\u02bcmaganizo mwake; cholinga chake ndi kukawononga, kukapulula mitundu yambiri ya anthu."
                },
                "8": {
                    "verse_nr": "8",
                    "verse": "Iye akuti, \u2018Kodi atsogoleri anga ankhondo si mafumu okhaokha?\u2019"
                },
                "9": {
                    "verse_nr": "9",
                    "verse": "\u2018Kodi Kalino sanagonjetsedwe monga Karikemesi? Kodi Hamati sali ngati Aripadi, nanga Samariya sali ngati Damasiko?"
                },
                "10": {
                    "verse_nr": "10",
                    "verse": "Dzanja langa linakantha maufumu a anthu opembedza mafano, mafumu amene mafano awo ndi aakulu kupambana Yerusalemu ndi Samariya;"
                },
                "11": {
                    "verse_nr": "11",
                    "verse": "nanga Ine n\u02bckulephera kodi kuwononga Yerusalemu pamodzi ndi mafano ake monga ndinakanthira Samariya pamodzi ndi mafano ake?\u2019\u2006\u201d"
                },
                "12": {
                    "verse_nr": "12",
                    "verse": "Ambuye akadzamaliza ntchito yonse yolanga phiri la Ziyoni ndi Yerusalemu adzalanganso mfumu ya ku Asiriya chifukwa cha kudzitama ndi kunyada kwake."
                },
                "13": {
                    "verse_nr": "13",
                    "verse": "Pakuti mfumuyo ikuti, \u201c\u2006\u2018Ndachita zimenezi ndi dzanja langa, ndiponso ndi nzeru zanga, chifukwa ndine wozindikira zinthu. Ndinachotsa malire a mitundu ya anthu, ndinafunkha chuma chawo; ndinagonjetsa mafumu awo monga munthu wamphamvu."
                },
                "14": {
                    "verse_nr": "14",
                    "verse": "Dzanja langa lagwira chuma cha mitundu ya anthu ngati momwe munthu amagwirira chisa cha mbalame, ngati momwe anthu amatolera mazira osiyidwa, motero inenso ndinasonkhanitsa mayiko onse; palibe mbalame imene inakupiza mapiko ake, kapena kuyasama kukamwa kuti ilire.\u2019\u2006\u201d"
                },
                "15": {
                    "verse_nr": "15",
                    "verse": "Kodi nkhwangwa ingathe kudzikuza kupambana woyigwiritsa ntchito, kapena macheka angathe kudzikuza kupambana wowagwiritsa ntchito? Ndiye kukhala ngati kuti chikwapu chikuzunguza munthu amene wachinyamula, kapena ngati kuti ndodo ikuopseza amene wayinyamula!"
                },
                "16": {
                    "verse_nr": "16",
                    "verse": "N\u02bcchifukwa chake Ambuye Yehova Wamphamvuzonse adzatumiza matenda owondetsa kwa ankhondo amphamvu; kunyada kwa mfumuyo kudzapsa ndi moto wosazima."
                },
                "17": {
                    "verse_nr": "17",
                    "verse": "Mulungu, Kuwala kwa Israeli, adzakhala ngati moto, Woyera uja wa Israeli adzakhala ngati malawi a moto. Motowo udzawatentha ndi kuwapsereza ngati minga ndi mkandankhuku pa tsiku limodzi."
                },
                "18": {
                    "verse_nr": "18",
                    "verse": "Ankhondo ake adzawonongedwa ngati nkhalango yayikulu ndi ngati nthaka yachonde."
                },
                "19": {
                    "verse_nr": "19",
                    "verse": "Mitengo yotsalira ya m\u02bcnkhalango zake idzakhala yochepa kwambiri, yoti ndi mwana yemwe ndi kuyiwerenga."
                },
                "20": {
                    "verse_nr": "20",
                    "verse": "Aisraeli Otsala - Tsiku limenelo otsalira a ku Israeli, opulumuka a nyumba ya Yakobo, sadzadaliranso anthu amene anawakantha, koma adzadalira Yehova, Woyerayo wa Israeli."
                },
                "21": {
                    "verse_nr": "21",
                    "verse": "Otsalira adzabwerera, otsalira a Yakobo adzabwerera kwa Mulungu Wamphamvu."
                },
                "22": {
                    "verse_nr": "22",
                    "verse": "Iwe Israeli, ngakhale anthu ako achuluke ngati mchenga wa ku nyanja, otsala okha ndiwo adzabwerere. Chiwonongeko chalamulidwa, chidzaonetsa chilungamo chosefukira."
                },
                "23": {
                    "verse_nr": "23",
                    "verse": "Ambuye Yehova Wamphamvuzonse adzawononga ndithu dziko lonse monga momwe analamulira."
                },
                "24": {
                    "verse_nr": "24",
                    "verse": "N\u02bcchifukwa chake, Ambuye Yehova Wamphamvuzonse akunena kuti, \u201cInu anthu anga okhala mu Ziyoni, musawaope Asiriya, amene amakukanthani ndi ndodo nakumenyani ndi zibonga monga mmene Igupto anachitira."
                },
                "25": {
                    "verse_nr": "25",
                    "verse": "Patsala pang\u02bconong\u02bcono kuti mkwiyo wanga uchoke pa inu ndipo ndidzaonetsa ukali wanga pa iwo mpaka kuwawononga.\u201d"
                },
                "26": {
                    "verse_nr": "26",
                    "verse": "Yehova Wamphamvuzonse adzawakwapula ndi chikwapu, monga momwe anakwapulira Amidiyani ku thanthwe la Orebu; ndipo adzatukula ndodo yake pa madzi ndikuwalanga monga analangira Igupto pa nyanja."
                },
                "27": {
                    "verse_nr": "27",
                    "verse": "Tsiku limenelo katundu wawo adzachotsedwa pa mapewa anu, goli lawo lidzachoka m\u02bckhosi mwanu; golilo lidzathyoka chifukwa cha kunenepa kwambiri."
                },
                "28": {
                    "verse_nr": "28",
                    "verse": "Adani alowa mu Ayati apyola ku Migironi; asunga katundu wawo ku Mikimasi."
                },
                "29": {
                    "verse_nr": "29",
                    "verse": "Adutsa pa mpata uja, ndipo akuti, \u201cTikagona ku Geba\u201d Rama akunjenjemera; Gibeya, mzinda wa Saulo ukuthawa."
                },
                "30": {
                    "verse_nr": "30",
                    "verse": "Lilani mokweza, inu anthu a ku Galimu! Tchera khutu, iwe Laisa! Iwe Anatoti wosauka!"
                },
                "31": {
                    "verse_nr": "31",
                    "verse": "Anthu a ku Madimena akuthawa; anthu a ku Gebimu bisalani."
                },
                "32": {
                    "verse_nr": "32",
                    "verse": "Lero lomwe lino adaniwo adzayima ku Nobu; adzagwedeza mikono yawo, kuopseza anthu a ku Ziyoni, pa phiri la Yerusalemu."
                },
                "33": {
                    "verse_nr": "33",
                    "verse": "Taonani, Ambuye Yehova Wamphamvuzonse, adzadula mwamphamvu nthambi za mitengo, mitengo yodzikweza idzadulidwa, mitengo yayitali idzagwetsedwa."
                },
                "34": {
                    "verse_nr": "34",
                    "verse": "Yehova adzadula ndi nkhwangwa mitengo ya m\u02bcnkhalango yowirira; Lebanoni adzagwa pamaso pa Wamphamvu."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Za Ufumu Wamtendere wa Mesiya - Padzatuluka mphukira pa tsinde la Yese ndipo nthambi idzaphukira kuchokera ku mizu yake."
                },
                "2": {
                    "verse_nr": "2",
                    "verse": "Mzimu wa Yehova udzakhala pa iye Mzimu wanzeru ndi wa kumvetsa zinthu, Mzimu wauphungu ndi wamphamvu, Mzimu wachidziwitso ndi wakuopa Yehova."
                },
                "3": {
                    "verse_nr": "3",
                    "verse": "Ndipo kuopa Yehova ndiye chidzakhale chinthu chomukondweretsa. Iye sadzaweruza potsata zooneka pamaso, kapena kugamula mlandu potsata zakumva;"
                },
                "4": {
                    "verse_nr": "4",
                    "verse": "koma amphawi adzawaweruza mwachilungamo, adzaweruza mwachilungamo mlandu wa anthu osauka a dziko lapansi. Iye adzakantha dziko lapansi ndi mawu ake; atalamula Iyeyu anthu oyipa adzaphedwa."
                },
                "5": {
                    "verse_nr": "5",
                    "verse": "Chilungamo chidzakhala ngati lamba wake ndipo kukhulupirika kudzakhala ngati chomangira m\u02bcchiwuno mwake."
                },
                "6": {
                    "verse_nr": "6",
                    "verse": "M\u02bcmbulu udzakhala pamodzi ndi mwana wankhosa, kambuku adzagona pansi pamodzi ndi mwana wambuzi, mwana wang\u02bcombe ndi mwana wa mkango adzadyera limodzi ndipo mwana wamng\u02bcono adzaziweta."
                },
                "7": {
                    "verse_nr": "7",
                    "verse": "Ng\u02bcombe yayikazi ndi chimbalangondo zidzadya pamodzi, ana awo adzagona pamodzi, ndipo mkango udzadya udzu ngati ng\u02bcombe."
                },
                "8": {
                    "verse_nr": "8",
                    "verse": "Mwana wakhanda adzasewera pa dzenje la mamba, ndipo mwana wamng\u02bcono adzapisa dzanja lake ku phanga la mphiri osalumidwa."
                },
                "9": {
                    "verse_nr": "9",
                    "verse": "Sipadzakhala chilichonse chopweteka kapena chowononga pa phiri lopatulika la Yehova, pakuti anthu a dziko lapansi adzadzaza ndi nzeru yotha kudziwa Yehova monga momwe nyanja imadzazira ndi madzi."
                },
                "10": {
                    "verse_nr": "10",
                    "verse": "Tsiku limenelo mfumu yatsopano yochokera pa Muzu wa Yese idzakhala ngati chizindikiro kwa anthu a mitundu yonse. Mitundu ya anthu idzasonkhana kwa Iye, ndipo malo awo okhalapo adzakhala aulemerero."
                },
                "11": {
                    "verse_nr": "11",
                    "verse": "Tsiku limenelo Ambuye adzatambasula dzanja lake kachiwiri kuti awombole anthu ake otsalira ku Asiriya, ku Igupto, ku Patirosi, Kusi, ku Elamu, ku Sinana, ku Hamati ndi pa zilumba za nyanja yamchere."
                },
                "12": {
                    "verse_nr": "12",
                    "verse": "Adzakwezera mitundu ya anthu mbendera, ndipo adzasonkhanitsa otayika a ku Israeli; Iye adzasonkhanitsa anthu obalalika a ku Yuda kuchokera ku mbali zonse zinayi za dziko lapansi."
                },
                "13": {
                    "verse_nr": "13",
                    "verse": "Nsanje ya Efereimu idzatha, ndipo adani a Yuda adzatha; Efereimu sadzachitira nsanje Yuda, ngakhale Yuda sadzamuda Efereimu."
                },
                "14": {
                    "verse_nr": "14",
                    "verse": "Yuda ndi Efereimu adzathira nkhondo pa Afilisti mbali ya kumadzulo; ndipo onsewo pamodzi adzalanda zinthu za anthu a kummawa. Adzalimbana ndi Edomu ndi Mowabu, ndipo Aamoni adzawagonjera."
                },
                "15": {
                    "verse_nr": "15",
                    "verse": "Yehova adzaphwetsa mwendo wa nyanja ya Igupto; adzatambasula dzanja lake ndipo adzawombetsa mphepo yotentha pa mtsinje wa Yufurate. Iye adzawugawa mtsinjewo kukhala timitsinje tisanu ndi tiwiri kuti anthu athe kuwoloka powuma atavala nsapato."
                },
                "16": {
                    "verse_nr": "16",
                    "verse": "Padzakhala msewu waukulu woti ayendepo anthu ake otsalira amene anatsalira ku Asiriya, monga mmene panali msewu waukulu woyendapo Israeli pamene amachokera ku Igupto."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Nyimbo za Mayamiko - Tsiku limenelo aliyense wa inu adzati: \u201cNdikukuyamikani, Inu Yehova; chifukwa ngakhale munandipsera mtima, mkwiyo wanu wachoka, ndipo mwanditonthoza."
                },
                "2": {
                    "verse_nr": "2",
                    "verse": "Zoonadi, Mulungu ndiye Mpulumutsi wanga; ndidzamudalira ndipo sindidzachita mantha. Yehova ndiye mphamvu yanga ndi nyimbo yanga; Iye wakhala chipulumutso changa.\u201d"
                },
                "3": {
                    "verse_nr": "3",
                    "verse": "Mudzakondwera popeza Yehova ali ngati chitsime cha chipulumutso chanu."
                },
                "4": {
                    "verse_nr": "4",
                    "verse": "Tsiku limenelo mudzati: \u201cYamikani Yehova, tamandani dzina lake; mulengeze ntchito zake pakati pa mitundu ya anthu, ndipo mulalike kuti dzina lake ndi lopambana."
                },
                "5": {
                    "verse_nr": "5",
                    "verse": "Imbirani Yehova, pakuti wachita ntchito zazikulu; zimenezi zidziwike pa dziko lonse lapansi."
                },
                "6": {
                    "verse_nr": "6",
                    "verse": "Fuwulani ndi kuyimba mwachimwemwe, inu anthu a ku Ziyoni; pakuti Woyerayo wa Israeli ndi wamkulu pakati panu.\u201d"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Kulangidwa Kwa Babuloni - Uthenga onena za Babuloni umene Yesaya mwana wa Amozi anawulandira:"
                },
                "2": {
                    "verse_nr": "2",
                    "verse": "Kwezani mbendera yankhondo pa phiri loti see, muwafuwulire ankhondo; muwakodole kuti adzalowe pa zipata za anthu olemekezeka."
                },
                "3": {
                    "verse_nr": "3",
                    "verse": "Ine Yehova, ndalamulira ankhondo anga; ndasonkhanitsa ankhondo anga kuti akhale zida zanga zolangira amene amadzikuza ndi chipambano changa."
                },
                "4": {
                    "verse_nr": "4",
                    "verse": "Tamvani phokoso ku mapiri, likumveka ngati phokoso la gulu lalikulu la anthu! Tamvani phokoso pakati pa maufumu, ngati kuti mitundu ya anthu ikusonkhana pamodzi! Yehova Wamphamvuzonse akukhazika asilikali ake mokonzekera kuchita nkhondo."
                },
                "5": {
                    "verse_nr": "5",
                    "verse": "Iwo akuchokera ku mayiko akutali, kuchokera kumalekezero a dziko Yehova ali ndi zida zake za nkhondo kuti adzawononge dziko la Babuloni."
                },
                "6": {
                    "verse_nr": "6",
                    "verse": "Lirani mofuwula, pakuti tsiku la Yehova layandikira; lidzabwera ngati chiwonongeko chochokera kwa Wamphamvuzonse."
                },
                "7": {
                    "verse_nr": "7",
                    "verse": "Zimenezi zinafowoketsa manja onse, mtima wa munthu aliyense udzachokamo."
                },
                "8": {
                    "verse_nr": "8",
                    "verse": "Anthu adzagwidwa ndi mantha aakulu, zowawa ndi masautso zidzawagwera; adzamva zowawa zonga amamva mayi pobereka. Adzayang\u02bcanana mwamantha, nkhope zawo zikufiira ngati malawi amoto."
                },
                "9": {
                    "verse_nr": "9",
                    "verse": "Taonani, tsiku la Yehova likubwera, tsiku lopanda chisoni, lawukali ndi lamkwiyo; kudzasandutsa dziko kuti likhale chipululu ndi kuwononga anthu ochimwa a m\u02bcmenemo."
                },
                "10": {
                    "verse_nr": "10",
                    "verse": "Nyenyezi zakumwamba ndiponso zonse zamlengalenga sizidzaonetsa kuwala kwawo. Dzuwa lidzada potuluka, ndipo mwezi sudzawala konse."
                },
                "11": {
                    "verse_nr": "11",
                    "verse": "Ndidzalanga dziko lonse chifukwa cha zolakwa zake, anthu oyipa ndidzawalanga chifukwa cha machimo awo. Ndidzathetsa kunyada kwa odzikuza, ndipo ndidzatsitsa kudzitukumula kwa anthu ankhanza."
                },
                "12": {
                    "verse_nr": "12",
                    "verse": "Ndidzasandutsa anthu kukhala ovuta kupeza kuposa mmene amasowera golide wabwino. Iwo sazidzapezekapezeka kuposa mmene amasowera golide wa ku Ofiri."
                },
                "13": {
                    "verse_nr": "13",
                    "verse": "Tsono ndidzagwedeza miyamba ndipo dziko lapansi lidzachoka pa maziko ake. Izi zidzachitika chifukwa cha ukali wa Wamphamvuzonse pa tsiku la mkwiyo wake woopsa."
                },
                "14": {
                    "verse_nr": "14",
                    "verse": "Ngati mbawala zosakidwa, ngati nkhosa zopanda wozikusa, munthu aliyense adzabwerera kwa anthu akwawo, aliyense adzathawira ku dziko lake."
                },
                "15": {
                    "verse_nr": "15",
                    "verse": "Aliyense amene atadzapezeke ndi kugwidwa adzaphedwa momubaya ndi lupanga."
                },
                "16": {
                    "verse_nr": "16",
                    "verse": "Ana awo akhanda adzaphwanyidwa iwo akuona; nyumba zawo zidzafunkhidwa ndipo akazi awo adzagwiriridwa."
                },
                "17": {
                    "verse_nr": "17",
                    "verse": "Taona, Ine ndidzadzutsa Amedi amene safuna siliva ndipo sasangalatsidwa ndi golide, kuti amenyane ndi Ababuloni."
                },
                "18": {
                    "verse_nr": "18",
                    "verse": "Adzapha anyamata ndi mauta awo; sadzachitira chifundo ana ngakhale kumvera chisoni ana akhanda."
                },
                "19": {
                    "verse_nr": "19",
                    "verse": "Babuloni, ufumu wake ndi waulemerero kuposa mafumu onse. Anthu ake amawunyadira. Koma Yehova adzawuwononga ngati mmene anawonongera Sodomu ndi Gomora."
                },
                "20": {
                    "verse_nr": "20",
                    "verse": "Anthu sadzakhalamonso kapena kukhazikikamo pa mibado yonse; palibe Mwarabu amene adzayimike tenti yake, palibe m\u02bcbusa amene adzawetamo ziweto zake."
                },
                "21": {
                    "verse_nr": "21",
                    "verse": "Koma nyama zakuthengo ndizo zidzakhale kumeneko, nyumba zake zidzadzaza ndi nkhandwe; mu mzindamo muzidzakhala akadzidzi, ndipo atonde akuthengo azidzalumphalumphamo."
                },
                "22": {
                    "verse_nr": "22",
                    "verse": "Mu nsanja zake muzidzalira afisi, m\u02bcnyumba zake zokongola muzidzalira nkhandwe. Nthawi yake yayandikira ndipo masiku ake ali pafupi kutha."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Yehova adzachitira chifundo Yakobo; adzasankhanso Israeli ndi kuwalola kuti akhalenso m\u02bcdziko lawo. Alendo adzabwera kudzakhala nawo ndi kudziphatika okha kukhala ngati a m\u02bcnyumba ya Yakobo."
                },
                "2": {
                    "verse_nr": "2",
                    "verse": "Anthu a mitundu ina adzaperekeza a Israeli ku dziko lawo. Tsono Aisraeli adzasandutsa anthu a mitundu ina aja kukhala antchito awo aamuna ndi aakazi m\u02bcdziko la Yehova. Ndiye kuti Aisraeli adzasandutsa akapolo anthu amene kale anali ambuye awo. Iwo adzasandutsa akapolo anthu amene kale ankawalamulira ndi kuwazunza."
                },
                "3": {
                    "verse_nr": "3",
                    "verse": "Yehova akadzakupumitsani ku zowawa ndi mavuto, ndiponso kuntchito yakalavulagaga imene ankakugwiritsani,"
                },
                "4": {
                    "verse_nr": "4",
                    "verse": "mudzayankhula monyogodola mfumu ya Babuloni kuti, Wopsinja uja watha! Ukali wake uja watha!"
                },
                "5": {
                    "verse_nr": "5",
                    "verse": "Yehova wathyola chikwapu cha anthu oyipa, Iye waphwanya ndodo ya olamulira."
                },
                "6": {
                    "verse_nr": "6",
                    "verse": "Mfumu ya ku Babuloni inkakantha mitundu ya anthu mwaukali powamenya kosalekeza, Iyo inkagonjetsa anthu a mitundu ina mwaukali ndikuwazunza kosalekeza."
                },
                "7": {
                    "verse_nr": "7",
                    "verse": "Koma tsopano mayiko onse ali pa mpumulo ndi pa mtendere; ndipo akuyimba mokondwa."
                },
                "8": {
                    "verse_nr": "8",
                    "verse": "Ngakhale mitengo ya payini ndi mikungudza ya ku Lebanoni ikuyimba za iwe mokondwa ndipo ikuti, \u201cChigwetsedwere chako pansi, palibe wina anabwera kudzatigwetsa.\u201d"
                },
                "9": {
                    "verse_nr": "9",
                    "verse": "Ku manda kwatekeseka kuti akulandire ukamabwera; mizimu ya anthu akufa, aja amene anali atsogoleri a dziko lapansi, yadzutsidwa. Onse amene anali mafumu a mitundu ya anthu ayimiritsidwa pa mipando yawo."
                },
                "10": {
                    "verse_nr": "10",
                    "verse": "Onse adzayankha; adzanena kwa iwe kuti, \u201cIwenso watheratu mphamvu ngati ife; Iwe wafanana ndi ife.\u201d"
                },
                "11": {
                    "verse_nr": "11",
                    "verse": "Ulemerero wako wonse walowa m\u02bcmanda, pamodzi ndi nyimbo za azeze ako; mphutsi zayalana pogona pako ndipo chofunda chako ndi nyongolotsi."
                },
                "12": {
                    "verse_nr": "12",
                    "verse": "Wagwa pansi bwanji kuchoka kumwamba, iwe nthanda, mwana wa m\u02bcbandakucha! Wagwetsedwa pansi pa dziko lapansi, Iwe amene unagonjetsapo mitundu ya anthu!"
                },
                "13": {
                    "verse_nr": "13",
                    "verse": "Mu mtima mwako unkanena kuti, \u201cNdidzakwera mpaka kumwamba; ndidzakhazika mpando wanga waufumu pamwamba pa nyenyezi za Mulungu; ndidzakhala pa mpando waufumu pa phiri losonkhanirako, pamwamba penipeni pa phiri la kumpoto."
                },
                "14": {
                    "verse_nr": "14",
                    "verse": "Ndidzakwera pamwamba pa mitambo; ndidzafanana ndi Wammwambamwamba.\u201d"
                },
                "15": {
                    "verse_nr": "15",
                    "verse": "Koma watsitsidwa m\u02bcmanda pansi penipeni pa dzenje."
                },
                "16": {
                    "verse_nr": "16",
                    "verse": "Anthu akufa adzakupenyetsetsa nadzamalingalira za iwe n\u02bckumati, \u201cKodi uyu ndi munthu uja anagwedeza dziko lapansi ndi kunjenjemeretsa maufumu,"
                },
                "17": {
                    "verse_nr": "17",
                    "verse": "munthu amene anasandutsa dziko lonse chipululu, amene anagwetsa mizinda yake ndipo sankalola kuti anthu ogwidwa abwerere kwawo?\u201d"
                },
                "18": {
                    "verse_nr": "18",
                    "verse": "Mafumu onse a mitundu ya anthu akugona mwaulemu aliyense m\u02bcmanda akeake."
                },
                "19": {
                    "verse_nr": "19",
                    "verse": "Koma iwe watayidwa kunja kwa manda ako, ngati nthambi yowola ndi yonyansa. Mtembo wako waphimbidwa ndi anthu ophedwa; amene anabayidwa ndi lupanga, anatsikira m\u02bcdzenje lamiyala ngati mtembo woponderezedwa."
                },
                "20": {
                    "verse_nr": "20",
                    "verse": "Sudzayikidwa nawo m\u02bcmanda mwaulemu, chifukwa unawononga dziko lako ndi kupha anthu ako. Zidzukulu za anthu oyipa sizidzakumbukika n\u02bcpang\u02bcono pomwe."
                },
                "21": {
                    "verse_nr": "21",
                    "verse": "Konzani malo woti muphere ana ake aamuna chifukwa cha machimo a makolo awo; kuti angadzuke ndi kulanda dziko lapansi ndi kulidzaza dziko lonselo ndi mizinda yawo."
                },
                "22": {
                    "verse_nr": "22",
                    "verse": "Yehova Wamphamvuzonse akuti, \u201cIne ndidzathira nkhondo mzinda wa Babuloni. Ndidzachotseratu mu Babuloni dzina lake ndi onse otsaliramo. Ndiye kuti sipadzakhala ana kapena zidzukulu,\u201d akutero Yehova."
                },
                "23": {
                    "verse_nr": "23",
                    "verse": "\u201cNdidzawusandutsa mzindawo malo okhalamo anungu ndiponso dambo lamatope; ndidzawusesa ndi tsache lowononga,\u201d akutero Yehova Wamphamvuzonse."
                },
                "24": {
                    "verse_nr": "24",
                    "verse": "Za Kulangidwa kwa Asiriya - Yehova Wamphamvuzonse walumbira kuti, \u201cNdithudi, monga ndaganizira ndidzachitadi choncho, ndipo monga momwe ndatsimikizira zidzakhala momwemo ndithu."
                },
                "25": {
                    "verse_nr": "25",
                    "verse": "Ndidzawawononga Asiriya m\u02bcdziko langa; ndidzawapondereza ndi mapazi pa mapiri anga; ndidzachotsa goli lawo pa anthu anga, ndipo ndidzachotsa katundu wawo pa mapewa awo.\u201d"
                },
                "26": {
                    "verse_nr": "26",
                    "verse": "Izi ndizo ndakonza kuti zichitike pa dziko lonse lapansi, ndatambasula dzanja pa anthu a mitundu yonse."
                },
                "27": {
                    "verse_nr": "27",
                    "verse": "Pakuti Yehova Wamphamvuzonse watsimikiza, ndipo ndani angamuletse? Dzanja lake latambasulidwa ndipo ndani angalibweze?"
                },
                "28": {
                    "verse_nr": "28",
                    "verse": "Za Kulangidwa kwa Afilisti - Uthenga uwu unabwera chaka chimene mfumu Ahazi anamwalira:"
                },
                "29": {
                    "verse_nr": "29",
                    "verse": "Musakondwere inu Afilisti nonse kuti Asiriya amene anali ngati ndodo yokukanthani anathedwa; chifukwa kuchokera ku njoka yomweyi (mfumu ya Aasiriya) mudzatuluka mphiri, ndipo chipatso chake chidzakhala njoka yaliwiro ndiponso yaululu."
                },
                "30": {
                    "verse_nr": "30",
                    "verse": "Osaukitsitsa adzapeza chakudya ndipo amphawi adzakhala mwamtendere. Koma anthu ako ndidzawawononga ndi njala, ndipo njalayo idzapha ngakhale opulumuka ako."
                },
                "31": {
                    "verse_nr": "31",
                    "verse": "Lirani kwambiri, anthu a pa chipata! Fuwulani kwambiri, anthu a mu mzinda! Njenjemerani ndi mantha, inu Afilisti nonse! Mtambo wa utsi ukuchokera kumpoto, ndipo palibe wamantha pakati pa ankhondo ake."
                },
                "32": {
                    "verse_nr": "32",
                    "verse": "Kodi tidzawayankha chiyani amithenga a ku Filisitiya? \u201cYehova wakhazikitsa Ziyoni, ndipo mu mzinda wakewu, anthu ozunzika apeza populumukira.\u201d"
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Za Kulangidwa kwa Mowabu - Uthenga wonena za Mowabu: Popeza kuti mu usiku umodzi wokha mzinda wa Ari wa ku Mowabu wawonongedwa, wawonongedwa pa usiku umodzi wokha. Mzinda wa Kiri wawonongedwa, wawonongedwa pa usiku umodzi wokha."
                },
                "2": {
                    "verse_nr": "2",
                    "verse": "Anthu a ku Diboni akupita ku nyumba ya milungu yawo, akupita ku malo awo achipembedzo kukalira; anthu a ku Mowabu akulirira mofuwula mzinda wa Nebo ndi wa Medeba. Mutu uliwonse wametedwa mpala, ndipo ndevu zonse zametedwa."
                },
                "3": {
                    "verse_nr": "3",
                    "verse": "M\u02bcmisewu akuvala ziguduli; pa madenga ndi m\u02bcmabwalo aliyense akulira mofuwula, misozi ili pupupu."
                },
                "4": {
                    "verse_nr": "4",
                    "verse": "Anthu a ku Hesiboni ndi Eleali akulira mofuwula, mawu awo akumveka mpaka ku Yahazi. Kotero asilikali a ku Mowabu akulira mofuwula, ndipo ataya mtima."
                },
                "5": {
                    "verse_nr": "5",
                    "verse": "Inenso ndikulirira Mowabu; chifukwa othawa nkhondo ake akupita akulira ku chikweza cha Luluti mpaka ku Zowari ndi Egilati-Selisiya akupita akulira ku chikweza cha Luhiti, Akulira mosweka mtima pa njira yopita ku Horonaimu; akulira mosweka mtima chifukwa cha chiwonongeko chawo."
                },
                "6": {
                    "verse_nr": "6",
                    "verse": "Madzi a ku Nimurimu aphwa ndipo udzu wauma; zomera zawonongeka ndipo palibe chomera chobiriwira chatsala."
                },
                "7": {
                    "verse_nr": "7",
                    "verse": "Kotero kuti chuma chomwe anachipeza ndi kuchisunga, achitenga kuti awoloke nacho chigwembe cha Misondozi."
                },
                "8": {
                    "verse_nr": "8",
                    "verse": "Kulira kwawo kukumveka m\u02bcdziko lonse la Mowabu; kulira kwawo kosweka mtima kukumveka mpaka ku Egilaimu ndi Beeri-Elimu."
                },
                "9": {
                    "verse_nr": "9",
                    "verse": "Madzi a ku Dimoni afiira ndi magazi, komabe ndidzabweretsa zina zambiri pa Dimoni, mkango woti udzagwire aliyense othawa mu Mowabu ndi aliyense wotsala m\u02bcdzikomo."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Anthu a ku Mowabu atumiza mphatso za ana ankhosa onenepa, kuchokera ku Sela kudutsa chipululu mpaka kukafika ku phiri la Ziyoni."
                },
                "2": {
                    "verse_nr": "2",
                    "verse": "Monga momwe mbalame zimawulukira uku ndi uku akazimwaza m\u02bcchisa, momwemonso akazi a ku Mowabu akuyendayenda ku madooko a Arinoni."
                },
                "3": {
                    "verse_nr": "3",
                    "verse": "Amowabu aja anawuza a ku Yuda kuti, \u201cTiwuzeni chochita, gamulani zoti tichite. Inu mutiteteze kwa adani anthu. Mukhale ngati mthunzi wathu dzuwa lili pa liwombo. Mutibise, musatipereke ife othawa nkhondo kwa adani athu."
                },
                "4": {
                    "verse_nr": "4",
                    "verse": "Lolani kuti anthu othawa nkhondo a ku Mowabu azikhala pakati panu; mukhale populumukira pawo kwa wowonongayo.\u201d Nthawi idzafika ndipo wozunzayo sadzakhalaponso, kuwononga kudzaleka; waukaliyo adzachoka m\u02bcdzikomo."
                },
                "5": {
                    "verse_nr": "5",
                    "verse": "Mpando waufumu udzakhazikitsidwa mwachikondi; mmodzi mwa zidzukulu za Davide adzakhalapo mokhulupirika. Iyeyo poweruza adzatsata chilungamo ndipo adzalimbikitsa kuchita zachilungamo."
                },
                "6": {
                    "verse_nr": "6",
                    "verse": "Tinamva kuti Mowabu anadzikuza kwambiri. Kunyada kwawo ndi kunyogodola kwawo ndi kudzitama kwawo, zonse ndi zopanda phindu."
                },
                "7": {
                    "verse_nr": "7",
                    "verse": "N\u02bcchifukwa chake Amowabu akulira kwambiri; iwo akulirira dziko lawo. Akubuma momvetsa chisoni chifukwa cha makeke a mphesa a ku Kiri Hareseti."
                },
                "8": {
                    "verse_nr": "8",
                    "verse": "Minda ya ku Hesiboni yauma, minda ya mpesa ya ku Sibina yaguga. Atsogoleri a mitundu ina anapondaponda minda ya mpesa wabwino, imene nthambi zake zinakafika ku Yazeri, mpaka kutambalalira ku chipululu. Mizu yake inakafika mpaka ku tsidya la nyanja."
                },
                "9": {
                    "verse_nr": "9",
                    "verse": "Kotero Ine ndikulira, monga mmene akulirira anthu a ku Yazeri, chifukwa cha minda ya mpesa ya ku Sibima. Inu anthu a ku Hesiboni, inu anthu a ku Eleali, ndikukunyowetsani ndi misozi! Mwalephera kupeza zokolola, chifukwa cha nkhondo imene inawononga zokolola zonse."
                },
                "10": {
                    "verse_nr": "10",
                    "verse": "Chimwemwe ndi chisangalalo zalekeka ku minda yanu ya zipatso; palibe amene akuyimba kapena kufuwula m\u02bcminda ya mpesa; palibe amene akupsinya vinyo ku malo opsinyira mphesa, pakuti ndathetsa kufuwula."
                },
                "11": {
                    "verse_nr": "11",
                    "verse": "Chifukwa chake moyo wanga ukulira ngati pangwe kulirira Mowabu, mtima wanga ukubuwula chifukwa cha Kiri Hareseti."
                },
                "12": {
                    "verse_nr": "12",
                    "verse": "Ngakhale anthu a ku Mowabu apite ku malo awo achipembedzo koma amangodzitopetsa ndi kutaya nthawi chabe chifukwa sizidzatheka."
                },
                "13": {
                    "verse_nr": "13",
                    "verse": "Awa ndi mawu amene Yehova wayankhula kale zokhudza Mowabu."
                },
                "14": {
                    "verse_nr": "14",
                    "verse": "Koma tsopano Yehova akuti, \u201cZisanathe zaka zitatu, potsata m\u02bcmene munthu waganyu amawerengera, ulemerero wa Mowabu udzakhala utatheratu ndipo anthu ake ambiri adzakhala atawonongeka, ndipo opulumuka ake adzakhala ochepa ndi ofowoka.\u201d"
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Uthenga Wotsutsa Damasiko - Uthenga wonena za Damasiko: \u201cTaonani, mzinda wa Damasiko sudzakhalanso mzinda, koma udzasanduka bwinja."
                },
                "2": {
                    "verse_nr": "2",
                    "verse": "Mizinda ya Aroeri idzakhala yopanda anthu ndipo idzakhala ya ziweto, zimene zidzagona pansi popanda wina woziopseza."
                },
                "3": {
                    "verse_nr": "3",
                    "verse": "Ku Efereimu sikudzakhalanso linga, ndipo ku Damasiko sikudzakhalanso ufumu; Otsalira a ku Siriya adzachotsedwa ulemu monga anthu a ku Israeli,\u201d akutero Yehova Wamphamvuzonse."
                },
                "4": {
                    "verse_nr": "4",
                    "verse": "\u201cTsiku limenelo ulemerero wa Yakobo udzazimirira; ndipo chuma chake chidzasanduka umphawi."
                },
                "5": {
                    "verse_nr": "5",
                    "verse": "Israeli adzakhala ngati munda wa tirigu umene anatsiriza kukolola. Adzakhalanso ngati munda wa m\u02bcchigwa cha Refaimu anthu atatha kukunkha ngala za tirigu."
                },
                "6": {
                    "verse_nr": "6",
                    "verse": "Komabe Aisraeli ochepa okha ndiwo ati adzatsale monga m\u02bcmene zimatsalira zipatso ziwiri kapena zitatu pa nthambi ya pamwamba penipeni kapena zipatso zisanu pa nthambi za m\u02bcmunsi mwa mtengo wa olivi akawugwedeza,\u201d akutero Yehova, Mulungu wa Israeli."
                },
                "7": {
                    "verse_nr": "7",
                    "verse": "Tsiku limenelo anthu adzayang\u02bcana Mlengi wawo ndipo adzatembenukira kwa Woyerayo wa Israeli."
                },
                "8": {
                    "verse_nr": "8",
                    "verse": "Iwo sadzakhulupiriranso maguwa ansembe, ntchito ya manja awo, ndipo sadzadaliranso mitengo ya mafano a Asera, ndiponso maguwa ofukizirapo lubani amene manja awo anapanga."
                },
                "9": {
                    "verse_nr": "9",
                    "verse": "Tsiku limenelo mizinda yawo yamphamvu, imene anasiya chifukwa cha Aisraeli, idzakhala ngati malo osiyidwa kuti awirire ndi kumera ziyangoyango. Ndipo yonse idzakhala mabwinja."
                },
                "10": {
                    "verse_nr": "10",
                    "verse": "Inu mwayiwalatu Mulungu Mpulumutsi wanu; simunakumbukire Thanthwe, linga lanu. Choncho, ngakhale munadzala mbewu zabwino, ndi kuyitanitsa kunja mitengo ya mpesa,"
                },
                "11": {
                    "verse_nr": "11",
                    "verse": "nimuyembekeza kuti zikule tsiku lomwelo ndi kuphukira maluwa mmawa mwake, komabe zimenezi sizidzakupindulirani pa tsiku la mavuto."
                },
                "12": {
                    "verse_nr": "12",
                    "verse": "Aa, mkokomo wa anthu a mitundu yambiri, akusokosa ngati kukokoma kwa nyanja! Aa, phokoso la anthu a mitundu ina, akusokosa ngati mkokomo wa madzi amphamvu!"
                },
                "13": {
                    "verse_nr": "13",
                    "verse": "Ngakhale ankhondo a mitundu ina akubwera ndi mkokomo ngati wa madzi ambiri, koma adzathawira kutali Mulungu akadzawadzudzula. Yehova adzawapirikitsa ngati mankhusu owuluka ndi mphepo pa phiri, ndi ngati fumbi la kamvuluvulu asanayambe."
                },
                "14": {
                    "verse_nr": "14",
                    "verse": "Pofika nthawi yamadzulo zoopsa zidzayamba kuchitika, ndipo zidzakhala zitatha pofika mmawa. Izi ndizo zidzachitikire anthu otilanda zinthu, gawo la amene amatibera zinthu zathu."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Za Kulangidwa kwa Kusi - Tsoka kwa anthu a ku Kusi. Kumeneko kumamveka mkokomo wa mapiko a dzombe."
                },
                "2": {
                    "verse_nr": "2",
                    "verse": "Dziko limenelo limatumiza akazembe pa mtsinje wa Nailo, m\u02bcmabwato amabango amene amayandama pa madzi, ndikunena kuti, \u201cPitani, inu amithenga aliwiro, kwa mtundu wa anthu ataliatali a khungu losalala, ndi woopedwa ndi anthu. Akazembe anatumidwa ku dziko la anthu amphamvu ndi logonjetsa anthu ena. Dziko lawo ndi logawikanagawikana ndi mitsinje.\u201d"
                },
                "3": {
                    "verse_nr": "3",
                    "verse": "Inu nonse anthu a pa dziko lonse, inu amene mumakhala pa dziko lapansi, pamene mbendera yakwezedwa pa mapiri yang\u02bcanani, ndipo pamene lipenga lilira mumvere."
                },
                "4": {
                    "verse_nr": "4",
                    "verse": "Pakuti Yehova akunena kwa ine kuti, \u201cNdili chikhalire ku malo anga kuno, ndidzakhala chete, ndi kumangoyang\u02bcana, monga momwe dzuwa limawalira nthawi yotentha, monganso momwe mame amagwera usiku pa nthawi yotentha yokolola.\u201d"
                },
                "5": {
                    "verse_nr": "5",
                    "verse": "Pakuti, anthu asanayambe kukolola, maluwa atayoyoka ndiponso mphesa zitayamba kupsa, Iye adzadula mphukira ndi mipeni yosadzira, ndipo adzadula ndi kuchotsa nthambi zotambalala."
                },
                "6": {
                    "verse_nr": "6",
                    "verse": "Mitembo ya anthu ankhondo adzasiyira mbalame zam\u02bcmapiri zodya nyama ndiponso zirombo zakuthengo; mbalame zidzadya mitemboyo nthawi yonse ya chilimwe, ndipo zirombo zidzayidya pa nthawi yonse yachisanu."
                },
                "7": {
                    "verse_nr": "7",
                    "verse": "Pa nthawi imeneyo anthu adzabwera ndi mphatso kwa Yehova Wamphamvuzonse, zochokera kwa anthu ataliatali ndi osalala, kuchokera kwa mtundu wa anthu woopedwa ndi anthu apafupi ndi akutali omwe, mtundu wa anthu amphamvu ndi a chiyankhulo chachilendo, anthu amene dziko lawo ndi logawikanagawikana ndi mitsinje. Adzabwera nazo mphatso ku Phiri la Ziyoni, ku malo a Dzina la Yehova Wamphamvuzonse."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Za Kulangidwa kwa Igupto - Uthenga onena za Igupto: Taonani, Yehova wakwera pa mtambo waliwiro, ndipo akupita ku Igupto. Mafano a ku Igupto akunjenjemera pamaso pake, ndipo mitima ya Aigupto yachokamo ndi mantha."
                },
                "2": {
                    "verse_nr": "2",
                    "verse": "\u201cIne ndidzadzutsa Aigupto kuti amenyane okhaokha; m\u02bcbale adzamenyana ndi m\u02bcbale wake, mnansi ndi mnansi wake, mzinda ndi mzinda unzake, ndiponso ufumu ndi ufumu unzake."
                },
                "3": {
                    "verse_nr": "3",
                    "verse": "Aigupto adzataya mtima popeza ndidzalepheretsa zolinga zawo; adzapempha nzeru kwa mafano awo ndiponso kwa woyankhula ndi mizimu ya anthu akufa, kwa amawula ndi kwa oyankhula ndi mizimu."
                },
                "4": {
                    "verse_nr": "4",
                    "verse": "Ndidzawapereka Aigupto kwa olamulira ankhanza, ndipo mfumu yoopsa idzawalamulira,\u201d akutero Ambuye Yehova Wamphamvuzonse."
                },
                "5": {
                    "verse_nr": "5",
                    "verse": "Madzi a mu mtsinje wa Nailo adzaphwa, ndipo m\u02bcmbali mwa mtsinje mudzang\u02bcaluka ndi kuwuma."
                },
                "6": {
                    "verse_nr": "6",
                    "verse": "Ngalande zake zidzanunkha; ndipo mitsinje ya Igupto idzayamba kuchepa ndi kuwuma. Bango ndi dulu zidzafota,"
                },
                "7": {
                    "verse_nr": "7",
                    "verse": "ndiponso zomera za m\u02bcmphepete mwa Nailo ndi ku mathiriro a mtsinjewo. Zonse zodzalidwa m\u02bcmbali mwa Nailo zidzawuma, zidzawuluzika ndipo sizidzaonekanso."
                },
                "8": {
                    "verse_nr": "8",
                    "verse": "Asodzi adzabuwula ndi kudandaula, onse amene amaponya mbedza mu Nailo; onse amene amaponya makoka m\u02bcmadzi adzalira."
                },
                "9": {
                    "verse_nr": "9",
                    "verse": "Amene amagwira ntchito yopota thonje adzataya mtima, anthu oluka nsalu zofewa zabafuta adzataya chiyembekezo."
                },
                "10": {
                    "verse_nr": "10",
                    "verse": "Akatswiri opanga nsalu adzangoti kakasi, ndipo anthu onse ogwira ntchito yolipidwa adzatheratu mphamvu."
                },
                "11": {
                    "verse_nr": "11",
                    "verse": "Akuluakulu a ku Zowani ndi zitsiru; aphungu a nzeru a Farao amalangiza zopusa. Kodi mungathe kunena bwanji kwa Farao kuti, \u201cIne ndine mmodzi mwa anthu anzeru, wophunzira wa mafumu akale?\u201d"
                },
                "12": {
                    "verse_nr": "12",
                    "verse": "Iwe Farao, anthu ako anzeru ali kuti? Abweretu kuti akuwuze ndi kukudziwitsa zimene Yehova Wamphamvuzonse wakonza kuchitira dziko la Igupto."
                },
                "13": {
                    "verse_nr": "13",
                    "verse": "Akuluakulu a ku Zowani asanduka zitsiru, atsogoleri a ku Mefisi anamizidwa; atsogoleri a dziko la Igupto asocheretsa anthu a dzikolo."
                },
                "14": {
                    "verse_nr": "14",
                    "verse": "Yehova wasocheretsa anthu a ku Igupto. Iwo akuchita kudzandira pa zonse zimene akuchita, ngati chidakwa choterereka pa masanzi ake."
                },
                "15": {
                    "verse_nr": "15",
                    "verse": "Palibe chimene munthu wa mu Igupto angachite, mtsogoleri kapena wotsatira, nthambi ya kanjedza kapena bango."
                },
                "16": {
                    "verse_nr": "16",
                    "verse": "Tsiku limenelo Aigupto adzakhala ngati amayi. Adzanjenjemera ndi kuchita mantha akadzaona Yehova Wamphamvuzonse, atakweza dzanja lake kufuna kuwalanga."
                },
                "17": {
                    "verse_nr": "17",
                    "verse": "Ndipo dziko la Yuda lidzaopsa dziko la Aigupto. Aliyense amene adzamve dzina la Yuda adzaopsedwa chifukwa cha zimene Yehova Wamphamvuzonse wakonzekera kuchitira dziko la Igupto."
                },
                "18": {
                    "verse_nr": "18",
                    "verse": "Tsiku limenelo ku dziko la Igupto kudzakhala mizinda isanu yoyankhula chiyankhulo cha Akanaani, ndipo anthu ake adzalumbira kwa Yehova Wamphamvuzonse kuti adzamutumikira. Umodzi mwa mizindayo udzatchedwa Mzinda Wachilungamo."
                },
                "19": {
                    "verse_nr": "19",
                    "verse": "Tsiku limenelo m\u02bckati mwa dziko la Igupto mudzakhala guwa lansembe la Yehova, ndipo m\u02bcmalire mwake adzayikira Yehova mwala wachikumbutso."
                },
                "20": {
                    "verse_nr": "20",
                    "verse": "Zimenezo zidzakhala umboni wozindikiritsa kuti Yehova Wamphamvuzonse alimo m\u02bcdziko la Igupto. Pamene Aigupto adzalirira Yehova chifukwa cha owapondereza, Iye adzawatumizira mpulumutsi ndi mtetezi ndipo adzawalanditsa."
                },
                "21": {
                    "verse_nr": "21",
                    "verse": "Kotero Yehova adzadziulula yekha kwa Aigupto, ndipo tsiku limenelo adzadziwa Yehova. Adzapembedza Yehova popereka nsembe ndi popereka zopereka zachakudya; Adzalumbira kwa Yehova ndipo adzachita zimene alumbirazo."
                },
                "22": {
                    "verse_nr": "22",
                    "verse": "Yehova adzakantha Aigupto ndi mliri. Iye adzawakanthadi ndipo kenaka adzawachiritsa. Aigupto adzatembenukira kwa Yehova ndipo Iye adzamva madandawulo awo ndi kuwachiritsa."
                },
                "23": {
                    "verse_nr": "23",
                    "verse": "Tsiku limenelo kudzakhala msewu waukulu wochoka ku Igupto kupita ku Asiriya. Aasiriya adzapita ku Igupto ndi Aigupto ku Asiriya. Aigupto ndi Aasiriya adzapembedza pamodzi."
                },
                "24": {
                    "verse_nr": "24",
                    "verse": "Tsiku limenelo Israeli adzakhala pamodzi ndi Igupto ndi Asiriya, mayiko atatuwa adzakhala dalitso pa dziko lapansi."
                },
                "25": {
                    "verse_nr": "25",
                    "verse": "Yehova Wamphamvuzonse adzawadalitsa, ndi mawu awa, \u201cAdalitsike anthu anga Aigupto, Aasiriya, ntchito ya manja anga, ndi Aisraeli osankhidwa anga.\u201d"
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Za Chilango cha Igupto ndi Kusi - M\u02bcchaka chimene mkulu wankhondo wotumidwa ndi mfumu ya ku Asiriya, anabwera ku Asidodi ndi kuwuthira nkhondo ndi kuwulanda,"
                },
                "2": {
                    "verse_nr": "2",
                    "verse": "nthawi imeneyo Yehova anawuza Yesaya mwana wa Amozi kuti, \u201cPita kavule chiguduli ndi nsapato zako.\u201d Ndipo iye anaterodi, ankangoyenda wamaliseche ndiponso wopanda nsapato."
                },
                "3": {
                    "verse_nr": "3",
                    "verse": "Kenaka Yehova anati, \u201cMonga momwe mtumiki wanga Yesaya wakhala akuyendera wamaliseche ndiponso wopanda nsapato kwa zaka zitatu ngati chizindikiro ndi chenjezo kwa dziko la Igupto ndi Kusi,"
                },
                "4": {
                    "verse_nr": "4",
                    "verse": "momwemonso mfumu ya ku Asiriya idzatenga ukapolo anthu a ku Igupto ndi a ku Kusi, anyamata ndi okalamba. Iwo adzakhala amaliseche ndi opanda nsapato, matako ali pa mtunda. Zimenezi zidzachititsa manyazi Igupto."
                },
                "5": {
                    "verse_nr": "5",
                    "verse": "Amene ankadalira Kusi, ndiponso amene ankadzitukumula chifukwa cha Igupto adzakhumudwa ndi kuchita manyazi."
                },
                "6": {
                    "verse_nr": "6",
                    "verse": "Tsiku limenelo anthu amene amakhala m\u02bcmbali mwa nyanja adzati, \u2018Taonani zomwe zawachitikira amene ife tinkawadalira, amene ife tinkathawirako kuti atithandize ndi kutipulumutsa kwa mfumu ya ku Asiriya! Nanga ife tidzapulumuka bwanji?\u2019\u2006\u201d"
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Za Chilango cha Babuloni - Uthenga wonena za chipululu cha m\u02bcmbali mwa Nyanja. Ankhondo a ku Elamu ndi Mediya adzabwera ngati kamvuluvulu amene akuwomba modutsa m\u02bcmbali ya nyanja, kuchokera ku chipululu, dziko lochititsa mantha."
                },
                "2": {
                    "verse_nr": "2",
                    "verse": "Ine ndaona zinthu zoopsa m\u02bcmasomphenya: Wonyenga akunyenga, wofunkha akufunkha komanso owononga akuwononga. Elamu, yambani nkhondo! Mediya, zingani mzinda! Ine ndidzathetsa mavuto onse amene anayambitsa Ababuloni."
                },
                "3": {
                    "verse_nr": "3",
                    "verse": "Chifukwa cha zimenezi thupi langa likunjenjemera ndi mantha, ndikumva ululu ngati wa mayi amene akubereka; ndikuvutika kwambiri ndi zimene ndikumva, ndathedwa nzeru ndi zimene ndikuziona."
                },
                "4": {
                    "verse_nr": "4",
                    "verse": "Mtima wanga ukugunda, ndipo ndikunjenjemera ndi mantha; chisisira chimene ndakhala ndikuchifuna chasanduka chinthu choopsa kwa ine."
                },
                "5": {
                    "verse_nr": "5",
                    "verse": "Ankhondo a ku Elamu ndi Mediya akukonza matebulo, akuyala mphasa, akudya komanso kumwa! Mwadzidzidzi anamva mawu akuti, \u201cDzukani inu ankhondo, pakani mafuta zishango zanu!\u201d"
                },
                "6": {
                    "verse_nr": "6",
                    "verse": "Zimene Ambuye akunena kwa ine ndi izi; \u201cPita, kayike mlonda kuti azinena zimene akuziona."
                },
                "7": {
                    "verse_nr": "7",
                    "verse": "Taonani, anthu akubwera ali pa akavalo ndipo akuyenda awiriawiri, okwera pa bulu kapena okwera pa ngamira, mlondayo akhale tcheru kwambiri.\u201d"
                },
                "8": {
                    "verse_nr": "8",
                    "verse": "Ndipo mlondayo anafuwula kuti, \u201cAmbuye anga, tsiku ndi tsiku ndimakhala pa nsanja yolondera; Usiku uliwonse ndimakhala pa malo anga olondera."
                },
                "9": {
                    "verse_nr": "9",
                    "verse": "Taonani, uyo munthu akubwera atakwera pa galeta ali ndi gulu la akavalo. Mmodzi wa iwo akuti, \u2018Babuloni wagwa, wagwa! Mafano onse a milungu yake agwa pansi ndipo aphwanyika!\u2019\u2006\u201d"
                },
                "10": {
                    "verse_nr": "10",
                    "verse": "Inu anthu anga opunthidwa ndi kupetedwa ngati tirigu, ine ndikukuwuzani zimene ndamva ndikukuwuzani Uthenga wochokera kwa Yehova Wamphamvuzonse, Mulungu wa Israeli."
                },
                "11": {
                    "verse_nr": "11",
                    "verse": "Za Chilango cha Edomu - Uthenga wonena za Duma: Munthu wina akundiyitana kuchokera ku Seiri kuti, \u201cIwe mlonda, usikuwu utha liti? Iwe mlonda, utha liti kodi usikuwu?\u201d"
                },
                "12": {
                    "verse_nr": "12",
                    "verse": "Mlonda akuyankha kuti, \u201cKukucha, koma kudanso. Ngati ukufuna kufunsa, funsa tsopano; ndipo ubwerenso udzafunse.\u201d"
                },
                "13": {
                    "verse_nr": "13",
                    "verse": "Za Chilango cha Arabiya - Uthenga wonena za Arabiya: Inu anthu amalonda a ku Dedani, amene usiku mumagona m\u02bczithukuluzi za ku Arabiya,"
                },
                "14": {
                    "verse_nr": "14",
                    "verse": "perekani madzi kwa anthu aludzu. Inu anthu a ku Tema perekani chakudya kwa anthu othawa nkhondo."
                },
                "15": {
                    "verse_nr": "15",
                    "verse": "Iwo akuthawa malupanga, lupanga losololedwa, akuthawa uta wokokakoka ndiponso nkhondo yoopsa."
                },
                "16": {
                    "verse_nr": "16",
                    "verse": "Zimene Ambuye akunena kwa ine ndi izi: \u201cChaka chimodzi chisanathe, potsata mmene amawerengera munthu waganyu, ulemerero wonse wa Kedara udzatheratu."
                },
                "17": {
                    "verse_nr": "17",
                    "verse": "Mwa anthu okoka uta, ankhondo a ku Kedara opulumuka adzakhala owerengeka.\u201d Wayankhula ndi Yehova Mulungu wa Israeli."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Za Chilango cha Yerusalemu - Uthenga wonena za Chigwa cha Masomphenya: Kodi chachitika n\u02bcchiyani, kuti nonsenu mukwere pa madenga?"
                },
                "2": {
                    "verse_nr": "2",
                    "verse": "Iwe mzinda wodzaza ndi chisangalalo chodzaza tsaya, iwe mzinda waphokoso ndi wosokonekera? Anthu ako ophedwa aja sanaphedwe ndi lupanga, kapena kufera pa nkhondo."
                },
                "3": {
                    "verse_nr": "3",
                    "verse": "Atsogoleri ako onse ngakhale anathawa limodzi; koma anagwidwa osadziteteza n\u02bckomwe. Inu munapezeka ndipo nonse pamodzi munatengedwa ukapolo, ngakhale munathawa pamene mdani akanali patali."
                },
                "4": {
                    "verse_nr": "4",
                    "verse": "N\u02bcchifukwa chake Ine ndinati, \u201cChokani pamaso panga; ndilekeni ndilire ndi mtima wowawa. Musayesere kunditonthoza chifukwa cha kuwonongeka kwa anthu anga.\u201d"
                },
                "5": {
                    "verse_nr": "5",
                    "verse": "Lero Ambuye Yehova Wamphamvuzonse walola kuti tione mavuto ndi kugonjetsedwa ndiponso chisokonezo m\u02bcChigwa cha Masomphenya. Malinga agumuka, komanso anthu akanalira mofuwula ku mapiri."
                },
                "6": {
                    "verse_nr": "6",
                    "verse": "Ankhondo a ku Elamu anadza pa magaleta ndi akavalo ali ndi mivi m\u02bcmanja. Ankhondo a ku Kiri anakonzeka ndi zishango."
                },
                "7": {
                    "verse_nr": "7",
                    "verse": "Zigwa zanu zachonde ndi zodzaza ndi magaleta, ndipo asilikali okwera pa akavalo ayikidwa pa zipata za mzinda;"
                },
                "8": {
                    "verse_nr": "8",
                    "verse": "zonse zoteteza Yuda zachotsedwa. Ndipo tsiku limenelo munayang\u02bcanayang\u02bcana zida zankhondo zomwe zinali m\u02bcnyumba yaufumu ya nkhalango;"
                },
                "9": {
                    "verse_nr": "9",
                    "verse": "inu munaona kuti makoma ambiri a mzinda wa Davide anali ndi malo ambiri ogumuka; munasunga madzi mu chidziwe chakumunsi."
                },
                "10": {
                    "verse_nr": "10",
                    "verse": "Munawerenga nyumba zonse za mu Yerusalemu ndipo munagwetsa nyumba zina kuti mulimbitse linga logumuka lija."
                },
                "11": {
                    "verse_nr": "11",
                    "verse": "Pakati pa makoma awiri munamanga chitsime chosungiramo madzi ochokera ku dziwe lakale, koma inu simunadalire Mulungu amene anapanga zimenezi, kapena kusamalako za Iye amene anazilenga kale lomwe."
                },
                "12": {
                    "verse_nr": "12",
                    "verse": "Pa tsiku limenelo, Ambuye Yehova Wamphamvuzonse anakuyitanani kuti mulire ndi kukhetsa misozi; kumeta mutu wanu mpala ndi kuvala ziguduli."
                },
                "13": {
                    "verse_nr": "13",
                    "verse": "Koma m\u02bcmalo mwake inu munakondwa ndi kusangalala; munapha ng\u02bcombe ndi nkhosa; munadya nyama ndi kumwa vinyo. Inu mumati, \u201cTiyeni tidye ndi kumwa pakuti mawa tifa!\u201d"
                },
                "14": {
                    "verse_nr": "14",
                    "verse": "Yehova Wamphamvuzonse wandiwululira mondinong\u02bconeza kuti, \u201cTchimo limeneli sindidzakhululuka mpaka tsiku la kufa kwanu,\u201d akutero Ambuye, Yehova Wamphamvuzonse."
                },
                "15": {
                    "verse_nr": "15",
                    "verse": "Chimene Ambuye, Yehova Wamphamvuzonse akuti, \u201cPita, ukanene kwa Sabina kapitawo, amene amayang\u02bcanira nyumba yaufumu:"
                },
                "16": {
                    "verse_nr": "16",
                    "verse": "Kodi ukuchita chiyani kuno, nanga ndani anakupatsa chilolezo kuti udzikumbire manda kuno, kudzikumbira manda pa phiri ndi kudzisemera malo opumulira m\u02bcthanthwe?"
                },
                "17": {
                    "verse_nr": "17",
                    "verse": "\u201cSamalira, Yehova watsala pang\u02bcono kukugwira zolimba ndi kukuponya mwamphamvu, iwe munthu wamphamvu."
                },
                "18": {
                    "verse_nr": "18",
                    "verse": "Iye adzakukulunga kwambiri ngati mpira ndipo adzakuponyera m\u02bcdziko lalikulu. Kumeneko ndiko ukafere ndipo kumeneko ndiko kudzatsalire magaleta ako. Ndipo udzasanduka wochititsa manyazi nyumba ya mbuye wako."
                },
                "19": {
                    "verse_nr": "19",
                    "verse": "Ine ndidzakuchotsa pa ukapitawo wako ndipo ndidzakutsitsa pa udindo wako."
                },
                "20": {
                    "verse_nr": "20",
                    "verse": "\u201cTsiku limenelo ndidzayitanitsa mtumiki wanga, Eliyakimu mwana wa Hilikiya."
                },
                "21": {
                    "verse_nr": "21",
                    "verse": "Ndidzamuveka mkanjo wako ndi kumangira lamba wako m\u02bcchiwuno mwake ndi kumupatsa ulamuliro wako. Iye adzakhala kholo la amene amakhala mu Yerusalemu ndiponso a fuko la Yuda."
                },
                "22": {
                    "verse_nr": "22",
                    "verse": "Ndidzamupatsa ulamuliro wa banja la Davide. Adzatsekula ndipo palibe adzatseke, adzatseka popanda wina kutsekula."
                },
                "23": {
                    "verse_nr": "23",
                    "verse": "Ufumu wake udzakhala wokhazikika ngati chikhomo chokhomedwa pa malo olimba. Anthu adzalemekeza nyumba ya abale ake chifukwa cha iye."
                },
                "24": {
                    "verse_nr": "24",
                    "verse": "Ana ndi abale a nyumba ya abambo ake adzakhala ngati katundu pa iye ngati ziwiya zopanda ntchito zimene zapachikidwa pa chikhomo."
                },
                "25": {
                    "verse_nr": "25",
                    "verse": "\u201cYehova Wamphamvuzonse akunena kuti, \u2018Tsiku limeneli chikhomo chokhomedwa kwambiri chija sichidzalimbanso; chidzazuka ndipo chidzagwa ndipo zonse zopachikidwa zidzawonongedwa.\u2019\u2006\u201d Yehova wayankhula chomwechi."
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Za Chilango cha Turo - Uthenga wonena za Turo: Lirani mofuwula, inu oyendetsa sitima za pa madzi za ku Tarisisi: pakuti mzinda wa Turo wawonongedwa ndipo mulibe nyumba kapena dooko. Zimenezi anazimva pochokera ku Kitimu."
                },
                "2": {
                    "verse_nr": "2",
                    "verse": "Khalani chete inu anthu okhala m\u02bcmbali mwa nyanja, inu amalonda a ku Sidoni, iwe amene unalemera ndi anthu oyenda pa nyanja."
                },
                "3": {
                    "verse_nr": "3",
                    "verse": "Pa nyanja zazikulu panabwera tirigu wa ku Sihori; zokolola za ku Nailo, ndipo munachita malonda ndi anthu a mitundu ina."
                },
                "4": {
                    "verse_nr": "4",
                    "verse": "Chita manyazi, iwe Sidimu pakuti nyanja yayankhula, linga la ku nyanja (Turo) layankhula kuti, \u201cSindinamvepo zowawa za kubereka kapena kuberekapo mwana; sindinalerepo ana aamuna kapena kulera ana aakazi.\u201d"
                },
                "5": {
                    "verse_nr": "5",
                    "verse": "Mawuwa akadzamveka ku Igupto, iwo adzachita mantha akadzamva kuti Turo wawonongeka."
                },
                "6": {
                    "verse_nr": "6",
                    "verse": "Wolokerani ku Tarisisi, lirani mofuwula, inu anthu okhala m\u02bcmbali mwa nyanja."
                },
                "7": {
                    "verse_nr": "7",
                    "verse": "Kodi uwu si mzinda wachisangalalo uja, mzinda wakalekale, umene anthu ake ankapita kukakhala ku mayiko akutali?"
                },
                "8": {
                    "verse_nr": "8",
                    "verse": "Kodi ndani anakonza zimenezi kuti zigwere Turo, mzinda umene unakhazikitsa mizinda ina, mzinda umene amalonda ake ndi akalonga ndi otchuka pa dziko lapansi?"
                },
                "9": {
                    "verse_nr": "9",
                    "verse": "Yehova Wamphamvuzonse anakonza zimenezi kuti athetse kunyada kwawo ndi kutsitsa anthu otchuka a pa dziko lapansi."
                },
                "10": {
                    "verse_nr": "10",
                    "verse": "Mubalalike m\u02bcdziko mwanu ngati mtsinje wa Nailo inu anthu a ku Tarisisi, pakuti mulibenso chokutetezani."
                },
                "11": {
                    "verse_nr": "11",
                    "verse": "Yehova watambasula dzanja lake kuloza ku nyanja ndipo wagwedeza maufumu ake. Iye walamula kuti Kanaani agwetse malinga ake."
                },
                "12": {
                    "verse_nr": "12",
                    "verse": "Iye anati, \u201cSimudzakondwanso konse, inu anthu opanikizidwa a ku Sidoni, tsopano wamphwanyidwa! \u201cNgakhale muwolokere ku Kitimu, kumeneko simukapezako mpumulo.\u201d"
                },
                "13": {
                    "verse_nr": "13",
                    "verse": "Onani dziko la Ababuloni, anthu amenewa tsopano atheratu! Asiriya asandutsa Turo kukhala malo a zirombo za ku chipululu; anamanga nsanja zawo za nkhondo, anagumula malinga ake ndipo anawasandutsa bwinja."
                },
                "14": {
                    "verse_nr": "14",
                    "verse": "Lirani mofuwula, inu anthu oyendetsa sitima za pa madzi za ku Tarisisi; chifukwa malinga ako agwetsedwa!"
                },
                "15": {
                    "verse_nr": "15",
                    "verse": "Pa nthawi imeneyo Turo adzayiwalika pa zaka 70, amene ndi masiku a moyo wa mfumu. Koma potsiriza pa zaka 70 zimenezi, Turo adzakhala ngati mkazi wachiwerewere woyimbidwa mu nyimbo:"
                },
                "16": {
                    "verse_nr": "16",
                    "verse": "\u201cTenga zeze wako uzungulire mzinda, iwe mkazi wachiwerewere woyiwalika; imba zeze mokometsera, imba nyimbo zambiri, kuti anthu akukumbukire.\u201d"
                },
                "17": {
                    "verse_nr": "17",
                    "verse": "Pakutha pa zaka 70, Yehova adzachitapo kanthu pa Turo. Iye adzabwerera ku ntchito yake yakale monga mkazi wachiwerewere ndipo adzachita zachiwerewere ndi maufumu onse a dziko lapansi."
                },
                "18": {
                    "verse_nr": "18",
                    "verse": "Koma phindu lake ndi malipiro ake adzazipereka kwa Yehova; sadzazikundika kapena kuzisunga. Phindu lake lidzapita kwa mtumiki wa Yehova kuti agule zakudya zambiri ndi zovala zokongola."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Chilango cha Yehova pa Dziko Lapansi - Taonani, Yehova adzawononga dziko lapansi ndi kulisandutsa chipululu; Iye adzasakaza maonekedwe ake ndi kumwaza anthu ake onse."
                },
                "2": {
                    "verse_nr": "2",
                    "verse": "Aliyense zidzamuchitikira mofanana: wansembe chimodzimodzi munthu wamba, antchito aamuna mofanananso ndi ambuye awo aamuna, antchito aakazi chimodzimodzi ambuye awo aakazi, wogula chimodzimodzi wogulitsa, wobwereka chimodzimodzi wobwereketsa, okongola chimodzimodzi okongoza."
                },
                "3": {
                    "verse_nr": "3",
                    "verse": "Dziko lapansi lidzawonongedwa kwathunthu ndi kusakazikiratu. Yehova wanena mawu awa."
                },
                "4": {
                    "verse_nr": "4",
                    "verse": "Dziko lapansi likulira ndipo likufota, dziko lonse likuvutika ndipo likuwuma, anthu omveka a dziko lapansi akuvutika."
                },
                "5": {
                    "verse_nr": "5",
                    "verse": "Anthu ayipitsa dziko lapansi; posamvera malangizo ake; pophwanya mawu ake ndi pangano lake lamuyaya."
                },
                "6": {
                    "verse_nr": "6",
                    "verse": "N\u02bcchifukwa chake matemberero akuwononga dziko lapansi; anthu a m\u02bcdzikomo akuzunzika chifukwa cha kulakwa kwawo, iwo asakazika ndipo atsala ochepa okha."
                },
                "7": {
                    "verse_nr": "7",
                    "verse": "Vinyo watsopano watha ndipo mphesa zikufota; onse okonda zosangalatsa ali ndi chisoni."
                },
                "8": {
                    "verse_nr": "8",
                    "verse": "Kulira kokometsera kwa matambolini kwatha, phokoso la anthu osangalala latha, zeze wosangalatsa wati zii."
                },
                "9": {
                    "verse_nr": "9",
                    "verse": "Anthu sadzayimbanso akumwa vinyo; akadzamwa zaukali zidzakhala zowawa m\u02bckamwa mwawo."
                },
                "10": {
                    "verse_nr": "10",
                    "verse": "Mzinda wachisokonezo uja wawonongeka; nyumba iliyonse yatsekedwa."
                },
                "11": {
                    "verse_nr": "11",
                    "verse": "Anthu akulira m\u02bcmisewu kufuna vinyo; chimwemwe chonse chatheratu, palibenso chisangalalo pa dziko lapansi."
                },
                "12": {
                    "verse_nr": "12",
                    "verse": "Mzinda wasanduka bwinja zipata zake zagumuka."
                },
                "13": {
                    "verse_nr": "13",
                    "verse": "Zimenezi ndizo zidzachitikire mitundu yonse ya dziko lapansi ndiponso pakati pa mitundu ya anthu. Zidzakhala ngati pamene mitengo ya olivi yayoyoledwa, kapena ngati nthawi ya kunkha la mphesa atatsiriza kukolola."
                },
                "14": {
                    "verse_nr": "14",
                    "verse": "Koma otsala onse akufuwula ndi kuyimba mwachimwemwe; anthu akumadzulo akutamanda ukulu wa Yehova."
                },
                "15": {
                    "verse_nr": "15",
                    "verse": "N\u02bcchifukwa chake inu akummawa, tamandani Yehova; ndi inu okhala m\u02bcmphepete mwa nyanja kwezani dzina la Yehova, Mulungu wa Israeli."
                },
                "16": {
                    "verse_nr": "16",
                    "verse": "Kuchokera kumalekezero a dziko lapansi tikumva kuyimba kotamanda \u201cWolungamayo.\u201d Koma ine ndinati, \u201cNdatheratu, ndatheratu! Tsoka kwa ine! Anthu achinyengo akupitirizabe kuchita zachinyengo, inde chinyengo chawo chikunkerankera m\u02bctsogolo.\u201d"
                },
                "17": {
                    "verse_nr": "17",
                    "verse": "Inu anthu adziko lapansi, zoopsa, dzenje ndi msampha zikukudikirani."
                },
                "18": {
                    "verse_nr": "18",
                    "verse": "Aliyense wothawa phokoso la zoopsa adzagwa m\u02bcdzenje; ndipo aliyense wotuluka m\u02bcdzenjemo adzakodwa ndi msampha. Zitseko zakumwamba zatsekulidwa, ndipo maziko a dziko lapansi agwedezeka."
                },
                "19": {
                    "verse_nr": "19",
                    "verse": "Dziko lapansi lathyokathyoka, ndipo lagawika pakati, dziko lapansi lagwedezeka kotheratu."
                },
                "20": {
                    "verse_nr": "20",
                    "verse": "Dziko lapansi likudzandira ngati munthu woledzera likugwedezeka ndi mphepo ngati chisimba; lalemedwa ndi machimo ake. Lidzagwa ndipo silidzadzukanso."
                },
                "21": {
                    "verse_nr": "21",
                    "verse": "Tsiku limenelo Yehova adzalanga amphamvu a kumwamba ndiponso mafumu apansi pano."
                },
                "22": {
                    "verse_nr": "22",
                    "verse": "Mulungu adzawasonkhanitsa pamodzi ngati am\u02bcndende amene ali m\u02bcdzenje. Adzawatsekera m\u02bcndende ndipo adzalangidwa patapita nthawi yayitali."
                },
                "23": {
                    "verse_nr": "23",
                    "verse": "Mwezi udzanyazitsidwa, dzuwa lidzachita manyazi; pakuti Yehova Wamphamvuzonse adzakhala mfumu ndipo adzalamulira; pa Phiri la Ziyoni ndi ku Yerusalemu, ndipo adzaonetsa ulemerero wake pamaso pa akuluakulu."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Nyimbo Yotamanda Yehova - Yehova ndinu Mulungu wanga; ine ndidzakukwezani ndi kutamanda dzina lanu, pakuti mwachita zodabwitsa zimene munakonzekeratu kalekale mokhulupirika kwambiri."
                },
                "2": {
                    "verse_nr": "2",
                    "verse": "Inu mwasandutsa mzinda uja kukhala mulu wamiyala. Ndipo mzinda wamalinga wasanduka bwinja, linga la anthu achilendo lero si mzindanso ndipo sidzamangidwanso."
                },
                "3": {
                    "verse_nr": "3",
                    "verse": "N\u02bcchifukwa chake anthu amphamvu adzakulemekezani; mizinda ya mitundu ya anthu ankhanza idzakuopani."
                },
                "4": {
                    "verse_nr": "4",
                    "verse": "Inu mwakhala ngati populumukira pa anthu osauka, mwakhala ngati kobisalirako munthu wovutika pa nthawi ya masautso ake. Mwakhala ngati pobisalirapo pa nthawi ya mphepo yamkuntho ndi mthunzi pa nthawi ya dzuwa. Pakuti anthu ankhanza ali ngati mphepo yamkuntho yowomba pa khoma,"
                },
                "5": {
                    "verse_nr": "5",
                    "verse": "ndiponso ngati kutentha m\u02bcdziko lowuma. Inu mumaletsa phokoso la anthu achilendo. Monga momwe mthunzi wa mtambo umachepetsa kutentha, inu munaletsa nyimbo za anthu ankhanza."
                },
                "6": {
                    "verse_nr": "6",
                    "verse": "Pa phiri ili Yehova Wamphamvuzonse adzakonzera anthu a mitundu yonse madyerero a zakudya zokoma ndi vinyo wabwino. Phwando la nyama yonona ndi vinyo wabwino kwambiri."
                },
                "7": {
                    "verse_nr": "7",
                    "verse": "Iye adzachotsa kulira kumene kwaphimba anthu ngati nsalu. Adzachotsa chinsalu chimene chakuta mitundu yonse ya anthu."
                },
                "8": {
                    "verse_nr": "8",
                    "verse": "Yehova adzathetsa imfa mpaka muyaya, Ambuye Yehova adzapukuta misozi m\u02bcmaso mwa munthu aliyense; adzachotsa manyazi a anthu ake pa dziko lonse lapansi, Yehova wayankhula."
                },
                "9": {
                    "verse_nr": "9",
                    "verse": "Tsiku limenelo iwo adzati, \u201cNdithudi, uyu ndiye Mulungu wathu; ife tinamudalira ndipo anatipulumutsa. Uyu ndiye Yehova, ife tinamudalira; tiyeni tikondwe ndi kusangalala chifukwa watipulumutsa.\u201d"
                },
                "10": {
                    "verse_nr": "10",
                    "verse": "Yehova adzateteza phiri limeneli ndi dzanja lake; ndipo Amowabu adzawapondereza pomwe alilipo, ngati mmene amapondera manyowa m\u02bcdzenje."
                },
                "11": {
                    "verse_nr": "11",
                    "verse": "Amowabuwo adzatambasula manja awo m\u02bcmenemo, ngati mmene amachitira munthu wosambira. Koma Mulungu adzathetsa kunyada kwawo ngakhale luso la manja awo."
                },
                "12": {
                    "verse_nr": "12",
                    "verse": "Iye adzagumula malinga awo ataliatali ndipo adzawagwetsa ndi kuwaponya pansi, pa fumbi penipeni."
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "Nyimbo ya Matamando - Tsiku limenelo anthu a m\u02bcdziko la Yuda adzayimba nyimbo iyi. Tili ndi mzinda wolimba. Mulungu amawuteteza ndi zipupa ndi malinga."
                },
                "2": {
                    "verse_nr": "2",
                    "verse": "Tsekulani zipata za mzinda kuti mtundu wolungama ndi wokhulupirika ulowemo."
                },
                "3": {
                    "verse_nr": "3",
                    "verse": "Inu mudzamupatsa munthu wa mtima wokhazikika mtendere weniweni."
                },
                "4": {
                    "verse_nr": "4",
                    "verse": "Mudalireni Yehova mpaka muyaya, chifukwa Yehova Mulungu ndiye Thanthwe losatha."
                },
                "5": {
                    "verse_nr": "5",
                    "verse": "Iye amatsitsa anthu amene amadziyika pamwamba, iye amagwetsa pansi mzinda wodzitukumula, amagumula makoma ake ndi kuwagwetsa pansi pa fumbi penipeni."
                },
                "6": {
                    "verse_nr": "6",
                    "verse": "Mapazi a anthu akuwupondereza, mapazi a anthu oponderezedwa, mapazi anthu osauka."
                },
                "7": {
                    "verse_nr": "7",
                    "verse": "Njira ya munthu wolungama ndi yosalaza, Inu Wolungamayo, mumasalaza njira ya wolungama."
                },
                "8": {
                    "verse_nr": "8",
                    "verse": "Inde Yehova, timayenda m\u02bcnjira zanu zolungama, ife timayembekezera Inu; mitima yathu imakhumba kukumbukira ndi kulemekeza dzina lanu."
                },
                "9": {
                    "verse_nr": "9",
                    "verse": "Moyo wanga umalakalaka Inu usiku wonse; nthawi yammawa ndimafunafuna Inu. Pamene muweruza dziko lapansi anthu amaphunzira kuchita chilungamo."
                },
                "10": {
                    "verse_nr": "10",
                    "verse": "Ngakhale mukomere mtima anthu oyipa, saphunzira chilungamo. Amachita zoyipa m\u02bcdziko la chilungamo, ndipo sazindikira ululu wa Yehova."
                },
                "11": {
                    "verse_nr": "11",
                    "verse": "Inu Yehova, mwatukula dzanja lanu kuti muwalange, koma iwo sakuliona dzanjalo. Aloleni anthu aone ndi kuchita manyazi poona mmene mukondera anthu anu; ndipo moto umene mwasonkhera adani anu uwapsereze."
                },
                "12": {
                    "verse_nr": "12",
                    "verse": "Yehova, mumatipatsa mtendere; ndipo zonse zimene ife tinazichita munatichitira ndinu."
                },
                "13": {
                    "verse_nr": "13",
                    "verse": "Inu Yehova Mulungu wathu, ngakhale takhala tikulamulidwa ndi ena m\u02bcmalo mwanu, koma ife timalemekeza dzina lanu lokha."
                },
                "14": {
                    "verse_nr": "14",
                    "verse": "Iwo tsopano sadzadzukanso; mizimu yawo sidzabwera kudzativutitsa pakuti mwawalanga ndipo mwawawononga; palibenso amene amawakumbukira."
                },
                "15": {
                    "verse_nr": "15",
                    "verse": "Inu Yehova, mwaukulitsa mtundu wathu; mwauchulukitsa ndithu ndipo mwalandirapo ulemu; mwaukuza mbali zonse za dziko."
                },
                "16": {
                    "verse_nr": "16",
                    "verse": "Yehova, anthu anu anabwera kwa Inu pamene anali m\u02bcmasautso; pamene munawalanga, iwo anapemphera kwa Inu."
                },
                "17": {
                    "verse_nr": "17",
                    "verse": "Monga mayi woyembekezera pamene nthawi yake yobereka yayandikira amamva kupweteka ndipo amalira ndi ululu, ifenso tinali chimodzimodzi pamaso panu, Inu Yehova."
                },
                "18": {
                    "verse_nr": "18",
                    "verse": "Ife chimodzimodzi tinamva ululu, ngati mayi pa nthawi yobala mwana, koma sitinapindulepo kanthu, kapena kupulumutsa dziko lapansi; sitinabadwitse anthu atsopano pa dziko pano."
                },
                "19": {
                    "verse_nr": "19",
                    "verse": "Koma anthu anu amene anafa adzakhalanso ndi moyo; matupi awo adzadzuka. Iwo amene ali ku fumbi tsopano adzadzuka ndi kuyimba mosangalala. Monga mame amafewetsa pansi kutsitsimutsa zomera, momwenso Yehova adzaukitsa anthu amene anafa kale."
                },
                "20": {
                    "verse_nr": "20",
                    "verse": "Abale anga, pitani mukalowe m\u02bcnyumba zanu ndipo mukadzitsekere; mukabisale kwa kanthawi kochepa mpaka ukali wake utatha."
                },
                "21": {
                    "verse_nr": "21",
                    "verse": "Taonani, Yehova akubwera kuchokera kumene amakhala; akubwera kudzalanga anthu a dziko lapansi chifukwa cha machimo awo. Dziko lapansi lidzawulula magazi amene anakhetsedwa pa dzikolo; dziko lapansi silidzabisanso mitembo ya anthu ophedwa."
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Za Munda Wamphesa wa Yehova - Tsiku limenelo, Yehova ndi lupanga lake lakuthwa, lalikulu ndi lamphamvu, adzalanga Leviyatani chinjoka chothawa chija, Leviyatani chinjoka chodzikulunga; adzapha chirombo choopsa cha m\u02bcnyanja."
                },
                "2": {
                    "verse_nr": "2",
                    "verse": "Tsiku limenelo Yehova adzati, \u201cTidzayimba nyimbo ya munda wamphesa wobereka bwino:"
                },
                "3": {
                    "verse_nr": "3",
                    "verse": "Ine, Yehova, ndimawuyang\u02bcanira; ndimawuthirira nthawi zonse. Ndimawulondera usana ndi usiku kuti wina angawononge."
                },
                "4": {
                    "verse_nr": "4",
                    "verse": "Ine sindinakwiye. Ngati mkandankhuku ndi minga zikanaoneka ndikanalimbana nazo! Ndikachita nazo nkhondo; ndikanazitentha zonse ndi moto."
                },
                "5": {
                    "verse_nr": "5",
                    "verse": "Koma ngati apo ayi, abweretu kwa Ine adani angawo kuti ndidzawateteze; apangane nane za mtendere, ndithu, apangane nane za mtendere.\u201d"
                },
                "6": {
                    "verse_nr": "6",
                    "verse": "Masiku akubwerawo Yakobo adzazika mizu, Israeli adzaphukira ndi kuchita maluwa, ndipo adzadzaza dziko lonse lapansi ndi zipatso."
                },
                "7": {
                    "verse_nr": "7",
                    "verse": "Kodi Yehova anakantha Israeli ngati momwe anakanthira anthu amene anazunza Israeli? Kapena kodi Yehova anapha Israeli ngati mmene anthu ena anaphera Israeli?"
                },
                "8": {
                    "verse_nr": "8",
                    "verse": "Yehova mwawalanga powapirikitsa ndi kuwatumiza ku ukapolo, mwawachotsa ndi mpweya wanu woopsa, monga zimachitikira pa tsiku la mkuntho wochokera kummawa."
                },
                "9": {
                    "verse_nr": "9",
                    "verse": "Yehova adzakhululuka kulakwa kwa Yakobo. Iwo adzaonetsa kuti alapadi pamene adzaphwanya miyala yonse ya guwa lachikunja, ngati mmene anthu amaphwanyira miyala yanjereza mpaka kukhala ngati fumbi lokhalokha. Sipadzapezekanso mafano a Asera kapena maguwa ofukiza lubani."
                },
                "10": {
                    "verse_nr": "10",
                    "verse": "Mzinda wamalinga uja wasanduka bwinja, wasanduka malo osiyidwa, ndi kutayidwa ngati chipululu; kumeneko amadyetselako ana ang\u02bcombe kumeneko zimapumulako ziweto ndi kumwetula nthambi za mitengo kotheratu."
                },
                "11": {
                    "verse_nr": "11",
                    "verse": "Pamene nthambi za mitengoyo zauma, zimathyoka ndipo amayi amabwera nazitola ndi kuzisandutsa nkhuni. Pakuti awa ndi anthu opanda nzeru; kotero Mulungu amene anawapanga sadzachitira chisoni, ndipo Mlengi wawo sawakomera mtima."
                },
                "12": {
                    "verse_nr": "12",
                    "verse": "Tsiku limenelo Yehova adzasonkhanitsa pamodzi anthu ake mmodzimmodzi kumalo opunthira tirigu, kuchokera ku mtsinje wa Yufurate mpaka ku mtsinje wa ku Igupto."
                },
                "13": {
                    "verse_nr": "13",
                    "verse": "Ndipo tsiku limenelo lipenga lalikulu lidzalira. Amene akuzunzika ku Asiriya iwo amene ali ku ukapolo ku Igupto adzabwera ndi kudzalambira Yehova pa phiri lopatulika mu Yerusalemu."
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Tsoka kwa Efereimu - Tsoka ufumu wonyada wa zidakwa za ku Efereimu. Tsoka kwa ulemerero wake wokongola umene ukufota ngati duwa limene lili pa mutu pa anthu oledzera a m\u02bcchigwa chachonde."
                },
                "2": {
                    "verse_nr": "2",
                    "verse": "Taonani, ambuye ali naye wina wamphamvu ndi nyonga. Iye adzabwera ngati mkuntho wamatalala ndi namondwe wowononga, ngati madzi amphamvu osefukira a mvula yamkuntho; ndipo adzawagwetsa pansi mwankhanza."
                },
                "3": {
                    "verse_nr": "3",
                    "verse": "Ulamuliro wa atsogoleri oledzera a ku Efereimu adzawuthetsa."
                },
                "4": {
                    "verse_nr": "4",
                    "verse": "Ndipo ulemerero wokongola wa mzinda umene uli ngati duwa lofota pamutu pa anthu oledzera a m\u02bcchigwa chachonde uja, udzakhala ngati nkhuyu yoyambirira kupsa imene munthu akangoyiona amayithyola nthawi yokolola isanakwane."
                },
                "5": {
                    "verse_nr": "5",
                    "verse": "Tsiku limenelo Yehova Wamphamvuzonse adzakhala ngati nkhata yaufumu, chipewa chokongola kwa anthu ake otsala."
                },
                "6": {
                    "verse_nr": "6",
                    "verse": "Iye adzapereka mtima wachilungamo kwa oweruza, adzakhala chilimbikitso kwa amene amabweza adani pa zipata za mzinda."
                },
                "7": {
                    "verse_nr": "7",
                    "verse": "Nawonso awa ali dzandidzandi chifukwa cha vinyo ndipo akusochera chifukwa cha mowa: ansembe ndi aneneri akudzandira chifukwa cha mowa ndipo akusokonezeka chifukwa cha vinyo; akusochera chifukwa cha mowa, akudzandira pamene akuona masomphenya, kupunthwa pamene akupereka chigamulo."
                },
                "8": {
                    "verse_nr": "8",
                    "verse": "Pa matebulo onse pali masanzi okhaokha ndipo palibenso malo wopanda zonyansa."
                },
                "9": {
                    "verse_nr": "9",
                    "verse": "Iwo akuti, \u201cKodi munthu ameneyu akufuna aphunzitse ndani? Uthengawu akufuna kufotokozera yani? Ndi kwa ana amene aleka kuyamwa, kwa makanda ongowachotsa kumene ku bere?"
                },
                "10": {
                    "verse_nr": "10",
                    "verse": "Akuyesa kumatiphunzitsa pang\u02bconopang\u02bcono lemba ndi lemba, mzere ndi mzere, phunziro ndi phunziro. Zonsezi akungoti apa pang\u02bcono apa pang\u02bcono.\u201d"
                },
                "11": {
                    "verse_nr": "11",
                    "verse": "Mulungu adzayankhula kwa anthu ake kudzera mwa anthu aziyankhulo zachilendo, ziyankhulo zosamveka bwino. Mulungu adzayankhula kwa anthu awa, amene"
                },
                "12": {
                    "verse_nr": "12",
                    "verse": "anakuwuzani kuti, \u201cMalo opumulira ndi ano, otopa apumule, malo owusira ndi ano.\u201d Koma inu simunamvere."
                },
                "13": {
                    "verse_nr": "13",
                    "verse": "Choncho Yehova adzakuphunzitsani pang\u02bconopang\u02bcono lemba ndi lemba, mzere ndi mzere, phunziro ndi phunziro. Kotero mudzayenda ndi kugwa chambuyo, adzapweteka ndi kukodwa mu msampha ndipo adzakutengani ku ukapolo."
                },
                "14": {
                    "verse_nr": "14",
                    "verse": "N\u02bcchifukwa chake imvani mawu a Yehova, inu anthu achipongwe amene mumalamulira anthu awa mu Yerusalemu."
                },
                "15": {
                    "verse_nr": "15",
                    "verse": "Inu mumayankhula monyada kuti, \u201cIfe tinachita pangano ndi imfa, ife tachita mgwirizano ndi manda. Pamene mliri woopsa ukadzafika sudzatikhudza ife, chifukwa timadalira bodza ngati pothawirapo pathu ndi chinyengo ngati malo anthu obisalapo.\u201d"
                },
                "16": {
                    "verse_nr": "16",
                    "verse": "Tsono zimene Ambuye Yehova akunena ndi izi: \u201cTaonani, ndikuyika mwala wovomerezeka ndi amisiri ngati maziko mu Ziyoni, mwala wapangodya, wamtengowapatali wopanga maziko amphamvu; munthu amene awukhulupirira sadzagwedezeka."
                },
                "17": {
                    "verse_nr": "17",
                    "verse": "Ntchito zolungama zidzakhala ngati chingwe choyezera maziko ake, ndipo chilungamo chidzakhala chowongolera mzere; matalala adzawononga malo anu othawirapo, amene ndi mabodza, ndipo madzi adzamiza malo anu obisalako."
                },
                "18": {
                    "verse_nr": "18",
                    "verse": "Pangano limene munachita ndi imfa lidzathetsedwa; mgwirizano wanu ndi manda udzachotsedwa. Pakuti mliri woopsa udzafika, ndipo udzakugonjetsani."
                },
                "19": {
                    "verse_nr": "19",
                    "verse": "Ndipo ukadzangofika udzakutengani. Udzafika mmawa uliwonse, usiku ndi usana.\u201d Anthu akadzamvetsetsa uthenga umenewu adzaopsedwa kwambiri."
                },
                "20": {
                    "verse_nr": "20",
                    "verse": "Mudzakhala ngati munthu wogona pa bedi lalifupi kwambiri kuti sangathe kutambalitsapo miyendo; ndiponso mudzakhala ngati munthu amene wafunda bulangeti lochepa kwambiri kuti sangathe n\u02bckufunda komwe."
                },
                "21": {
                    "verse_nr": "21",
                    "verse": "Yehova adzamenya nkhondo monga anachitira ku phiri la Perazimu adzakalipa monga anachitira ku chigwa cha Gibiyoni; adzagwira ntchito yake yooneka ngati yachilendo, ndipo zimene ati adzachite zidzakhala ngati zodabwitsa."
                },
                "22": {
                    "verse_nr": "22",
                    "verse": "Tsopano lekani kunyoza, mukapanda kutero maunyolo anu adzakuthinani kwambiri; Ambuye, Yehova Wamphamvuzonse wandiwuza kuti, \u201cNdagamula kuti ndidzawononga dziko lapansi.\u201d"
                },
                "23": {
                    "verse_nr": "23",
                    "verse": "Tcherani khutu ndipo mumve mawu anga; mvetserani ndipo mumve zimene ndikunena."
                },
                "24": {
                    "verse_nr": "24",
                    "verse": "Kodi mlimi wofuna kudzala mbewu amangokhalira kutipula kokhakokha? Kodi amangokhalira kugawula ndi kugalawuza kokhakokha?"
                },
                "25": {
                    "verse_nr": "25",
                    "verse": "Pamene iye wasalaza mundawo, kodi samafesa mawere ndi chitowe? Kodi suja samadzala tirigu ndi barele m\u02bcmizere yake, nadzala mchewere m\u02bcphepete mwa mundawo?"
                },
                "26": {
                    "verse_nr": "26",
                    "verse": "Mulungu wake amamulangiza ndi kumuphunzitsa njira yabwino."
                },
                "27": {
                    "verse_nr": "27",
                    "verse": "Mawere sapunthira chopunthira cha galeta lopanda mikombero, kapena chitowe sapuntha popondetsapo mikombero ya galeta; mawere amapuntha ndi ndodo ndipo chitowe amapuntha ndi kamtengo."
                },
                "28": {
                    "verse_nr": "28",
                    "verse": "Tirigu ayenera kusinjidwa kuti apangire buledi, komabe munthu samangokhalira kupuntha tiriguyo osalekeza, kuopa kuti angatekedzeke. Ngakhale kuti amapuntha tiriguyo poyendetsapo mikombero ya galeta, koma akavalo ake satekedza tiriguyo."
                },
                "29": {
                    "verse_nr": "29",
                    "verse": "Izinso zimachokera kwa Yehova Wamphamvuzonse, wa uphungu wodabwitsa ndi wa nzeru zopambana."
                }
            }
        },
        "29": {
            "chapter_nr": "29",
            "chapter": {
                "1": {
                    "verse_nr": "1",
                    "verse": "Tsoka kwa Mzinda wa Davide - Tsoka kwa iwe, Arieli, Arieli, mzinda umene Davide anakhazikitsamo zithando za nkhondo! Papite chaka chimodzi kapena ziwiri ndipo masiku a zikondwerero zanu azipitirirabe ndithu."
                },
                "2": {
                    "verse_nr": "2",
                    "verse": "Komatu Ine ndidzathira nkhondo Arieli ndipo kudzakhala kulira ndi kudandaula, mzindawo udzasanduka ngati ng\u02bcanjo ya guwa lansembe."
                },
                "3": {
                    "verse_nr": "3",
                    "verse": "Ine ndidzamanga misasa ya nkhondo kulimbana ndi mzindawo; ndidzakuzungulira ndi nsanja za nkhondo ndi kumanga mitumbira yanga ya nkhondo kulimbana nawe."
                },
                "4": {
                    "verse_nr": "4",
                    "verse": "Utagwetsedwa pansi, iwe udzayankhula kuchokera m\u02bcnthaka, mawu ako adzatuluka uli m\u02bcfumbi, adzamveka ngati a mzukwa. Mawu ako adzamveka ngati onong\u02bcona kuchokera m\u02bcfumbi."
                },
                "5": {
                    "verse_nr": "5",
                    "verse": "Koma chigulu cha adani ako chidzasanduka chifwirimbwiti. Chigulu cha ankhondo achilendo chidzabalalika ngati mungu wowuluzika ndi mphepo. Mwadzidzidzi ndi mosayembekezereka,"
                },
                "6": {
                    "verse_nr": "6",
                    "verse": "Yehova Wamphamvuzonse adzabwera ndi mabingu ndi chivomerezi ndi phokoso lalikulu, kamvuluvulu ndi namondwe ndi malawi a moto wonyeketsa."
                },
                "7": {
                    "verse_nr": "7",
                    "verse": "Tsono chigulu chankhondo cha mitundu ina yonse chimene chikulimbana ndi mzinda wa Arieli n\u02bckumathira nkhondo mzindawo, malinga ake ndi kuwuzinga, chigulu chonsecho chidzazimirira ngati maloto, gati zinthu zoziona m\u02bcmasomphenya usiku."
                },
                "8": {
                    "verse_nr": "8",
                    "verse": "Chidzakhala ngati munthu wanjala wolota akudya, koma podzuka ali nayobe njala; kapena ngati munthu waludzu wolota akumwa, koma podzuka, ali nalobe ludzu, kummero kwake kuli gwaa. Izi zidzachitika pamene chigulu cha nkhondo cha mitundu ina yonse chikunthira nkhondo Phiri la Ziyoni."
                },
                "9": {
                    "verse_nr": "9",
                    "verse": "Pitirizani kuledzera ndipo mudzakhala opusa. Dzitsekeni m\u02bcmaso ndipo mukhale osapenya, ledzerani, koma osati ndi vinyo, dzandirani, koma osati ndi mowa."
                },
                "10": {
                    "verse_nr": "10",
                    "verse": "Yehova wakugonetsani tulo tofa nato. Watseka maso anu, inu aneneri; waphimba mitu yanu, inu alosi."
                },
                "11": {
                    "verse_nr": "11",
                    "verse": "Kwa inu mawu onsewa ali ngati buku lotsekedwa, ndipo ngati lipatsidwa kwa wina wodziwa kuwerenga ndi kunena kuti, \u201cChonde tawerengani bukuli,\u201d iye adzati, \u201cSindingathe popeza ndi lomatidwa.\u201d"
                },
                "12": {
                    "verse_nr": "12",
                    "verse": "Kapena ngati lipatsidwa kwa amene sadziwa kuwerenga ndi kunena kuti, \u201cChonde werenga bukuli,\u201d iye adzayankha kuti, \u201cIne sindidziwa kuwerenga.\u201d"
                },
                "13": {
                    "verse_nr": "13",
                    "verse": "Ambuye akuti, \u201cAnthu awa amandipembedza Ine ndi pakamwa pawo, ndi kundilemekeza Ine ndi milomo yawo, koma mitima yawo ili kutali ndi Ine. Kundipembedza kwawo ndi kwa chiphamaso. Amandipembedza motsata malamulo a anthu amene anaphunzitsidwa."
                },
                "14": {
                    "verse_nr": "14",
                    "verse": "N\u02bcchifukwa chakenso Ine ndidzapitirira kuwachitira ntchito zodabwitsa; nzeru za anthu anzeru zidzatha, luntha la anthu aluntha Ine ndidzalinyoza.\u201d"
                },
                "15": {
                    "verse_nr": "15",
                    "verse": "Tsoka kwa amene amayesetsa kubisira Yehova maganizo awo, amene amachita ntchito zawo mu mdima n\u02bckumanena kuti, \u201cNdani amene akundiona kapena ndani akudziwa zimene ndikuchita?\u201d"
                },
                "16": {
                    "verse_nr": "16",
                    "verse": "Inu mumazondotsa zinthu ngati kuti dothi lasanduka wowumba mbiya. Kodi chinthu chopangidwa chingawuze wochipanga kuti \u201cSunandipange ndi iwe?\u201d Kapena m\u02bcphika kunena kwa amene anawuwumba kuti, \u201cIwe sudziwa chilichonse?\u201d"
                },
                "17": {
                    "verse_nr": "17",
                    "verse": "Kodi Lebanoni posachedwapa sadzasanduka munda wachonde, ndipo kodi munda wachondewo ngati nkhalango?"
                },
                "18": {
                    "verse_nr": "18",
                    "verse": "Tsiku limenelo anthu osamva adzamva mawu a m\u02bcbuku, ndipo anthu osaona amene ankakhala mu mdima adzapenya."
                },
                "19": {
                    "verse_nr": "19",
                    "verse": "Anthu odzichepetsa adzakhalanso ndi chimwemwe mwa Yehova; ndipo anthu osowa adzakondwa chifukwa cha Woyerayo wa Israeli."
                },
                "20": {
                    "verse_nr": "20",
                    "verse": "Koma anthu ankhanza adzazimirira, oseka anzawo sadzaonekanso, ndipo onse okopeka ndi zoyipa adzawonongedwa."
                },
                "21": {
                    "verse_nr": "21",
                    "verse": "Yehova adzalanga amene amasinjirira munthu kuti apezeke wolakwa, kapena kuphophonyetsa anthu ozenga mlandu ndi umboni wonama kuti osalakwa asaweruzidwe mwachilungamo."
                },
                "22": {
                    "verse_nr": "22",
                    "verse": "Choncho Yehova amene anawombola Abrahamu, akunena kwa zidzukulu za Yakobo kuti, \u201cAnthu anga sadzachitanso manyazi; nkhope zawo sizidzagwanso ndi manyazi."
                },
                "23": {
                    "verse_nr": "23",
                    "verse": "Akadzaona ana awo ndi ntchito ya manja anga pakati pawo, adzatamanda dzina langa loyera; adzazindikira kuyera kwa Woyerayo wa Yakobo, ndipo adzachita naye mantha Mulungu wa Israeli."
                },
                "24": {
                    "verse_nr": "24",
                    "verse": "Anthu opusa adzapeza nzeru; onyinyirika adzalandira malangizo.\u201d"
                }
            }
        },
        "30": {
            "chapter_nr": "30",
            "chapter": {
                "1": {
                    "verse_nr": "1",
                    "verse": "Tsoka kwa Mtundu Wopanduka - Yehova akuti, \u201cTsoka kwa ana ondipandukira amene amachita zowakomera iwo okha osati Ine, nachita mgwirizano wawowawo koma osati motsogozedwa ndi Ine. Choncho amanka nachimwirachimwira."
                },
                "2": {
                    "verse_nr": "2",
                    "verse": "Amapita ku Igupto kukapempha thandizo koma osandifunsa; amathawira kwa Farao kuti awateteze, ku Igupto amafuna malo opulumulira."
                },
                "3": {
                    "verse_nr": "3",
                    "verse": "Koma chitetezo cha Farao chidzakhala manyazi anu, malo a mthunzi a ku Igupto mudzachita nawo manyazi."
                },
                "4": {
                    "verse_nr": "4",
                    "verse": "Ngakhale kuti nduna zawo zili ku Zowani, ndipo akazembe awo afika kale ku Hanesi,"
                },
                "5": {
                    "verse_nr": "5",
                    "verse": "aliyense wa ku Yuda adzachita manyazi chifukwa cha anthu opanda nawo phindu, amene sabweretsa thandizo kapena phindu, koma manyazi ndi mnyozo.\u201d"
                },
                "6": {
                    "verse_nr": "6",
                    "verse": "Uthenga wonena za nyama za ku Negevi: Akazembe akuyenda m\u02bcdziko lovuta ndi losautsa, m\u02bcmene muli mikango yayimuna ndi yayikazi, mphiri ndi njoka zaululu. Iwo amasenzetsa abulu ndi ngamira chuma chawo, kupita nazo kwa mtundu wa anthu umene sungawathandize."
                },
                "7": {
                    "verse_nr": "7",
                    "verse": "Amapita ku Igupto amene thandizo lake ndi lachabechabe. N\u02bcchifukwa chake dzikolo ndalitcha Rahabe chirombo cholobodoka."
                },
                "8": {
                    "verse_nr": "8",
                    "verse": "Yehova anandiwuza kuti, \u201cTsopano pita, ukalembe zimenezi m\u02bcbuku iwo akuona ndipo lidzakhala ngati umboni wosatha masiku a m\u02bctsogolo."
                },
                "9": {
                    "verse_nr": "9",
                    "verse": "Amenewa ndi anthu owukira, onama ndi osafuna kumvera malangizo a Yehova."
                },
                "10": {
                    "verse_nr": "10",
                    "verse": "Iwo amawuza alosi kuti, \u2018Musationerenso masomphenya!\u2019 Ndipo amanena kwa mneneri kuti, \u2018Musatinenerenso zoona,\u2019 mutiwuze zotikomera, munenere za m\u02bcmutu mwanu."
                },
                "11": {
                    "verse_nr": "11",
                    "verse": "Patukani pa njira ya Yehova, lekani kutsata njira ya Yehova; ndipo tisamvenso mawu a Woyerayo uja wa Israeli!\u201d"
                },
                "12": {
                    "verse_nr": "12",
                    "verse": "N\u02bcchifukwa chake Woyerayo wa Israeli akunena kuti, \u201cPopeza inu mwakana uthenga uwu, mumakhulupirira zopondereza anzanu ndipo mumadalira kuchita zoyipa,"
                },
                "13": {
                    "verse_nr": "13",
                    "verse": "choncho tchimo linalo lidzakhala ngati ming\u02bcalu pa khoma lalitali ndi lopendama limene linagwa mwadzidzidzi ndi mwamsangamsanga."
                },
                "14": {
                    "verse_nr": "14",
                    "verse": "Lidzaphwanyika ngati mbiya imene yanyenyekeratu, mwakuti pakati pake sipadzapezeka phale ngakhale lopalira moto m\u02bcng\u02bcanjo kapena lotungira madzi m\u02bcchitsime.\u201d"
                },
                "15": {
                    "verse_nr": "15",
                    "verse": "Zimene Ambuye Yehova, Woyerayo wa Israeli ananena ndi izi: \u201cNgati mubwerera ndi kupuma mudzapulumuka, ngati mukhala chete ndi kukhulupirira mudzakhala amphamvu, koma inu munakana zimenezi."
                },
                "16": {
                    "verse_nr": "16",
                    "verse": "Inu mukuti, \u2018Ayi ife tidzathawa, tidzakwera pa akavalo aliwiro.\u2019 Zoonadi kuti mudzakwera pa akavalo aliwiro, koma okuthamangitsani adzakhalanso aliwiro."
                },
                "17": {
                    "verse_nr": "17",
                    "verse": "Anthu 1,000 mwa inu adzathawa poona mdani mmodzi; poona adani asanu okha nonsenu mudzathawa. Otsala anu adzakhala ngati mbendera pa phiri, ndi ngati chizindikiro cha pa chulu.\u201d"
                },
                "18": {
                    "verse_nr": "18",
                    "verse": "Komatu Yehova akufunitsitsa kuti akukomereni mtima, iye ali wokonzeka kuti akuchitireni chifundo. Pakuti Yehova ndi Mulungu wachilungamo. Ndi odala onse amene amakhulupirira Iye!"
                },
                "19": {
                    "verse_nr": "19",
                    "verse": "Inu anthu a ku Ziyoni, amene mukhala mu Yerusalemu simudzaliranso. Mulungu adzakukomerani mtima pamene adzamva kulira kwanu kopempha thandizo! Ndipo akadzamva, adzakuyankhani."
                },
                "20": {
                    "verse_nr": "20",
                    "verse": "Ngakhale Ambuye adzakulowetseni m\u02bcmasautso, aphunzitsi anu sadzakhala kakasi; inu mudzawaona ndi maso anuwo."
                },
                "21": {
                    "verse_nr": "21",
                    "verse": "Ngati mudzapatukira kumanja kapena kumanzere, mudzamva mawu kumbuyo kwanu woti, \u201cNjira ndi iyi; yendani m\u02bcmenemo.\u201d"
                },
                "22": {
                    "verse_nr": "22",
                    "verse": "Pamenepo mudzawononga mafano anu okutidwa ndi siliva ndiponso zifanizo zanu zokutidwa ndi golide; mudzawataya ngati zinthu zonyansa ndipo mudzati, \u201cZichoke zonsezi!\u201d"
                },
                "23": {
                    "verse_nr": "23",
                    "verse": "Yehova adzakugwetseraninso mvula pa mbewu zanu zimene mukadzale m\u02bcnthaka, ndipo chakudya chimene mudzakolole chidzakhala chabwino ndi chochuluka. Tsiku limenelo ng\u02bcombe zanu zidzadya msipu wochuluka."
                },
                "24": {
                    "verse_nr": "24",
                    "verse": "Ng\u02bcombe ndi abulu amene amalima m\u02bcmunda adzadya chakudya chamchere, chopetedwa ndi foloko ndi fosholo."
                },
                "25": {
                    "verse_nr": "25",
                    "verse": "Pa tsiku limene adani anu adzaphedwa ndi nsanja zawo kugwa, mitsinje ya madzi idzayenda pa phiri lililonse lalikulu ndi pa phiri lililonse laling\u02bcono."
                },
                "26": {
                    "verse_nr": "26",
                    "verse": "Mwezi udzawala ngati dzuwa, ndipo kuwala kwa dzuwa kudzawonjezereka kasanu n\u02bckawiri, ngati kuwala kwa tsiku limodzi. Yehova adzamanga mabala a anthu ake ndi kupoletsa zilonda zimene Iye anachititsa polanga anthu ake."
                },
                "27": {
                    "verse_nr": "27",
                    "verse": "Taonani, Yehova akubwera kuchokera kutali, ndipo mkwiyo wake ndiwonyeka ndi chiweruzo chake chidzakhala chopweteka. Iye wayankhula mwaukali kwambiri, ndipo mawu ake ali ngati moto wonyeka."
                },
                "28": {
                    "verse_nr": "28",
                    "verse": "Mpweya wake uli ngati mtsinje wosefukira, wa madzi ofika m\u02bckhosi. Iye adzasefa anthu a mitundu ina ndi sefa wosakaza; Iye akuyika zitsulo m\u02bckamwa mwa anthu a mitundu ina ngati akavalo, kuti ziwasocheretse."
                },
                "29": {
                    "verse_nr": "29",
                    "verse": "Ndipo inu mudzayimba mokondwa monga mumachitira usiku pa chikondwerero chopatulika. Mudzasangalala ngati anthu oyimba zitoliro popita ku phiri la Yehova, thanthwe la Israeli."
                },
                "30": {
                    "verse_nr": "30",
                    "verse": "Anthu adzamva liwu la ulemerero la Yehova ndipo adzaona dzanja lake likutsika pa iwo ndi mkwiyo woopsa, pamodzi ndi moto wonyeketsa, mphenzi, namondwe ndi matalala."
                },
                "31": {
                    "verse_nr": "31",
                    "verse": "Asiriya adzaopa liwu la Yehova, ndipo Iye adzawakantha ndi ndodo."
                },
                "32": {
                    "verse_nr": "32",
                    "verse": "Yehova akamadzalanga adani ake ndi ndodo, anthu ake adzakhala akuvina nyimbo zoyimbira matambolini ndi azeze, Yehova ndiye ati adzamenyane ndi Asiriyawo."
                },
                "33": {
                    "verse_nr": "33",
                    "verse": "Malo otenthera zinthu akonzedwa kale; anakonzera mfumu ya ku Asiriya. Dzenje la motolo ndi lozama ndi lalikulu, ndipo muli nkhuni zambiri; mpweya wa Yehova, wangati mtsinje wa sulufule, udzayatsa motowo pa nkhunizo."
                }
            }
        },
        "31": {
            "chapter_nr": "31",
            "chapter": {
                "1": {
                    "verse_nr": "1",
                    "verse": "Tsoka kwa Amene Amadalira Igupto - Tsoka kwa amene amapita ku Igupto kukapempha chithandizo, amene amadalira akavalo, nakhulupirira kuchuluka kwa magaleta awo ankhondo ndiponso mphamvu za asilikali awo okwera pa akavalo, koma sakhulupirira Woyerayo wa Israeli, kapena kupempha chithandizo kwa Yehova."
                },
                "2": {
                    "verse_nr": "2",
                    "verse": "Komatu Yehovayo ndi wanzeru ndipo angathe kuwononga, ndipo sasintha chimene wanena. Adzalimbana ndi anthu ochita zoyipa, komanso ndi amene amathandiza anthu ochita zoyipa."
                },
                "3": {
                    "verse_nr": "3",
                    "verse": "Aigupto ndi anthu chabe osati Mulungu; akavalo awo ndi nyama chabe osati mizimu. Yehova akangotambasula dzanja lake, amene amapereka chithandizo adzapunthwa, amene amalandira chithandizocho adzagwa; onsewo adzathera limodzi."
                },
                "4": {
                    "verse_nr": "4",
                    "verse": "Zimene Yehova akunena kwa ine ndi izi: \u201cMonga mkango kapena msona wamkango umabangula ukagwira nyama yake, ndipo suopsedwa kapena kusokonezeka ndi kufuwula kwa abusa amene akulimbana nayo, momwemonso palibe chingaletse Yehova Wamphamvuzonse kubwera kudzatchinjiriza phiri la Ziyoni ndi zitunda zake."
                },
                "5": {
                    "verse_nr": "5",
                    "verse": "Monga mbalame zowuluka pamwamba pa zisa zake, Yehova Wamphamvuzonse adzatchinjiriza Yerusalemu; ndi kumupulumutsa, iye adzawupitirira ndi kuwulanditsa.\u201d"
                },
                "6": {
                    "verse_nr": "6",
                    "verse": "Inu Aisraeli, bwererani kwa Iye amene munamuwukira kwakukulu."
                },
                "7": {
                    "verse_nr": "7",
                    "verse": "Pakuti tsiku limenelo nonsenu mudzataya mafano anu a siliva ndi golide amene mumapanga ndi manja anu auchimo."
                },
                "8": {
                    "verse_nr": "8",
                    "verse": "\u201cAasiriya adzaphedwa ku nkhondo ndi mphamvu osati za munthu. Lupanga, osati la munthu, lidzawawononga. Adzathawa ku nkhondo ndipo anyamata awo adzagwira ntchito yathangata."
                },
                "9": {
                    "verse_nr": "9",
                    "verse": "Mfumu yawo idzamwalira ndi mantha, ndipo atsogoleri awo ankhondo adzathawa ndi mantha kusiya pambuyo mbendera yawo ya nkhondo.\u201d Akutero Yehova, amene moto wake uli mu Ziyoni, ndipo ng\u02bcanjo yake ili mu Yerusalemu."
                }
            }
        },
        "32": {
            "chapter_nr": "32",
            "chapter": {
                "1": {
                    "verse_nr": "1",
                    "verse": "Ufumu Wachilungamo - Taonani, kudzakhala mfumu ina imene idzalamulira mwachilungamo, ndipo akalonga ake adzaweruza molungama."
                },
                "2": {
                    "verse_nr": "2",
                    "verse": "Munthu aliyense adzakhala ngati pothawirapo mphepo ndi malo obisalirapo namondwe, adzakhala ngati mitsinje ya m\u02bcchipululu, ngati mthunzi wa thanthwe lalikulu la m\u02bcdziko lowuma."
                },
                "3": {
                    "verse_nr": "3",
                    "verse": "Ndipo maso a anthu openya sadzakhalanso otseka, ndipo makutu a anthu akumva adzamvetsetsa."
                },
                "4": {
                    "verse_nr": "4",
                    "verse": "Anthu a mtima wopupuluma adzadziwa ndi kuchita zinthu mofatsa, ndipo anthu ovutika kuyankhula adzayankhula mosadodoma ndi momveka."
                },
                "5": {
                    "verse_nr": "5",
                    "verse": "Chitsiru sichidzatchedwanso munthu waulemu wake ndipo munthu woyipa sadzalemekezedwa."
                },
                "6": {
                    "verse_nr": "6",
                    "verse": "Pakuti munthu opusa amayankhula zauchitsiru, amaganiza kuchita zoyipa: Iye amachita zoyipira Mulungu, ndipo amafalitsa zolakwika zokhudza Yehova; anjala sawapatsa chakudya ndipo aludzu sawapatsa madzi."
                },
                "7": {
                    "verse_nr": "7",
                    "verse": "Munthu woyipa njira zake ndi zoyipanso, iye kwake n\u02bckulingalira zinthu zoyipa. Amalingalira zakuti awononge anthu aumphawi ndi mabodza ake ngakhale kuti waumphawiyo akuyankhula zoona."
                },
                "8": {
                    "verse_nr": "8",
                    "verse": "Koma munthu wolemekezeka amalingaliranso kuchita zinthu zabwino, Iye amakhazikika pa zinthu zabwinozo."
                },
                "9": {
                    "verse_nr": "9",
                    "verse": "Akazi a ku Yerusalemu - Khalani maso, inu akazi amene mukungokhala wopanda kulingalira kuti kunja kulinji ndipo imvani mawu anga. Inu akazi odzitama, imvani zimene ndikunena!"
                },
                "10": {
                    "verse_nr": "10",
                    "verse": "Pakapita chaka ndi masiku pang\u02bcono inu akazi amatama mudzanjenjemera; chifukwa mitengo ya mphesa idzakanika ndipo zipatso sizidzaoneka."
                },
                "11": {
                    "verse_nr": "11",
                    "verse": "Nthunthumirani inu okhala mosatekesekanu; ndipo njenjemerani, inu akazi omadzikhulupirira nokhanu. Vulani zovala zanu, ndipo valani ziguduli m\u02bcchiwuno mwanu."
                },
                "12": {
                    "verse_nr": "12",
                    "verse": "Dzigugudeni pachifuwa mwachisoni chifukwa minda yachonde, ndi mphesa yawonongeka."
                },
                "13": {
                    "verse_nr": "13",
                    "verse": "M\u02bcdziko la anthu anga mwamera minga ndi mkandankhuku. Zoona, mulilire nyumba zonse zachikondwerero ndi mzinda uno umene unali wachisangalalo."
                },
                "14": {
                    "verse_nr": "14",
                    "verse": "Nyumba yaufumu idzasiyidwa, mzinda waphokoso udzakhala wopanda anthu; malinga ndi nsanja zidzasanduka chipululu mpaka muyaya. Abulu adzasangalalamo ndipo ziweto zidzapezamo msipu."
                },
                "15": {
                    "verse_nr": "15",
                    "verse": "Yehova adzatipatsa mzimu wake, ndipo dziko lachipululu lidzasanduka munda wachonde, ndipo munda wachonde udzakhala ngati nkhalango."
                },
                "16": {
                    "verse_nr": "16",
                    "verse": "Tsono m\u02bcchipululu mudzakhala chiweruzo cholungama ndipo m\u02bcminda yachonde mudzakhala chilungamo."
                },
                "17": {
                    "verse_nr": "17",
                    "verse": "Mtendere udzakhala chipatso chachilungamo; zotsatira za chilungamo zidzakhala bata ndi kudzidalira mpaka muyaya."
                },
                "18": {
                    "verse_nr": "18",
                    "verse": "Anthu anga adzakhala m\u02bcmidzi yamtendere, m\u02bcnyumba zodalirika, ndi malo osatekeseka a mpumulo."
                },
                "19": {
                    "verse_nr": "19",
                    "verse": "Ngakhale nkhalango idzawonongedwa ndi matalala ndipo mzinda udzagwetsedwa mpaka pansi,"
                },
                "20": {
                    "verse_nr": "20",
                    "verse": "inutu mudzakhala odalitsika ndithu. Mudzadzala mbewu zanu m\u02bcmbali mwa mtsinje uliwonse, ndipo ng\u02bcombe zanu ndi abulu anu zidzadya paliponse."
                }
            }
        },
        "33": {
            "chapter_nr": "33",
            "chapter": {
                "1": {
                    "verse_nr": "1",
                    "verse": "Msautso ndi Thandizo - Tsoka kwa iwe, iwe wowonongawe, amene sunawonongedwepo! Tsoka kwa iwe, iwe mthirakuwiri, iwe amene sunanyengedwepo! Iwe ukadzaleka kuwononga, udzawonongedwa, ukadzasiya um\u02bcthirakuwiri, adzakuwononga, ndipo ukadzaleka kuchita zachinyengo adzakunyenga."
                },
                "2": {
                    "verse_nr": "2",
                    "verse": "Inu Yehova, mutikomere mtima ife; tikulakalaka Inu. Tsiku ndi tsiku mutitchinjirize ndi mkono wanu, ndipo mutipulumutse pa nthawi ya masautso."
                },
                "3": {
                    "verse_nr": "3",
                    "verse": "Mukatulutsa liwu lanu longa bingu mitundu ya anthu imathawa; pamene Inu mwadzambatuka mitundu ya anthu imabalalika."
                },
                "4": {
                    "verse_nr": "4",
                    "verse": "Zofunkha za ku nkhondo za mitundu ina Aisraeli adzazisonkhanitsa ngati mmene limachitira dzombe. Iwo adzalumphira zofunkhazo monga mmene limachitira dzombe."
                },
                "5": {
                    "verse_nr": "5",
                    "verse": "Yehova wakwezeka kwambiri pakuti amakhala pamwamba pa zonse adzadzaza Ziyoni ndi chilungamo ndi chipulumutso."
                },
                "6": {
                    "verse_nr": "6",
                    "verse": "Iye adzakupatsani mtendere pa nthawi yanu, adzakupatsani chipulumutso chochuluka, nzeru zambiri ndi chidziwitso chochuluka; kuopa Yehova ngati madalitso."
                },
                "7": {
                    "verse_nr": "7",
                    "verse": "Taonani, anthu awo amphamvu akulira mofuwula m\u02bcmisewu; akazembe okhazikitsa mtendere akulira kwambiri."
                },
                "8": {
                    "verse_nr": "8",
                    "verse": "M\u02bcmisewu yayikulu mulibe anthu, m\u02bcmisewu mulibe anthu a paulendo. Mdaniyo ndi wosasunga pangano. Iye amanyoza mboni. Palibe kulemekezana."
                },
                "9": {
                    "verse_nr": "9",
                    "verse": "Dziko likulira ndipo likunka likutha. Nkhalango ya Lebanoni ikuchita manyazi, yafota. Chigwa cha chonde cha Saroni chasanduka chachidalala. Masamba a mitengo ya ku Basani ndi Karimeli akuyoyoka."
                },
                "10": {
                    "verse_nr": "10",
                    "verse": "Yehova akunena kuti, \u201cTsopano ndidzadzambatuka ndipo ndidzaonetsa mphamvu zanga, ndipo ndidzakwezedwa."
                },
                "11": {
                    "verse_nr": "11",
                    "verse": "Zolingalira zanu n\u02bczachabechabe ngati udzu wamanyowa. Mpweya wamoto udzakupserezani."
                },
                "12": {
                    "verse_nr": "12",
                    "verse": "Anthu a mitundu ina adzatenthedwa ngati miyala ya njereza; ndi ngati minga yodulidwa.\u201d"
                },
                "13": {
                    "verse_nr": "13",
                    "verse": "Inu amene muli kutali, imvani zimene ndachita; inu amene muli pafupi, dziwani mphamvu zanga"
                },
                "14": {
                    "verse_nr": "14",
                    "verse": "Mu mzinda wa Ziyoni anthu ochimwa agwidwa ndi mantha; anthu osapembedza Mulungu akunjenjemera: Iwo akunena kuti, \u201cNdani wa ife angathe kukhala m\u02bcmoto wonyeketsa? Ndani wa ife angathe kukhala moto wosatha?\u201d"
                },
                "15": {
                    "verse_nr": "15",
                    "verse": "Angathe kuti ndi amene amachita zolungama ndi kuyankhula zoona, amene amakana phindu lolipeza monyenga ndipo salola manja ake kulandira ziphuphu, amene amatseka makutu ake kuti angamve mawu opangana kupha anzawo ndipo amatsinzina kuti angaone zoyipa."
                },
                "16": {
                    "verse_nr": "16",
                    "verse": "Munthu wotere ndiye adzakhale pa nsanja, kothawira kwake kudzakhala m\u02bcmalinga a m\u02bcmapiri. Azidzalandira chakudya chake ndipo madzi sadzamusowa."
                },
                "17": {
                    "verse_nr": "17",
                    "verse": "Nthawi imeneyo maso a ana adzaona mfumu ya maonekedwe wokongola ndi kuona dziko lotambasukira kutali."
                },
                "18": {
                    "verse_nr": "18",
                    "verse": "Mu mtima mwanu muzidzalingalira zoopsa zinachitika kale zija: \u201cAli kuti mkulu wa Asilikali uja? Ali kuti wokhometsa misonkho uja? Ali kuti mkulu woyang\u02bcanira nsanja?\u201d"
                },
                "19": {
                    "verse_nr": "19",
                    "verse": "Simudzawaonanso anthu odzikuza aja, anthu aja achiyankhulo chosadziwika, chachilendo ndi chosamveka."
                },
                "20": {
                    "verse_nr": "20",
                    "verse": "Taonani Ziyoni, mzinda wa zikondwerero zachipembedzo chathu; maso anu adzaona Yerusalemu, mzinda wamtendere, tenti imene sidzachotsedwa, zikhomo zake sizidzazulidwa, kapena zingwe zake kuduka."
                },
                "21": {
                    "verse_nr": "21",
                    "verse": "Kumeneko Yehova adzaonetsa ulemerero wake ndipo mzindawo udzakhala kasupe wa mitsinje yayikulu. Ngalawa za zopalasa sizidzapitamo, sitima zapamadzi zikuluzikulu sizidzayendamo."
                },
                "22": {
                    "verse_nr": "22",
                    "verse": "Pakuti Yehova ndi woweruza wathu, Yehova ndiye wotilamulira, Yehova ndiye mfumu yathu; ndipo ndiye amene adzatipulumutse."
                },
                "23": {
                    "verse_nr": "23",
                    "verse": "Zingwe za sitima zapamadzi za adani athu zamasuka, sizikutha kulimbitsa mlongoti wake, matanga ake sakutheka kutambasuka. Ngakhale tidzagawana zofunkha zochuluka kwambiri ndipo ngakhale olumala adzatenga zofunkhazo."
                },
                "24": {
                    "verse_nr": "24",
                    "verse": "Palibe ndi mmodzi yemwe wokhala m\u02bcZiyoni adzanene kuti, \u201cNdikudwala\u201d ndipo anthu onse okhala m\u02bcmenemo machimo awo adzakhululukidwa."
                }
            }
        },
        "34": {
            "chapter_nr": "34",
            "chapter": {
                "1": {
                    "verse_nr": "1",
                    "verse": "Chiweruzo cha Anthu a Mitundu Yonse - Inu anthu a mitundu yonse, bwerani pafupi kuti mumve: tcherani khutu, inu anthu a mitundu ina yonse: Limvetsere dziko lapansi pamodzi ndi zonse zili m\u02bcmenemo, dziko lonse pamodzi ndi zonse zochokera m\u02bcmenemo!"
                },
                "2": {
                    "verse_nr": "2",
                    "verse": "Yehova wayipidwa ndi anthu a mitundu yonse; wapsera mtima magulu awo onse ankhondo. Iye adzawawononga kotheratu, nawapereka kuti aphedwe."
                },
                "3": {
                    "verse_nr": "3",
                    "verse": "Anthu awo ophedwa adzatayidwa kunja, mitembo yawo idzawola ndi kununkha; mapiri adzafiira ndi magazi awo."
                },
                "4": {
                    "verse_nr": "4",
                    "verse": "Dzuwa, mwezi ndi nyenyezi zidzasungunuka ndipo mlengalenga mudzakulungidwa ngati chipepala; nyenyezi zonse zidzayoyoka ngati masamba ofota a mphesa, ngati masamba onyala a mtengo wa mkuyu."
                },
                "5": {
                    "verse_nr": "5",
                    "verse": "Yehova akuti, \u201cLupanga langa lakhutiratu magazi kumwamba; taonani, likutsika kudzalanga anthu a ku Edomu, anthu amene ndawawononga kotheratu.\u201d"
                },
                "6": {
                    "verse_nr": "6",
                    "verse": "Lupanga la Yehova lakhuta magazi, lakutidwa ndi mafuta; magazi a ana ankhosa onenepa ndi ambuzi, mafuta a ku impsyo za nkhosa zazimuna. Pakuti Yehova ali ndi nsembe mu Bozira ndiko kuphedwa kwa anthu ambiri m\u02bcdziko la Edomu."
                },
                "7": {
                    "verse_nr": "7",
                    "verse": "Pamodzi ndi anthuwo zidzaphedwanso njati, ng\u02bcombe zazimuna zazing\u02bcono ndi zazikulu zomwe. Dziko lawo lidzakhala magazi okhaokha, ndipo nthaka idzakutidwa ndi mafuta."
                },
                "8": {
                    "verse_nr": "8",
                    "verse": "Iyi ndi nthawi imene Yehova adzalipsira ndi kulanga adani a Ziyoni."
                },
                "9": {
                    "verse_nr": "9",
                    "verse": "Madzi a m\u02bcmitsinje ya Edomu adzasanduka phula, ndipo fumbi lake lidzasanduka sulufule; dziko lake lidzasanduka phula lamoto!"
                },
                "10": {
                    "verse_nr": "10",
                    "verse": "Motowo sudzazimitsidwa usiku ndi usana; utsi wake udzafuka kosalekeza. Dzikolo lidzakhala chipululu pa mibado ndi mibado; palibe ndi mmodzi yemwe amene adzadutsemo."
                },
                "11": {
                    "verse_nr": "11",
                    "verse": "M\u02bcdzikomo mudzakhala akabawi ndi anungu; amantchichi ndi akhwangwala adzapanga zisa zawo m\u02bcmenemo. Mulungu adzatambalitsa pa Edomu chingwe choyezera cha chisokonezo ndi chingwe chowongolera cha chiwonongeko."
                },
                "12": {
                    "verse_nr": "12",
                    "verse": "Anthu olemekezeka ake sadzatchedwanso mfumu kumeneko; akalonga ake onse adzachotsedwa."
                },
                "13": {
                    "verse_nr": "13",
                    "verse": "Minga idzamera m\u02bcnyumba zake zankhondo zotetezedwa, khwisa ndi mitungwi zidzamera m\u02bcmalinga ake. Ankhandwe azidzadya m\u02bcmenemo; malo okhalamo akadzidzi."
                },
                "14": {
                    "verse_nr": "14",
                    "verse": "Avumbwe adzakumana ndi afisi, ndipo zirombo za m\u02bcchipululu zizidzayitanizana. Kumeneko kudzafikanso mizimu yoyipa ndi kupeza malo opumulirako."
                },
                "15": {
                    "verse_nr": "15",
                    "verse": "Kadzidzi adzamangako chisa chake n\u02bckuyikirako mazira, adzaswa ana ake ndi kusamalira ana ake mu mthunzi wa mapiko ake; akamtema adzasonkhananso kumeneko, awiriawiri."
                },
                "16": {
                    "verse_nr": "16",
                    "verse": "Funafunani m\u02bcbuku la Yehova ndi kuwerenga: mwa zolengedwazi palibe chimene chidzasowa; sipadzakhala n\u02bcchimodzi chomwe chopanda chinzake. Pakuti Yehova walamula kuti zitero, ndipo Mzimu wake udzawasonkhanitsa pamodzi."
                },
                "17": {
                    "verse_nr": "17",
                    "verse": "Yehova wagawa dziko lawo; wapatsa chilichonse chigawo chake. Dziko lidzakhala lawo mpaka muyaya ndipo zidzakhala m\u02bcmenemo pa mibado yonse."
                }
            }
        },
        "35": {
            "chapter_nr": "35",
            "chapter": {
                "1": {
                    "verse_nr": "1",
                    "verse": "Chimwemwe cha Opulumutsidwa - Chipululu ndi dziko lopanda madzi zidzasangalala; dziko lowuma lidzakondwa ndi kuchita maluwa."
                },
                "2": {
                    "verse_nr": "2",
                    "verse": "Dzikolo lidzakhala ndi maluwa ochuluka lidzasangalala kwambiri ndi kufuwula mwachimwemwe. Lidzakhala ndi ulemerero monga wa ku mapiri a ku Lebanoni, maonekedwe ake wokongola adzakhala ngati a ku Karimeli ndi a ku Saroni. Aliyense adzaona ulemerero wa Yehova, ukulu wa Mulungu wathu."
                },
                "3": {
                    "verse_nr": "3",
                    "verse": "Limbitsani manja ofowoka, limbitsani mawondo agwedegwede;"
                },
                "4": {
                    "verse_nr": "4",
                    "verse": "nenani kwa a mitima yamantha kuti; \u201cLimbani mtima, musachite mantha; Mulungu wanu akubwera, akubwera kudzalipsira; ndi kudzabwezera chilango adani anu; akubwera kudzakupulumutsani.\u201d"
                },
                "5": {
                    "verse_nr": "5",
                    "verse": "Pamenepo maso a anthu osaona adzapenyanso ndipo makutu a anthu osamva adzatsekuka."
                },
                "6": {
                    "verse_nr": "6",
                    "verse": "Anthu olumala adzalumpha ngati mbawala, ndipo osayankhula adzayimba mokondwera. Akasupe adzatumphuka m\u02bcchipululu ndipo mitsinje idzayenda m\u02bcdziko lowuma,"
                },
                "7": {
                    "verse_nr": "7",
                    "verse": "mchenga wotentha udzasanduka dziwe, nthaka yowuma idzasanduka ya akasupe. Pamene panali mbuto ya ankhandwe padzamera udzu ndi bango."
                },
                "8": {
                    "verse_nr": "8",
                    "verse": "Ndipo kumeneko kudzakhala msewu waukulu; ndipo udzatchedwa Msewu Wopatulika. Anthu odetsedwa sadzayendamo m\u02bcmenemo; zitsiru sizidzasochera m\u02bcmenemo."
                },
                "9": {
                    "verse_nr": "9",
                    "verse": "Kumeneko sikudzakhala mkango, ngakhale nyama yolusa sidzafikako; sidzapezeka konse kumeneko. Koma okhawo amene Yehova anawapulumutsa adzayenda mu msewu umenewu."
                },
                "10": {
                    "verse_nr": "10",
                    "verse": "Iwo amene Yehova anawawombola adzabwerera. Adzalowa mu mzinda wa Ziyoni akuyimba; kumeneko adzakondwa mpaka muyaya. Adzakutidwa ndi chisangalalo ndi chimwemwe, ndipo chisoni ndi kudandaula zidzatheratu."
                }
            }
        },
        "36": {
            "chapter_nr": "36",
            "chapter": {
                "1": {
                    "verse_nr": "1",
                    "verse": "Senakeribu Awopseza Yerusalemu - Chaka cha khumi ndi chinayi cha ulamuliro wa Mfumu Hezekiya, Senakeribu mfumu ya ku Asiriya anathira nkhondo mizinda yonse yotetezedwa ya ku Yuda, nayilanda."
                },
                "2": {
                    "verse_nr": "2",
                    "verse": "Kenaka mfumu ya ku Asiriya inatuma kazembe wake wankhondo pamodzi ndi gulu lalikulu lankhondo kuchokera ku Lakisi kupita kwa mfumu Hezekiya ku Yerusalemu. Tsono kazembeyo anayima pafupi ndi ngalande yamadzi yochokera ku Dziwe lakumtunda pa msewu wopita ku malo a munda wa mmisiri wochapa zovala."
                },
                "3": {
                    "verse_nr": "3",
                    "verse": "Panali anthu atatu. Woyamba anali Eliyakimu mwana wa Hilikiya komanso ndiye woyang\u02bcanira nyumba ya mfumu. Wachiwiri anali Sebina amene anali mlembi wa bwalo; ndipo wachitatu anali Yowa mwana wa Asafu komanso anali wolemba zochitika. Anthu awa anatuluka kukakumana ndi kazembe wa ankhondo uja."
                },
                "4": {
                    "verse_nr": "4",
                    "verse": "Kazembe wa ankhondo anawawuza kuti, \u201cKamuwuzeni Hezekiya kuti, \u201cMfumu yayikulu, mfumu ya ku Asiriya ikunena kuti, Kodi chikukulimbitsa mtima ndi chiyani?"
                },
                "5": {
                    "verse_nr": "5",
                    "verse": "Iwe ukuti uli ndi luso ndiponso mphamvu pa nkhondo, komatu ukuyankhula mawu opanda pake. Kodi tsono iwe ukudalira yani kuti undiwukire ine?"
                },
                "6": {
                    "verse_nr": "6",
                    "verse": "Taona tsono, iwe ukudalira Igupto, bango lothyokalo, limene limalasa m\u02bcmanja mwa munthu ngati waliyesa ndodo yoyendera! Umo ndi mmene Farao mfumu ya ku Igupto imachitira aliyense amene akuyidalira."
                },
                "7": {
                    "verse_nr": "7",
                    "verse": "Ndipo ngati ukunena kwa ine kuti, \u2018Ife tikudalira Yehova Mulungu wathu,\u2019 kodi si Mulungu yemweyo amene nyumba zake ndi maguwa ake, Hezekiya anachotsa, nawuza anthu a ku Yuda ndi a ku Yerusalemu kuti, \u2018Muzipembedza pa guwa lansembe ili?\u2019"
                },
                "8": {
                    "verse_nr": "8",
                    "verse": "\u201cNdipo tsopano bwera udzakambirane ndi mbuye wanga, mfumu ya ku Asiriya: Ine ndidzakupatsa akavalo 2,000 ngati ungathe kupeza okwerapo!"
                },
                "9": {
                    "verse_nr": "9",
                    "verse": "Iwe ungathe bwanji kugonjetsa ngakhale mmodzi mwa akazembe ang\u02bconoang\u02bcono a mbuye wanga, pamene ukudalira Igupto kuti akupatse magaleta ndi anthu okwera pa akavalo."
                },
                "10": {
                    "verse_nr": "10",
                    "verse": "Kuwonjezera pamenepa, kodi ine ndabwera kudzathira nkhondo ndi kuwononga dziko lino popanda chilolezo cha Yehova? Yehova mwini ndiye anandiwuza kuti ndidzathire nkhondo ndi kuwononga dziko lino.\u201d"
                },
                "11": {
                    "verse_nr": "11",
                    "verse": "Pamenepo Eliyakimu, Sebina ndi Yowa anawuza kazembeyo kuti, \u201cChonde yankhulani kwa atumiki anufe m\u02bcChiaramu, popeza timachimva. Musayankhule nafe mu Chihebri kuopa kuti anthu onse amene ali pa khomapa angamve.\u201d"
                },
                "12": {
                    "verse_nr": "12",
                    "verse": "Koma kazembeyo anayankha kuti, \u201cKodi mbuye wanga wandituma kuti ndidzanene zinthu izi kwa mbuye wanu yekha ndi inu nokha basi? Ayi, komanso kwa anthu amene akhala pa khomawa. Iwowa adzadya chimbudzi chawo chomwe ndi kumwa mkodzo wawo womwe monga momwe mudzachitire inuyonso.\u201d"
                },
                "13": {
                    "verse_nr": "13",
                    "verse": "Tsono kazembeyo anayimirira nafuwula mu Chihebri kuti, \u201cImvani mawu a mfumu yayikulu, mfumu ya ku Asiriya!"
                },
                "14": {
                    "verse_nr": "14",
                    "verse": "Zimene mfumu ikunena ndi izi: Musalole kuti Hezekiya akunamizeni. Iye sangakupulumutseni!"
                },
                "15": {
                    "verse_nr": "15",
                    "verse": "Hezekiya asakukakamizeni kudalira Yehova ndi mawu akuti, \u2018Ndithu, Yehova adzatipulumutsa; ndipo sadzapereka mzindawu m\u02bcdzanja la mfumu ya ku Asiriya.\u2019"
                },
                "16": {
                    "verse_nr": "16",
                    "verse": "\u201cMusamumvere Hezekiya. Zimene mfumu ya ku Asiriya ikunena ndi izi: Pangani mtendere ndi ine ndipo mutuluke mu mzinda. Mukatero aliyense wa inu adzadya mphesa ndi nkhuyu za m\u02bcmunda mwake ndiponso adzamwa madzi a m\u02bcchitsime chake,"
                },
                "17": {
                    "verse_nr": "17",
                    "verse": "mpaka mfumuyo itabwera kudzakutengani kupita ku dziko lofanana ndi lanulo, dziko limene lili ndi tirigu ndi vinyo watsopano, dziko loyenda mkaka ndi uchi."
                },
                "18": {
                    "verse_nr": "18",
                    "verse": "\u201cInu musalole kuti Hezekiya akusocheretseni pamene iye akuti, \u2018Yehova adzatipulumutsa.\u2019 Kodi alipo mulungu wa anthu a mtundu wina amene anapulumutsa dziko lake m\u02bcdzanja la mfumu ya ku Asiriya?"
                },
                "19": {
                    "verse_nr": "19",
                    "verse": "Kodi ili kuti milungu ya Hamati ndi Aripadi? Ili kuti milungu ya Sefaravaimu? Kodi inapulumutsa Samariya m\u02bcdzanja langa?"
                },
                "20": {
                    "verse_nr": "20",
                    "verse": "Kodi ndi milungu iti mwa milungu yonse ya mayiko awa amene anapulumutsa dziko lake m\u02bcdzanja? Nanga tsono Yehova adzapulumutsa Yerusalemu m\u02bcdzanja langa motani?\u201d"
                },
                "21": {
                    "verse_nr": "21",
                    "verse": "Koma anthu anakhala chete ndipo sanayankhepo kanthu, chifukwa mfumu inawalamula kuti, \u201cMusayankhe.\u201d"
                },
                "22": {
                    "verse_nr": "22",
                    "verse": "Pamenepo anthu atatu aja Eliyakimu, mwana wa Hilikiya amene ankayang\u02bcanira nyumba ya mfumu; Sebina mlembi wa bwalo; ndi Yowa, mwana wa Asafu mlembi wa zochitika anapita kwa Hezekiya atang\u02bcamba zovala zawo ndipo anamuwuza zonse zimene anayankhula kazembe uja."
                }
            }
        },
        "37": {
            "chapter_nr": "37",
            "chapter": {
                "1": {
                    "verse_nr": "1",
                    "verse": "Hezekiya Apempha Thandizo kwa Yehova - Mfumu Hezekiya atamva zimenezi, anang\u02bcamba zovala zake navala chiguduli ndipo analowa m\u02bcNyumba ya Yehova."
                },
                "2": {
                    "verse_nr": "2",
                    "verse": "Iye anatuma Eliyakimu woyang\u02bcanira nyumba ya mfumu, Sebina mlembi wa bwalo, ndi ansembe akuluakulu, onse atavala ziguduli, kwa mneneri Yesaya mwana wa Amozi."
                },
                "3": {
                    "verse_nr": "3",
                    "verse": "Iwo anamuwuza kuti, \u201cHezekiya akunena kuti, \u2018Lero ndi tsiku lamavuto, lachilango ndi lamanyazi. Ife lero tili ngati mayi woyembekezera amene pofika nthawi yoti achire akupezeka kuti alibe mphamvu zoberekera.\u2019"
                },
                "4": {
                    "verse_nr": "4",
                    "verse": "Mwina Yehova Mulungu wanu adzamva mawu onse a kazembe amene mbuye wake, mfumu ya ku Asiriya anamutuma kudzanyoza Mulungu wamoyo, ndipo Mulunguyo adzamulanga chifukwa cha mawu amene Yehova Mulungu wanu wamva. Choncho pemphererani anthu otsala amene akanali ndi moyo.\u201d"
                },
                "5": {
                    "verse_nr": "5",
                    "verse": "Akuluakulu a mfumu Hezekiya atafika kwa Yesaya,"
                },
                "6": {
                    "verse_nr": "6",
                    "verse": "Yesaya anawawuza kuti, \u201cKawuzeni mbuye wanu kuti \u2018Yehova akunena kuti: Usachite mantha ndi zimene wamva, mawu amene nthumwi za mfumu ya ku Asiriya zandinyoza nawo Ine."
                },
                "7": {
                    "verse_nr": "7",
                    "verse": "Tamverani! Ine ndidzayika mwa mfumuyo mzimu wina kotero kuti akadzamva mphekesera ya nkhondo, adzabwerera ku dziko lake, ndipo Ine ndidzachititsa kuti aphedwe ndi lupanga kwawo komweko.\u2019\u2006\u201d"
                },
                "8": {
                    "verse_nr": "8",
                    "verse": "Kazembe wa ankhondo uja atamva kuti mfumu ya ku Asiriya yachoka ku Lakisi, iye anabwerera m\u02bcmbuyo ndipo anakapeza mfumu ikuchita nkhondo ndi mzinda wa Libina."
                },
                "9": {
                    "verse_nr": "9",
                    "verse": "Nthawi imeneyi Senakeribu analandira uthenga wakuti Tirihaka, mfumu ya ku Kusi akubwera kudzachita naye nkhondo. Atamva zimenezi, anatumiza amithenga kwa Hezekiya ndi mawu awa:"
                },
                "10": {
                    "verse_nr": "10",
                    "verse": "\u201cKawuzeni Hezekiya mfumu ya ku Yuda kuti: Usalole kuti Mulungu amene ukumudalira akupusitse ponena kuti, \u2018Yerusalemu sadzaperekedwa m\u02bcmanja mwa mfumu ya ku Asiriya.\u2019"
                },
                "11": {
                    "verse_nr": "11",
                    "verse": "Ndithudi iwe unamva zimene mafumu a ku Asiriya akhala akuchitira mayiko onse. Iwo anawawononga kotheratu. Tsono iwe ndiye ndi kupulumuka?"
                },
                "12": {
                    "verse_nr": "12",
                    "verse": "Makolo anga anawononga mizinda ya Gozani, Harani, Rezefi ndi anthu a ku Edeni amene ankakhala ku Telasara. Kodi milungu inayi ija anawapulumutsa anthu a mizindayi?"
                },
                "13": {
                    "verse_nr": "13",
                    "verse": "Kodi mafumu a ku Hamati, Aripadi, Safaravaimu, Hena ndi Iva ali kuti?\u201d"
                },
                "14": {
                    "verse_nr": "14",
                    "verse": "Pemphero la Hezekiya - Hezekiya analandira kalata kwa amithenga nayiwerenga pomwepo. Hezekiya anapita ku Nyumba ya Yehova ndipo anayika kalatayo pamaso pa Yehova."
                },
                "15": {
                    "verse_nr": "15",
                    "verse": "Ndipo Hezekiya anapemphera kwa Yehova:"
                },
                "16": {
                    "verse_nr": "16",
                    "verse": "\u201cInu Yehova Wamphamvuzonse, Mulungu wa Israeli, amene mumakhala pa mpando wanu waufumu pakati pa akerubi, Inu nokha ndiye Mulungu wolamulira maufumu onse a dziko lapansi. Munalenga kumwamba ndi dziko lapansi."
                },
                "17": {
                    "verse_nr": "17",
                    "verse": "Inu Yehova tcherani khutu ndipo mumve. Inu Yehova, tsekulani maso anu ndipo muone. Imvani mawu onse amene Senakeribu watumiza, kunyoza Mulungu wamoyo."
                },
                "18": {
                    "verse_nr": "18",
                    "verse": "\u201cYehova, n\u02bczoonadi kuti mafumu a Asiriya anawononga mitundu yonse ya anthu ndi mayiko awo."
                },
                "19": {
                    "verse_nr": "19",
                    "verse": "Iwo anaponyera pa moto milungu yawo ndi kuyiwononga pakuti sinali milungu koma mafano a mitengo ndi miyala, yopangidwa ndi manja a anthu."
                },
                "20": {
                    "verse_nr": "20",
                    "verse": "Tsono Inu Yehova Mulungu wathu, tipulumutseni m\u02bcdzanja lake kuti maufumu onse a dziko lapansi adziwe kuti Inu nokha, Inu Yehova, ndiye Mulungu.\u201d"
                },
                "21": {
                    "verse_nr": "21",
                    "verse": "Yehova Ayankha Pemphero la Hezekiya - Tsono Yesaya mwana wa Amozi anatumiza uthenga wochokera kwa Yehova kwa Hezekiya poyankha pemphero lake lokhudza Senakeribu mfumu ya ku Asiriya."
                },
                "22": {
                    "verse_nr": "22",
                    "verse": "Mawu amene Yehova wayankhula motsutsana naye ndi awa: \u201cMwana wamkazi wa Ziyoni akukunyoza ndi kukuseka. Mwana wamkazi wa Yerusalemu, akupukusa mutu wake pamene iwe ukuthawa."
                },
                "23": {
                    "verse_nr": "23",
                    "verse": "Kodi iwe wanyoza ndi kulalatira ndani? Kodi iwe wafuwulira ndi kumuyang\u02bcana monyada ndani? Watsutsana ndi Woyerayo wa Israeli!"
                },
                "24": {
                    "verse_nr": "24",
                    "verse": "Kudzera mwa amithenga ako iwe wanyoza Ambuye. Ndipo wanena kuti, \u2018Ndi magaleta anga ochuluka ndafika pamwamba pa mapiri, pamwamba penipeni pa mapiri a Lebanoni. Ndagwetsa mitengo yamkungudza yayitali kwambiri, ndi mitengo yabwino kwambiri ya payini. Ndafika pa msonga pake penipeni, nkhalango yake yowirira kwambiri."
                },
                "25": {
                    "verse_nr": "25",
                    "verse": "Ndakumba zitsime ku mayiko achilendo ndi kumva madzi akumeneko ndi mapazi anga ndawumitsa mitsinje yonse ya ku Igupto.\u2019"
                },
                "26": {
                    "verse_nr": "26",
                    "verse": "\u201cKodi sunamvepo kuti zimenezi ndinazikonzeratu kalekale? Ndinazikonzeratu masiku amakedzana; tsopano ndazichitadi, kuti iwe kwako n\u02bckusandutsa mizinda yotetezedwa kukhala milu ya miyala."
                },
                "27": {
                    "verse_nr": "27",
                    "verse": "Anthu amene ankakhala kumeneko analibenso mphamvu, ankada nkhawa ndi kuchititsidwa manyazi. Anali ngati mbewu za m\u02bcmunda, ngati udzu wanthete, ali ngati udzu omera pa denga, umene mphepo imawumitsa usanakule n\u02bckomwe."
                },
                "28": {
                    "verse_nr": "28",
                    "verse": "\u201cKoma Ine ndimadziwa zonse za iwe; ndimadziwa pamene ukuyima ndi pamene ukukhala; ndimadziwa pamene ukutuluka ndi pamene ukulowa, ndiponso momwe umandikwiyira Ine."
                },
                "29": {
                    "verse_nr": "29",
                    "verse": "Chifukwa umandikwiyira Ine ndi kuti mwano wako wamveka m\u02bcmakutu anga, ndidzakola mphuno yako ndi mbedza ndikuyika chitsulo m\u02bckamwa mwako, ndipo ndidzakubweza pokuyendetsa njira yomwe unadzera pobwera."
                },
                "30": {
                    "verse_nr": "30",
                    "verse": "\u201cIwe Hezekiya, chizindikiro chako cha zimene zidzachitike ndi ichi: \u201cChaka chino mudzadya zimene zamera zokha, ndipo chaka chachiwiri zimene zaphukira pa zomera zokha, koma chaka chachitatu mudzafesa ndi kukolola, mudzawoka mitengo yamphesa ndi kudya zipatso zake."
                },
                "31": {
                    "verse_nr": "31",
                    "verse": "Anthu a nyumba ya Yuda amene adzatsalire adzazika mizu yawo pansi ndipo adzabereka zipatso poyera."
                },
                "32": {
                    "verse_nr": "32",
                    "verse": "Pakuti ku Yerusalemu kudzachokera anthu otsala, ndi ku phiri la Ziyoni gulu la anthu opulumuka. Changu cha Yehova Wamphamvuzonse chidzachita zimenezi."
                },
                "33": {
                    "verse_nr": "33",
                    "verse": "\u201cChoncho Yehova akunena izi za mfumu ya ku Asiriya: \u201cIye sadzalowa mu mzinda umenewu kapena kuponyamo muvi uliwonse. Sadzafika pafupi ndi mzindawu ndi ankhondo ake a zishango kapena kuwuzinga ndi mitumbira yankhondo."
                },
                "34": {
                    "verse_nr": "34",
                    "verse": "Adzabwerera potsata njira yomwe anadzera pobwera; sadzalowa mu mzinda umenewu,\u201d akutero Yehova."
                },
                "35": {
                    "verse_nr": "35",
                    "verse": "\u201cIne ndidzawuteteza ndi kuwupulumutsa mzindawu, chifukwa cha Ine mwini ndiponso chifukwa cha pangano ndi mtumiki wanga Davide!\u201d"
                },
                "36": {
                    "verse_nr": "36",
                    "verse": "Tsopano mngelo wa Yehova anapita ku misasa ya nkhondo ya ku Asiriya ndikukapha asilikali 185,000. Podzuka mmawa mwake anthu anangoona mitembo ponseponse!"
                },
                "37": {
                    "verse_nr": "37",
                    "verse": "Choncho Senakeribu mfumu ya ku Asiriya anasasula misasa n\u02bckuchoka kubwerera kukakhala ku Ninive."
                },
                "38": {
                    "verse_nr": "38",
                    "verse": "Tsiku lina, pamene ankapembedza m\u02bcnyumba ya mulungu wake, Nisiroki, ana ake awiri, Adirameleki ndi Sarezeri anamupha ndi lupanga, ndipo anathawira m\u02bcdziko la Ararati. Ndipo mwana wake Esrahadoni analowa ufumu m\u02bcmalo mwake."
                }
            }
        },
        "38": {
            "chapter_nr": "38",
            "chapter": {
                "1": {
                    "verse_nr": "1",
                    "verse": "Kudwala kwa Hezekiya - Nthawi imeneyo Mfumu Hezekiya anadwala ndipo anali pafupi kufa. Mneneri Yesaya mwana wa Amozi anapita kukamuona ndipo anati \u201cYehova akuti: Konza bwino nyumba yako, pakuti ukufa; suchira.\u201d"
                },
                "2": {
                    "verse_nr": "2",
                    "verse": "Hezekiya anatembenuka nayang\u02bcana kukhoma, napemphera kwa Yehova kuti,"
                },
                "3": {
                    "verse_nr": "3",
                    "verse": "\u201cInu Yehova, kumbukirani momwe ndayendera pamaso panu mokhulupirika ndi modzipereka ndipo ndakhala ndikuchita zabwino pamaso panu.\u201d Ndipo Hezekiya analira mosweka mtima."
                },
                "4": {
                    "verse_nr": "4",
                    "verse": "Ndipo Yehova analamula Yesaya kuti:"
                },
                "5": {
                    "verse_nr": "5",
                    "verse": "\u201cPita kwa Hezekiya ndipo ukamuwuze kuti, \u2018Yehova, Mulungu wa kholo lake Davide akuti: Ndamva pemphero lako ndipo misozi yako ndayiona; ndidzakuwonjezera zaka 15 pa moyo wako."
                },
                "6": {
                    "verse_nr": "6",
                    "verse": "Ndipo ndidzakupulumutsa, iwe pamodzi ndi mzindawu m\u02bcdzanja la mfumu ya ku Asiriya, Ine ndidzawuteteza mzindawu."
                },
                "7": {
                    "verse_nr": "7",
                    "verse": "\u201c\u2006\u2018Ichi ndi chizindikiro cha Yehova kwa iwe kutsimikiza kuti Yehova adzachita zimene walonjeza:"
                },
                "8": {
                    "verse_nr": "8",
                    "verse": "Chithunzithunzi chimene dzuwa likuchititsa pa makwerero a Ahazi ndidzachibweza m\u02bcmbuyo makwerero khumi.\u2019\u2006\u201d Ndipo chithunzithunzi chinabwerera m\u02bcmbuyo makwerero khumi."
                },
                "9": {
                    "verse_nr": "9",
                    "verse": "Ndakatulo ya Hezekiya mfumu ya ku Yuda imene analemba atadwala ndi kuchira:"
                },
                "10": {
                    "verse_nr": "10",
                    "verse": "Ine ndinaganiza kuti ndidzapita ku dziko la akufa pamene moyo ukukoma."
                },
                "11": {
                    "verse_nr": "11",
                    "verse": "Ndinaganiza kuti, \u201cSindidzaonanso Yehova, m\u02bcdziko la anthu amoyo, sindidzaonanso mtundu wa anthu kapena kukhala pamodzi ndi amene amakhala pa dziko lapansi lino."
                },
                "12": {
                    "verse_nr": "12",
                    "verse": "Nyumba yanga yasasuka ndipo yachotsedwa. Ngati tenti ya m\u02bcbusa mwapindapinda moyo wanga, ngati munthu wowomba nsalu; kuyambira usana mpaka usiku mwakhala mukundisiya."
                },
                "13": {
                    "verse_nr": "13",
                    "verse": "Ndinkalira kupempha chithandizo usiku wonse mpaka mmawa; koma Inu Yehova munaphwanya mafupa anga ngati mkango, ndipo mwakhala mukundisiya."
                },
                "14": {
                    "verse_nr": "14",
                    "verse": "Ndinkalira ngati namzeze kapena chumba, ndinkabuwula ngati nkhunda yodandaula. Maso anga anatopa n\u02bckuyang\u02bcana mlengalenga. Inu Ambuye, ine ndili m\u02bcmavuto bwerani mudzandithandize!\u201d"
                },
                "15": {
                    "verse_nr": "15",
                    "verse": "Koma ine ndinganene chiyani? Yehova wayankhula nane, ndipo Iye ndiye wachita zimenezi. Chifukwa cha kuwawa kwa mtima wanga, ine ndidzayenda modzichepetsa masiku amoyo wanga onse."
                },
                "16": {
                    "verse_nr": "16",
                    "verse": "Ambuye, masiku anga ali m\u02bcmanja mwanu. Mzimu wanga upeza moyo mwa Inu. Munandichiritsa ndi kundikhalitsa ndi moyo."
                },
                "17": {
                    "verse_nr": "17",
                    "verse": "Ndithudi, ine ndinamva zowawa zotere kuti ndikhale ndi moyo; Inu munandisunga kuti ndisapite ku dzenje la chiwonongeko chifukwa mwakhululukira machimo anga onse."
                },
                "18": {
                    "verse_nr": "18",
                    "verse": "Pakuti akumanda sangathe kukutamandani, akufa sangayimbe nyimbo yokutamandani. Iwo amene akutsikira ku dzenje sangakukhulupirireni."
                },
                "19": {
                    "verse_nr": "19",
                    "verse": "Amoyo, amoyo okha ndiwo amakutamandani, monga mmene ndikuchitira ine lero lino; abambo amawuza ana awo za kukhulupirika kwanu."
                },
                "20": {
                    "verse_nr": "20",
                    "verse": "Yehova watipulumutsa. Tiyeni tiyimbe ndi zoyimbira za zingwe masiku onse a moyo wathu m\u02bcNyumba ya Yehova."
                },
                "21": {
                    "verse_nr": "21",
                    "verse": "Yesaya anati, \u201cAnthu atenge m\u02bcbulu wankhunyu ndipo apake pa chithupsacho ndipo Hezekiya adzachira.\u201d"
                },
                "22": {
                    "verse_nr": "22",
                    "verse": "Hezekiya n\u02bckuti atafunsa kuti, \u201cKodi chizindikiro chako n\u02bcchiyani chotsimikiza kuti ndidzapita ku Nyumba ya Yehova?\u201d"
                }
            }
        },
        "39": {
            "chapter_nr": "39",
            "chapter": {
                "1": {
                    "verse_nr": "1",
                    "verse": "Nthumwi Zochokera ku Babuloni - Nthawi imeneyo Merodaki-Baladani, mwana wa Baladani mfumu ya ku Babuloni anatumiza nthumwi kwa Hezekiya nawapatsira makalata ndi mphatso, pakuti anamva za kudwala kwake ndi kuti anachira."
                },
                "2": {
                    "verse_nr": "2",
                    "verse": "Hezekiya anawalandira mwasangala ndipo anawaonetsa zonse zimene zinali m\u02bcnyumba zake zosungiramo siliva, golide, zokometsera zakudya, mafuta abwino kwambiri, zida zonse zankhondo ndiponso zonse zimene zinkapezeka m\u02bcnyumba zake zosungiramo chuma. Panalibe kanthu kalikonse ka m\u02bcnyumba yaufumu kapena mu ufumu wake onse kamene sanawaonetse."
                },
                "3": {
                    "verse_nr": "3",
                    "verse": "Tsono mneneri Yesaya anapita kwa mfumu Hezekiya ndipo anamufunsa kuti, \u201cKodi anthu aja anakuwuzani chiyani, ndipo anachokera kuti?\u201d Hezekiya anayankha kuti, \u201cAnachokera ku dziko lakutali, ku Babuloni.\u201d"
                },
                "4": {
                    "verse_nr": "4",
                    "verse": "Mneneri anafunsanso kuti, \u201cKodi m\u02bcnyumba yanu yaufumu anaonamo chiyani?\u201d Hezekiya anati, \u201cAnaona chilichonse cha m\u02bcnyumba yanga yaufumu. Palibe ndi chimodzi chomwe za m\u02bcnyumba yosungiramo chuma changa chimene sindinawaonetse.\u201d"
                },
                "5": {
                    "verse_nr": "5",
                    "verse": "Pamenepo Yesaya anati kwa Hezekiya, \u201cImvani mawu a Yehova Wamphamvuzonse:"
                },
                "6": {
                    "verse_nr": "6",
                    "verse": "Yehova akuti, nthawi idzafika ndithu pamene zonse za m\u02bcnyumba mwanu ndi zonse zimene makolo anu anazisonkhanitsa mpaka lero lino, zidzatengedwa kupita nazo ku Babuloni. Sipadzatsalapo ndi kanthu kamodzi komwe."
                },
                "7": {
                    "verse_nr": "7",
                    "verse": "Ndipo ena mwa ana anu, obala inu amene adzatengedwanso, ndipo adzawasandutsa adindo ofulidwa m\u02bcnyumba ya mfumu ya ku Babuloni.\u201d"
                },
                "8": {
                    "verse_nr": "8",
                    "verse": "Hezekiya anayankha kuti, \u201cMawu a Yehova amene mwayankhula ndi abwino.\u201d Ponena izi iye ankaganiza kuti, \u201cPadzakhala mtendere ndi chitetezo masiku a moyo wanga onse.\u201d"
                }
            }
        },
        "40": {
            "chapter_nr": "40",
            "chapter": {
                "1": {
                    "verse_nr": "1",
                    "verse": "Mawu a Chitonthozo kwa Anthu a Mulungu - Atonthozeni, atonthozeni anthu anga, akutero Mulungu wanu."
                },
                "2": {
                    "verse_nr": "2",
                    "verse": "Ayankhuleni moleza mtima anthu a ku Yerusalemu ndipo muwawuzitse kuti nthawi ya ukapolo wawo yatha, tchimo lawo lakhululukidwa. Ndawalanga mokwanira chifukwa cha machimo awo onse."
                },
                "3": {
                    "verse_nr": "3",
                    "verse": "Mawu a wofuwula m\u02bcchipululu akuti, \u201cKonzani njira ya Yehova m\u02bcchipululu; wongolani njira zake; msewu owongoka wa Mulungu wathu m\u02bcdziko lopanda kanthu."
                },
                "4": {
                    "verse_nr": "4",
                    "verse": "Chigwa chilichonse achidzaze. Phiri lililonse ndi chitunda chilichonse azitsitse; Dziko lokumbikakumbika alisalaze, malo azitundazitunda awasandutse zidikha."
                },
                "5": {
                    "verse_nr": "5",
                    "verse": "Ndipo ulemerero wa Yehova udzaonekera, ndipo mitundu yonse ya anthu idzawuona, pakuti wanena zimenezi ndi Yehova.\u201d"
                },
                "6": {
                    "verse_nr": "6",
                    "verse": "Wina ananena kuti, \u201cLengeza.\u201d Ndipo ine ndinati, \u201cKodi ndifuwule chiyani? \u201cPakuti anthu onse ali ngati udzu ndipo kukongola kwawo kuli ngati maluwa akuthengo."
                },
                "7": {
                    "verse_nr": "7",
                    "verse": "Udzu umanyala ndipo maluwa amafota chifukwa cha kuwomba kwa mpweya wa Yehova.\u201d Mawu aja anatinso, \u201cNdithudi anthu sasiyana ndi udzu."
                },
                "8": {
                    "verse_nr": "8",
                    "verse": "Udzu umanyala ndipo maluwa amafota, koma mawu a Mulungu wathu adzakhalapo mpaka muyaya.\u201d"
                },
                "9": {
                    "verse_nr": "9",
                    "verse": "Iwe amene ukulengeza nkhani yabwino ku Ziyoni, kwera pa phiri lalitali. Iwe amene ukulengeza nkhani yabwino ku Yerusalemu, fuwula kwambiri, kweza mawu, usachite mantha; uza mizinda ya ku Yuda kuti, \u201cMulungu wanu akubwera!\u201d"
                },
                "10": {
                    "verse_nr": "10",
                    "verse": "Taonani, Ambuye Yehova akubwera mwamphamvu, ndipo dzanja lake likulamulira, taonani akubwera ndi mphotho yake watsogoza zofunkha zako za ku nkhondo."
                },
                "11": {
                    "verse_nr": "11",
                    "verse": "Iye adzasamalira nkhosa zake ngati m\u02bcbusa: Iye adzasonkhanitsa ana ankhosa aakazi m\u02bcmanja mwake ndipo Iye akuwanyamula pachifuwa chake ndi kutsogolera bwinobwino nkhosa zoyamwitsa."
                },
                "12": {
                    "verse_nr": "12",
                    "verse": "Kodi ndani akhoza kuyeza kuchuluka kwa madzi a m\u02bcnyanja ndi chikhatho chake, kapena kuyeza kutalika kwa mlengalenga ndi dzanja lake? Ndani akhoza kuyeza dothi lonse la dziko lapansi m\u02bcdengu, kapena kuyeza kulemera kwa mapiri ndi zitunda ndi pasikelo?"
                },
                "13": {
                    "verse_nr": "13",
                    "verse": "Ndani anapereka malangizo kwa Mzimu wa Yehova kapena kumuphunzitsa Iye monga phungu wake?"
                },
                "14": {
                    "verse_nr": "14",
                    "verse": "Kodi Yehova anapemphapo nzeru kwa yani kuti akhale wopenya, kapena kuti aphunzire njira yoyenera ndi nzeru? Iye anapempha nzeru kwa yani ndi njira ya kumvetsa zinthu?"
                },
                "15": {
                    "verse_nr": "15",
                    "verse": "Ndithudi mitundu ya anthu ili ngati dontho la madzi ochoka mu mtsuko. Iwo akungoyesedwa ngati fumbi chabe pa sikelo; m\u02bcmanja mwa Yehova zilumba n\u02bczopepuka ngati fumbi."
                },
                "16": {
                    "verse_nr": "16",
                    "verse": "Nkhalango ya ku Lebanoni singakwanire nkhuni zosonkhera moto pa guwa lansembe, ngakhale nyama zake sizingakwanire kupereka nsembe zopsereza."
                },
                "17": {
                    "verse_nr": "17",
                    "verse": "Pamaso pa Yehova mitundu yonse ya anthu ili ngati chinthu chopandapake; Iye amayiwerengera ngati chinthu chopanda phindu ndi cha chabechabe."
                },
                "18": {
                    "verse_nr": "18",
                    "verse": "Kodi tsono Mulungu mungamuyerekeze ndi yani? Kodi mungamufanizire ndi chiyani?"
                },
                "19": {
                    "verse_nr": "19",
                    "verse": "Likakhala fano, m\u02bcmisiri ndiye analipanga ndipo m\u02bcmisiri wa golide amalikuta ndi golide naliveka mkanda wasiliva."
                },
                "20": {
                    "verse_nr": "20",
                    "verse": "M\u02bcmphawi amene sangathe kupeza ngakhale chopereka nsembe chotere amasankha mtengo umene sudzawola, nafunafuna m\u02bcmisiri waluso woti amupangire fano limene silingasunthike."
                },
                "21": {
                    "verse_nr": "21",
                    "verse": "Kodi simukudziwa? Kodi simunamve? Kodi sanakuwuzeni kuyambira pachiyambi pomwe? Kodi simunamvetsetse chiyambire cha dziko lapansi?"
                },
                "22": {
                    "verse_nr": "22",
                    "verse": "Yehova amene amakhala pa mpando wake waufumu kumwamba ndiye analenga dziko lapansi, Iye amaona anthu a dziko lapansi ngati ziwala. Ndipo anafunyulula mlengalenga ngati nsalu yotchinga, nayikunga ngati tenti yokhalamo."
                },
                "23": {
                    "verse_nr": "23",
                    "verse": "Amatsitsa pansi mafumu amphamvu nasandutsa olamula a dziko kukhala achabechabe."
                },
                "24": {
                    "verse_nr": "24",
                    "verse": "Inde, iwo ali ngati mbewu zimene zangodzalidwa kumene kapena kufesedwa chapompano, ndi kungoyamba kuzika mizu kumene ndi pamene mphepo imawombapo n\u02bckuziwumitsa ndipo kamvuluvulu amaziwulutsa ngati mankhusu."
                },
                "25": {
                    "verse_nr": "25",
                    "verse": "Woyera uja akuti, \u201cKodi mudzandiyerekeza Ine ndi yani? Kapena kodi alipo wofanana nane?\u201d"
                },
                "26": {
                    "verse_nr": "26",
                    "verse": "Tayang\u02bcanani mlengalenga ndipo onani. Kodi ndani analenga zonsezi mukuzionazi? Yehova ndiye amene amazitsogolera ngati gulu la ankhondo, nayitana iliyonse ndi dzina lake. Ndipo popeza Iye ali ndi nyonga zambiri, palibe ndi imodzi yomwe imene inasowapo."
                },
                "27": {
                    "verse_nr": "27",
                    "verse": "Iwe Yakobo, chifukwa chiyani umanena ndi kumadandaula iwe Israeli, kuti, \u201cYehova sakudziwa mavuto anga, Mulungu wanga sakusamala zomwe zikundichitikira ine?\u201d"
                },
                "28": {
                    "verse_nr": "28",
                    "verse": "Kodi simukudziwa? Kodi simunamve? Yehova ndiye Mulungu wamuyaya, ndiyenso Mlengi wa dziko lonse lapansi. Iye sadzatopa kapena kufowoka ndipo palibe amene angadziwe maganizo ake."
                },
                "29": {
                    "verse_nr": "29",
                    "verse": "Iye amalimbitsa ofowoka ndipo otopa amawawonjezera mphamvu."
                },
                "30": {
                    "verse_nr": "30",
                    "verse": "Ngakhale achinyamata amalefuka ndi kufowoka, ndipo achinyamata amapunthwa ndi kugwa;"
                },
                "31": {
                    "verse_nr": "31",
                    "verse": "koma iwo amene amakhulupirira Yehova adzalandira mphamvu zatsopano. Adzawuluka ngati chiwombankhanga; adzathamanga koma sadzalefuka, adzayenda koma sadzatopa konse."
                }
            }
        },
        "41": {
            "chapter_nr": "41",
            "chapter": {
                "1": {
                    "verse_nr": "1",
                    "verse": "Mulungu Thandizo la Israeli - \u201cKhalani chete pamaso panga, inu mayiko a m\u02bcmbali mwa nyanja! Alekeni ayandikire ndi kuyankhula; tiyeni tikhale pamodzi kuti atiweruze."
                },
                "2": {
                    "verse_nr": "2",
                    "verse": "\u201cNdani anadzutsa wochokera kummawa uja amene ananka napambana kulikonse kumene ankapita? Iye amapereka anthu a mitundu ina m\u02bcmanja mwake ndipo ndi lupanga lake anagonjetsa ndi kusandutsa mafumu kukhala ngati fumbi nawamwaza ngati mankhusu ndi uta wake."
                },
                "3": {
                    "verse_nr": "3",
                    "verse": "Amawalondola namayenda mosavutika, m\u02bcnjira imene mapazi ake sanayendemo kale."
                },
                "4": {
                    "verse_nr": "4",
                    "verse": "Ndani anachita zimenezi ndi kuzitsiriza, si uja amene anayambitsa mitundu ya anthu? Ine Yehova, ndine chiyambi ndipo potsiriza pake ndidzakhalapo.\u201d"
                },
                "5": {
                    "verse_nr": "5",
                    "verse": "Mayiko am\u02bcmbali mwa nyanja aona zimenezi ndipo akuopa; anthu a ku mathero a dziko lapansi akunjenjemera. Akuyandikira pafupi, akubwera;"
                },
                "6": {
                    "verse_nr": "6",
                    "verse": "aliyense akuthandiza mnzake ndipo akuwuza m\u02bcbale wake kuti, \u201cLimba mtima!\u201d"
                },
                "7": {
                    "verse_nr": "7",
                    "verse": "M\u02bcmisiri wa matabwa amalimbikitsa m\u02bcmisiri wa golide, ndipo iye amene amasalaza fano ndi nyundo amalimbikitsa amene amalisanja pa chipala. Ponena za kuwotcherera iye amati, \u201cZili bwino.\u201d Iye amalikhomerera fanolo ndi misomali kuti lisagwe."
                },
                "8": {
                    "verse_nr": "8",
                    "verse": "\u201cKoma Iwe Israeli mtumiki wanga, Yakobo amene ndakusankha, Ndiwe chidzukulu cha Abrahamu bwenzi langa."
                },
                "9": {
                    "verse_nr": "9",
                    "verse": "Ndinakutengani kuchokera ku mapeto a dziko lapansi, ndinakuyitanani kuchokera ku mbali za kutali za dziko lapansi. Ine ndinati, \u2018Iwe ndiwe mtumiki wanga;\u2019 Ndinakusankha ndipo sindinakutaye."
                },
                "10": {
                    "verse_nr": "10",
                    "verse": "Tsono usaope, pakuti Ine ndili nawe; usataye mtima chifukwa Ine ndine Mulungu wako. Ndidzakupatsa mphamvu ndipo ndidzakuthandiza, ndidzakutchinjiriza ndi dzanja langa lamanja logonjetsa."
                },
                "11": {
                    "verse_nr": "11",
                    "verse": "\u201cOnse amene akupsera mtima adzachita manyazi ndithu ndi kunyazitsidwa; onse amene akukangana nawe sadzakhalanso kanthu, adzawonongeka."
                },
                "12": {
                    "verse_nr": "12",
                    "verse": "Udzafunafuna adani ako, koma sadzapezeka. Iwo amene akuchita nawe nkhondo sadzakhalanso kanthu."
                },
                "13": {
                    "verse_nr": "13",
                    "verse": "Pakuti Ine Yehova, ndine Mulungu wako, amene ndikukugwira dzanja lako lamanja ndipo ndikuti, usaope; ndidzakuthandiza."
                },
                "14": {
                    "verse_nr": "14",
                    "verse": "Usachite mantha, iwe Yakobo wofowoka ngati nyongolotsi, iwe wochepa mphamvu Israeli, chifukwa Ine ndidzakuthandiza,\u201d akutero Yehova Mpulumutsi wako, Woyerayo wa Israeli."
                },
                "15": {
                    "verse_nr": "15",
                    "verse": "\u201cTaona, ndidzakusandutsa ngati chipangizo chopunthira tirigu chatsopano, chakunthwa ndi cha mano ambiri. Udzanyenya mapiri ndi kuwaphwanyaphwanya, ndipo zitunda adzazisandutsa ngati mankhusu."
                },
                "16": {
                    "verse_nr": "16",
                    "verse": "Udzawapeta ndipo adzawuluka ndi mphepo komanso adzamwazika ndi kamvuluvulu. Koma iwe udzakondwera chifukwa Ine ndine Mulungu wako, ndipo udzanyadira chifukwa cha Ine Woyerayo wa Israeli:"
                },
                "17": {
                    "verse_nr": "17",
                    "verse": "\u201cPamene amphawi ndi osauka akufunafuna madzi, koma sakuwapeza; ndipo kummero kwawo kwawuma ndi ludzu. Ine Yehova ndidzayankha pemphero lawo; Ine, Mulungu wa Israeli, sindidzawasiya."
                },
                "18": {
                    "verse_nr": "18",
                    "verse": "Ndidzayendetsa mitsinje m\u02bcmalo owuma, ndi akasupe adzatumphuka mu zigwa. Ndidzasandutsa chipululu kukhala dziwe la madzi ndipo dziko lowuma kukhala akasupe a madzi."
                },
                "19": {
                    "verse_nr": "19",
                    "verse": "M\u02bcchipululu ndidzameretsa mkungudza, kasiya mchisu ndi mtengo wa Olivi. M\u02bcdziko lowuma ndidzaza mitengo ya payini, ya mkuyu ndi ya mlombwa,"
                },
                "20": {
                    "verse_nr": "20",
                    "verse": "kuti anthu aone ndi kudziwa; inde, alingalire ndi kumvetsa, kuti Yehova ndiye wachita zimenezi; kuti Woyera wa Israeli ndiye anakonza zimenezi."
                },
                "21": {
                    "verse_nr": "21",
                    "verse": "\u201cYehova akuwuza milungu ina kuti, \u2018Fotokozani mlandu wanu.\u2019 Mfumu ya Yakobo ikuti, \u2018Perekani umboni wanu.\u2019"
                },
                "22": {
                    "verse_nr": "22",
                    "verse": "Bwerani ndi milungu yanu kuti idzatiwuze zomwe zidzachitike m\u02bctsogolo. Tifotokozereni zinthu zamakedzana tiziganizire ndi kudziwa zotsatira zake. Kapena tiwuzeni zimene zidzachitike m\u02bctsogolo,"
                },
                "23": {
                    "verse_nr": "23",
                    "verse": "tiwuzeni kuti kutsogolo kuli zotani, ndipo ife tidziwa kuti ndinu milungu. Chitani chinthu chabwino kapena choyipa, ndipo mutidabwitsa ndi kutichititsa mantha."
                },
                "24": {
                    "verse_nr": "24",
                    "verse": "Koma inu sindinu kanthu ndipo zochita zanu n\u02bczopandapake; amene amapembedza inu ali ngati chinthu chokanidwa chifukwa ndi choyipa."
                },
                "25": {
                    "verse_nr": "25",
                    "verse": "\u201cNdinawutsa munthu wina kumpoto ndipo anabwera, munthu wochokera kummawa amene ndinamuyitana. Amapondaponda olamulira ngati matope, ngati ndi wowumba mbiya amene akuponda dongo."
                },
                "26": {
                    "verse_nr": "26",
                    "verse": "Ndani anawululiratu zimenezi poyamba pomwe, kuti ife tidziwe, kapena kutiwuziratu zisanachitike kuti ife tinene kuti, \u2018Analondola?\u2019 Palibe amene ananena, palibe analengeza zimenezi, palibe anamva mawu anu."
                },
                "27": {
                    "verse_nr": "27",
                    "verse": "Ine ndinali woyamba kumuwuza Ziyoni kuti, \u2018Taona, si awa akubwera apawa!\u2019 Ndinatumiza mthenga wa nkhani yabwino ku Yerusalemu."
                },
                "28": {
                    "verse_nr": "28",
                    "verse": "Koma ndikayang\u02bcana palibe ndi mmodzi yemwe, palibe ndi mmodzi yemwe pakati pawo wotha kupereka uphungu, palibe woti ayankhe pamene ine ndawafunsa."
                },
                "29": {
                    "verse_nr": "29",
                    "verse": "Taonani, milungu yonseyi ndi yachinyengo! Zochita zawo si kanthu konse; mafano awo ali ngati mphepo yachabechabe."
                }
            }
        },
        "42": {
            "chapter_nr": "42",
            "chapter": {
                "1": {
                    "verse_nr": "1",
                    "verse": "Mtumiki wa Yehova - \u201cNayu mtumiki wanga, amene ndimamuchirikiza, amene ndamusankha, amenenso ndimakondwera naye. Ndayika Mzimu wanga mwa Iyeyo, ndipo adzaweruza anthu a mitundu yonse mwachilungamo."
                },
                "2": {
                    "verse_nr": "2",
                    "verse": "Iye sadzafuwula, sadzamveka mawu, kapena mawu ake kumveka m\u02bcmisewu."
                },
                "3": {
                    "verse_nr": "3",
                    "verse": "Bango lophwanyika sadzalithyola, ndipo moto wozilala sadzawuzimitsa. Motero adzaonetsa kuti chilungamo ndicho choonadi;"
                },
                "4": {
                    "verse_nr": "4",
                    "verse": "sadzafowoka kapena kukhumudwa mpaka atakhazikitsa chilungamo pa dziko lapansi, ndi mpaka mayiko a m\u02bcmbali mwa nyanja atafika poyembekezera malangizo ake.\u201d"
                },
                "5": {
                    "verse_nr": "5",
                    "verse": "Yehova Mulungu amene analenga zamlengalenga ndi kuziyalika, amene analenga dziko lapansi ndi zonse zimene zimabereka, amenenso amapereka mpweya kwa anthu ake okhala m\u02bcdzikomo, ndi moyo kwa onse oyendamo, akuti,"
                },
                "6": {
                    "verse_nr": "6",
                    "verse": "\u201cIne Yehova, ndakuyitana chifukwa Ine ndine wolungama; ndikugwira dzanja ndipo ndidzakuteteza. Ndakupereka kukhala pangano langa kwa anthu ndi kuwunika kwa anthu a mitundu ina."
                },
                "7": {
                    "verse_nr": "7",
                    "verse": "Udzatsekula maso a anthu osaona, udzamasula anthu a m\u02bcndende ndi kutulutsa m\u02bcndende anthu okhala mu mdima."
                },
                "8": {
                    "verse_nr": "8",
                    "verse": "\u201cIne ndine Yehova: dzina langa ndi limenelo! Sindidzapereka ulemerero wanga kwa wina aliyense kapena matamando anga kwa mafano."
                },
                "9": {
                    "verse_nr": "9",
                    "verse": "Taonani, zinthu zimene ndinalosera kale zachitikadi, ndipo ndikuwuzani zinthu zatsopano; zinthuzo zisanaonekere Ine ndakudziwitsani.\u201d"
                },
                "10": {
                    "verse_nr": "10",
                    "verse": "Nyimbo Yotamanda Yehova - Imbirani Yehova nyimbo yatsopano, mutamandeni inu okhala m\u02bcdziko lonse lapansi, inu amene mumayenda pa nyanja, nyanja ikokome ndi zonse zili m\u02bcmenemo. Inu okhala pa zilumba tamandani Yehova."
                },
                "11": {
                    "verse_nr": "11",
                    "verse": "Chipululu ndi mizinda yake zikweze mawu awo; midzi ya Akedara ikondwere. Anthu a ku Sela ayimbe mwachimwemwe; afuwule kuchokera pamwamba pa mapiri."
                },
                "12": {
                    "verse_nr": "12",
                    "verse": "Atamande Yehova ndipo alalike matamando ake kwa anthu apazilumba zonse."
                },
                "13": {
                    "verse_nr": "13",
                    "verse": "Yehova adzapita ku nkhondo ngati munthu wamphamvu, adzawutsa ukali wake ngati munthu wankhondo; akukuwa ndiponso akufuwula mfuwu wankhondo ndipo adzagonjetsa adani ake."
                },
                "14": {
                    "verse_nr": "14",
                    "verse": "Yehova akuti, \u201cNdakhala ndili chete kwa nthawi yayitali, ndakhala ndili phee osachita kanthu. Koma tsopano, ngati mayi pa nthawi yochira, ndi kubuwula ndi kupuma modukizadukiza ndipo ndili wefuwefu."
                },
                "15": {
                    "verse_nr": "15",
                    "verse": "Ndidzawononga mapiri ndi zitunda ndipo ndidzawumitsa zomera zawo zonse; ndidzasandutsa mitsinje kukhala zilumba ndipo ndidzawumitsa maiwe."
                },
                "16": {
                    "verse_nr": "16",
                    "verse": "Ndidzatsogolera anthu osaona m\u02bcmisewu imene sanayidziwe, ndidzawatsogolera m\u02bcnjira zimene sanayendepo; ndidzasandutsa mdima wa kutsogolo kwawo kuti ukhale kuwala ndipo ndidzasalaza malo osalala. Zimenezi ndizo ndidzachite; sindidzawataya."
                },
                "17": {
                    "verse_nr": "17",
                    "verse": "Koma onse amene amadalira mafano amene amanena kwa mafanowo kuti, \u2018ndinu milungu yathu,\u2019 ndidzawachititsa manyazi kotheratu."
                },
                "18": {
                    "verse_nr": "18",
                    "verse": "Aisraeli Alephera Kuphunzira - \u201cImvani, agonthi inu; yang\u02bcanani osaona inu, kuti muone!"
                },
                "19": {
                    "verse_nr": "19",
                    "verse": "Ali wosaona ndani, si mtumiki wanga kodi? Ndipo ndani ali wosamva ngati mthenga amene ndamutuma? Kodi ndani ali wosaona ngati uja ndinachita naye pangano, kapena wosaona ndani ngati mtumiki wa Yehova?"
                },
                "20": {
                    "verse_nr": "20",
                    "verse": "Iwe waona zinthu zambiri, koma sunazisamale; makutu ako ndi otsekuka koma sumva kanthu.\u201d"
                },
                "21": {
                    "verse_nr": "21",
                    "verse": "Chinamukomera Yehova chifukwa cha chilungamo chake, kapena lamulo lake kukhala lalikulu ndi lopambana."
                },
                "22": {
                    "verse_nr": "22",
                    "verse": "Koma awa ndi anthu amene afunkhidwa ndi kuwalanda zinthu zawo, onsewa anawakola m\u02bcmaenje kapena akuwabisa m\u02bcndende. Tsono asanduka chofunkha popanda wina wowapulumutsa kapena kunena kuti, \u201cAbwezeni kwawo.\u201d"
                },
                "23": {
                    "verse_nr": "23",
                    "verse": "Kodi ndani wa inu amene adzamvetsera zimenezi kapena kutchera khutu ndi kumva za m\u02bctsogolomo?"
                },
                "24": {
                    "verse_nr": "24",
                    "verse": "Ndani anapereka Yakobo kwa ofunkha, ndi Israeli kwa anthu akuba? Kodi si Yehova, amene ife tamuchimwirayu? Pakuti sanathe kutsatira njira zake; ndipo sanamvere malangizo ake."
                },
                "25": {
                    "verse_nr": "25",
                    "verse": "Motero anawakwiyira kwambiri, nawavutitsa ndi nkhondo. Anayatsa moto ponseponse mowazungulira komabe iwo sanamvetse; motowo unawapsereza, koma iwo sanatengepo phunziro ayi."
                }
            }
        },
        "43": {
            "chapter_nr": "43",
            "chapter": {
                "1": {
                    "verse_nr": "1",
                    "verse": "Yehova Yekha Mpulumutsi wa Israeli - Koma tsopano, Yehova amene anakulenga, iwe Yakobo, amene anakuwumba, iwe Israeli akuti, \u201cUsaope, pakuti ndakuwombola; Ndinakuyitanitsa mokutchula dzina lako, ndiwe wanga."
                },
                "2": {
                    "verse_nr": "2",
                    "verse": "Pamene ukuwoloka nyanja, ndidzakhala nawe; ndipo pamene ukuwoloka mitsinje, sidzakukokolola. Pamene ukudutsa pa moto, sudzapsa; lawi la moto silidzakutentha."
                },
                "3": {
                    "verse_nr": "3",
                    "verse": "Chifukwa Ine Yehova, Mulungu wako, Woyera wa Israeli, ndine Mpulumutsi wako. Ndinapereka Igupto pofuna kuti ndiwombole iwe, ndinapereka Kusi ndi Seba m\u02bcmalo mwa iwe."
                },
                "4": {
                    "verse_nr": "4",
                    "verse": "Popeza kuti ndiwe wamtengowapatali wolemekezeka ndi wapamtima panga, ndipo chifukwa ndimakukonda, ndidzapereka anthu m\u02bcmalo mwa iwe, ndidzapereka mitundu ya anthu pofuna kuwombola moyo wako."
                },
                "5": {
                    "verse_nr": "5",
                    "verse": "Usachite mantha, pakuti Ine ndili nawe; ndidzabweretsa ana ako kuchokera kummawa, ndipo ndidzakusonkhanitsani kuchokera kumadzulo."
                },
                "6": {
                    "verse_nr": "6",
                    "verse": "Ndidzawuza a kumpoto kuti, \u2018Amasuleni,\u2019 ndidzawuza akummwera kuti, \u2018Musawagwire.\u2019 Bweretsani ana anga aamuna kuchokera ku mayiko akutali, ana anga a akazi kuchokera kumalekezero a dziko lapansi;"
                },
                "7": {
                    "verse_nr": "7",
                    "verse": "onsewo amadziwika ndi dzina langa; ndinawalenga chifukwa cha ulemerero wanga, ndinawawumba, inde ndinawapanga.\u201d"
                },
                "8": {
                    "verse_nr": "8",
                    "verse": "Tulutsa anthu amene ali nawo maso koma sakupenya, anthu amene ali nawo makutu koma sakumva."
                },
                "9": {
                    "verse_nr": "9",
                    "verse": "Mitundu yonse ya anthu isonkhane pamodzi, anthu a mitundu ina akhale pamodzi pabwalo la milandu. Ndani wa iwo amene ananeneratu zimenezi? Ndani wa iwo anatifotokozerapo zinthu zakalekale? Abweretu ndi mboni zawo kuti adzatsimikizire kuti ananena zoona, kuti anthu ena amve ndi kunena kuti, \u201cNdi zoona.\u201d"
                },
                "10": {
                    "verse_nr": "10",
                    "verse": "Yehova akunena kuti, \u201cInu Aisraeli ndinu mboni zanga, ndi mtumiki wanga amene ndinakusankha, kuti mundidziwe ndi kundikhulupirira, ndipo mudzamvetsa kuti Mulungu ndine ndekha. Patsogolo panga sipanapangidwepo mulungu wina, ngakhale pambuyo panga sipadzakhalaponso wina.\u201d"
                },
                "11": {
                    "verse_nr": "11",
                    "verse": "Akutero Yehova, \u201cIne, Inetu ndine Yehova, ndipo palibe Mpulumutsi wina koma Ine ndekha."
                },
                "12": {
                    "verse_nr": "12",
                    "verse": "Ndine amene ndinaneneratu, amene ndinakupulumutsa; ndine, osati mulungu wina wachilendo pakati panu amene ndinalengezeratu. Inu ndinu mboni zanga, kuti Ine ndine Mulungu,\u201d akutero Yehova."
                },
                "13": {
                    "verse_nr": "13",
                    "verse": "\u201cIne ndine Mulungu kuyambira nthawi yamakedzana, ndipo ndidzakhalabe Mulungu ku nthawi zonse. Palibe amene angathe kuthawa m\u02bcmanja mwanga, ndipo chimene ndachita palibe angathe kuchisintha.\u201d"
                },
                "14": {
                    "verse_nr": "14",
                    "verse": "Chifundo cha Mulungu ndi Kusakhulupirika kwa Israeli - Yehova akuti, Mpulumutsi wanu, Woyerayo wa Israeli akuti, \u201cChifukwa cha inu ndidzatuma gulu lankhondo kukalimbana ndi Babuloni ndi kukupulumutsani. Ndidzagwetsa zitseko zonse za mzindawo, ndipo kukondwa kwa anthu ake kudzasanduka kulira."
                },
                "15": {
                    "verse_nr": "15",
                    "verse": "Ine ndine Yehova, Woyera wanu uja, Mlengi wa Israeli. Ine ndine Mfumu yanu.\u201d"
                },
                "16": {
                    "verse_nr": "16",
                    "verse": "Yehova anapanga njira pa nyanja, anapanga njira pakati pa madzi amphamvu."
                },
                "17": {
                    "verse_nr": "17",
                    "verse": "Iye anasonkhanitsa magaleta, akavalo, gulu lankhondo ndi asilikali amphamvu, ndipo onse anagwa pamenepo, osadzukanso anazimitsidwa kutheratu ngati chingwe cha nyale. Yehova ameneyu akuti,"
                },
                "18": {
                    "verse_nr": "18",
                    "verse": "\u201cIwalani zinthu zakale; ndipo musaganizirenso zinthu zimene zinachitika kale."
                },
                "19": {
                    "verse_nr": "19",
                    "verse": "Taonani, Ine ndikuchita zinthu zatsopano! Tsopano zayamba kale kuoneka; kodi simukuziona? Ine ndikulambula msewu m\u02bcchipululu ndi kupanga mitsinje m\u02bcdziko lowuma."
                },
                "20": {
                    "verse_nr": "20",
                    "verse": "Nyama zakuthengo, nkhandwe ndi akadzidzi zinandilemekeza. Ndidzayendetsa mitsinje m\u02bcdziko lowuma kuti ndiwapatse madzi anthu anga osankhidwa."
                },
                "21": {
                    "verse_nr": "21",
                    "verse": "Anthu amene ndinadziwumbira ndekha kuti aziyimba nyimbo yotamanda Ine."
                },
                "22": {
                    "verse_nr": "22",
                    "verse": "\u201cKomatu simunapemphera kwa Ine, Inu a m\u02bcbanja la Yakobo, munatopa nane, Inu Aisraeli."
                },
                "23": {
                    "verse_nr": "23",
                    "verse": "Simunabweretse kwa Ine nkhosa za nsembe zopsereza, kapena kundilemekeza ndi nsembe zanu. Ine sindinakulemetseni pomakupemphani zopereka za chakudya kapena kukutopetsani pomakupemphani nsembe zofukiza."
                },
                "24": {
                    "verse_nr": "24",
                    "verse": "Simunandigulire bango lonunkhira kapena kundipatsa Ine mafuta okwanira a nsembe zanu. Koma inu mwandilemetsa Ine ndi machimo anu ndipo mwanditopetsa Ine ndi zolakwa zanu."
                },
                "25": {
                    "verse_nr": "25",
                    "verse": "\u201cIne, Inetu, ndi amene ndimafafaniza zolakwa zanu, chifukwa cha Ine mwini, ndipo sindidzakumbukiranso machimo anu."
                },
                "26": {
                    "verse_nr": "26",
                    "verse": "Mundikumbutse zakale, ndipo titsutsane nkhaniyi pamodzi; fotokozani mlandu wanu kuti muonetse kuti ndinu osalakwa."
                },
                "27": {
                    "verse_nr": "27",
                    "verse": "Kholo lanu loyamba linachimwa; ndipo Atsogoleri anu achipembedzo anandiwukira."
                },
                "28": {
                    "verse_nr": "28",
                    "verse": "Chifukwa chake Ine ndidzanyazitsa akuluakulu a Nyumba yanu ya mapemphero, ndipo ndidzapereka Yakobo kuti awonongedwe ndi Israeli kuti achitidwe chipongwe.\u201d"
                }
            }
        },
        "44": {
            "chapter_nr": "44",
            "chapter": {
                "1": {
                    "verse_nr": "1",
                    "verse": "Israeli Wosankhidwa wa Yehova - Yehova akuti, \u201cMvera tsopano, iwe Yakobo, mtumiki wanga, Israeli, amene ndinakusankha."
                },
                "2": {
                    "verse_nr": "2",
                    "verse": "Yehova amene anakupanga iwe, anakuwumba iwe m\u02bcmimba ya amayi ako, ndi amene adzakuthandiza iwe. Iye akuti, Usachite mantha, iwe Yakobo, mtumiki wanga, Yesuruni, amene ndinakusankha."
                },
                "3": {
                    "verse_nr": "3",
                    "verse": "Pakuti ndidzathira madzi pa nthaka yowuma, ndi kuyendetsa mitsinje m\u02bcdziko lowuma; ndidzatumiza Mzimu wanga pa ana anu, ndi kutsitsa madalitso anga pa zidzukulu zanu."
                },
                "4": {
                    "verse_nr": "4",
                    "verse": "Iwo adzakula ngati udzu wothirira bwino ndi ngati bango lomera m\u02bcmbali mwa mitsinje ya madzi oyenda."
                },
                "5": {
                    "verse_nr": "5",
                    "verse": "Wina adzanena kuti, \u2018Ine ndine wa Yehova;\u2019 wina adzadzitcha yekha wa banja la Yakobo; winanso adzalemba pa dzanja lake, \u2018Wa Yehova\u2019 ndipo adzadzitcha wa banja la Israeli."
                },
                "6": {
                    "verse_nr": "6",
                    "verse": "Yehova, Osati Mafano - \u201cYehova Mfumu ndi Mpulumutsi wa Israeli, Yehova Wamphamvuzonse akuti: Ine ndine woyamba ndi wotsiriza; palibenso Mulungu wina koma Ine ndekha."
                },
                "7": {
                    "verse_nr": "7",
                    "verse": "Ndani nanga angafanane ndi Ine? Muloleni kuti ayankhule. Muloleni andifotokozere ndi kundiyalira bwino lomwe zimene zinachitika kuyambira pamene ndinkakhazikitsa anthu anga akalekale, ndi ziti zimene zidzachitike; inde, muloleni alosere zimene zikubwera."
                },
                "8": {
                    "verse_nr": "8",
                    "verse": "Musanjenjemere, musachite mantha. Kodi sindinakuwuzeni zimenezi ndi kuzilosera kalekale lomwe? Inu ndinu mboni zanga. Kodi aliponso Mulungu wina kupatula Ine? Ayi, palibe Thanthwe linanso limene sindikulidziwa.\u201d"
                },
                "9": {
                    "verse_nr": "9",
                    "verse": "Onse amene amapanga mafano ngachabe, ndipo milungu imene amayilemekeza ndi yopanda phindu. Iwo amene amapembedza mafano ndi wosaona; ndipo sazindikira kanthu. Choncho adzawachititsa manyazi."
                },
                "10": {
                    "verse_nr": "10",
                    "verse": "Ndani amasema mulungu ndi kuwumba fano, limene silingamupindulire?"
                },
                "11": {
                    "verse_nr": "11",
                    "verse": "Iye pamodzi ndi anzake onse adzawachititsa manyazi; amisiri a mafano ndi anthu chabe. Aloleni onse asonkhane ndi kuyima pabwalo la milandu; onse adzaopsedwa ndipo adzachita manyazi."
                },
                "12": {
                    "verse_nr": "12",
                    "verse": "Mmisiri wa zitsulo amatenga chitsulo ndipo amachiyika pa makala amoto; ndi dzanja lake lamphamvu amachisula pochimenya ndi nyundo. Pambuyo pake m\u02bcmisiri uja amamva njala natha mphamvu; iye samwa madzi, ndipo amalefuka."
                },
                "13": {
                    "verse_nr": "13",
                    "verse": "Mmisiri wa matabwa nayenso amayeza mtengo ndi chingwe ndipo amajambula chithunzi ndi cholembera; amasema bwinobwino ndi chipangizo chake ndipo amachiwongola bwino ndi chida chake. Amachipanga ngati munthu, munthu wake wokongola kuti aliyike m\u02bcnyumba yake yachipembedzo."
                },
                "14": {
                    "verse_nr": "14",
                    "verse": "Amagwetsa mitengo ya mkungudza, mwinanso amatenga mtengo wa payini kapena wa thundu n\u02bckudzisankhira mtengo wabwino pakati pa mitengo ya m\u02bcnkhalango, ndipo amadzala mtengo wa payini ndi kuwuleka kuti ukule ndi mvula."
                },
                "15": {
                    "verse_nr": "15",
                    "verse": "Mitengoyo munthu amachitako nkhuni; nthambi zina amasonkhera moto wowotha, amakolezera moto wophikira buledi ndi mbali ina ya mtengowo amapangira mulungu ndipo amapembedza; iye amapanga fano ndi kumaligwadira."
                },
                "16": {
                    "verse_nr": "16",
                    "verse": "Chigawo china cha mtengowo amasonkhera moto wowotcherapo nyama imene amadya, nakhuta. Iye amawotha motowo ndipo amanena kuti, \u201cAa! Ndikumva kutentha; pano pali moto.\u201d"
                },
                "17": {
                    "verse_nr": "17",
                    "verse": "Chigawo chotsala amapanga kamulungu, fano lake limenelo; amaligwadira ndi kulipembedza. Amapemphera kwa fanolo ndipo amanena kuti, \u201cIwe ndiwe mulungu wanga, ndipulumutse.\u201d"
                },
                "18": {
                    "verse_nr": "18",
                    "verse": "Anthu otere sadziwa kanthu, samvetsa kanthu kalikonse; maso awo ndi omatirira ndipo sangathe kuona, ndipo mitu yawo ndi yogontha kotero sangathe kumvetsa."
                },
                "19": {
                    "verse_nr": "19",
                    "verse": "Palibe amene amayima n\u02bckulingalira. Palibe wanzeru kapena womvetsa zinthu bwino woti n\u02bckunena kuti, chigawo china cha mtengowo ndinasonkhera moto; pa makala ake ndinaphikira buledi, ndinawotchapo nyama ndipo ndinadya. Chigawo chotsalachi ndipangire chinthu chonyansachi. Kodi ndidzagwadira mtengo?"
                },
                "20": {
                    "verse_nr": "20",
                    "verse": "Munthu wotere ali ngati wodya phulusa, maganizo ake opusa amusocheretsa; motero kuti sangathe kudzipulumutsa yekha kapena kudzifunsa kuti, \u201cKodi chinthu chili m\u02bcmanja mwangachi si chabodza?\u201d"
                },
                "21": {
                    "verse_nr": "21",
                    "verse": "Yehova akuti, \u201cIwe Yakobo, kumbukira zinthu izi popeza kuti ndiwe mtumiki wanga, iwe Israeli. Ine ndinakupanga iwe, ndiwe mtumiki wanga; iwe Israeli, sindidzakuyiwala."
                },
                "22": {
                    "verse_nr": "22",
                    "verse": "Ndachotsa zolakwa zako ngati mitambo, ndi machimo ako ngati nkhungu ya mmawa. Bwerera kwa Ine, popeza ndakupulumutsa.\u201d"
                },
                "23": {
                    "verse_nr": "23",
                    "verse": "Imbani mwachimwemwe, inu zolengedwa zamlengalenga, pakuti Yehova wachita zimenezi; fuwula, iwe dziko lapansi. Imbani nyimbo, inu mapiri, inu nkhalango ndi mitengo yonse, chifukwa Yehova wawombola Yakobo, waonetsa ulemerero wake mwa Israeli."
                },
                "24": {
                    "verse_nr": "24",
                    "verse": "Anthu Adzakhalanso mu Yerusalemu - Yehova Mpulumutsi wanu, amene anakuwumbani m\u02bcmimba ya amayi anu akuti: \u201cIne ndine Yehova, amene anapanga zinthu zonse, ndinatambasula ndekha zinthu zakuthambo, ndinayala ndekha dziko lapansi."
                },
                "25": {
                    "verse_nr": "25",
                    "verse": "Ndine amene ndinalepheretsa mipingo ya anthu onyenga, ndipo ndimapusitsa owombeza mawula. Ndimasokoneza anthu a nzeru, ndi kuonetsa kuti nzeru zawo n\u02bczopusa."
                },
                "26": {
                    "verse_nr": "26",
                    "verse": "Ndine amene ndimatsimikiza mawu a atumiki ake ndi kukwaniritsa zimene analosera amithenga ake. \u201cNdine amene ndinanena za Yerusalemu kuti mudzakhalanso anthu. Ndinanenanso za mizinda ya Yuda kuti idzamangidwanso. Za mabwinja awo ndinanena kuti ndidzawawutsanso."
                },
                "27": {
                    "verse_nr": "27",
                    "verse": "Ndine amene ndinawuza nyanga yayikulu kuti, \u2018Uma\u2019 ndipo ndidzawumitsa mitsinje yako."
                },
                "28": {
                    "verse_nr": "28",
                    "verse": "Ndine amene ndinanena kwa Koresi kuti, \u2018Iye ndiye m\u02bcbusa wanga,\u2019 ndipo adzachita zonse zimene ndikufuna; iye adzalamula kuti, \u2018Yerusalemu amangidwenso\u2019 ndi kuti, \u2018Maziko a Nyumba ya Mulungu ayikidwenso.\u2019\u2006\u201d"
                }
            }
        },
        "45": {
            "chapter_nr": "45",
            "chapter": {
                "1": {
                    "verse_nr": "1",
                    "verse": "Yehova akuyankhula ndi wodzozedwa wake Koresi amene anamugwira dzanja lamanja kuti agonjetse mitundu ya anthu ndi kuwalanda mafumu zida zawo zankhondo, ndi kutsekula zitseko kuti zipatazo zisadzatsekedwenso ndi ichi:"
                },
                "2": {
                    "verse_nr": "2",
                    "verse": "Ine ndidzayenda patsogolo pako, ndi kusalaza mapiri; ndidzaphwanya zitseko za mkuwa ndi kuthyola mipiringidzo ya chitsulo."
                },
                "3": {
                    "verse_nr": "3",
                    "verse": "Ndidzakupatsa chuma chobisika mu mdima, katundu wa pamalo obisika, kotero kuti udziwe kuti Ine ndine Yehova Mulungu wa Israeli, amene ndakuyitana pokutchula dzina."
                },
                "4": {
                    "verse_nr": "4",
                    "verse": "Chifukwa cha mtumiki wanga Yakobo, chifukwa cha wosankhidwa wanga Israeli, Ine ndakuyitana pokutchula dzina ndipo ndakupatsa dzina laulemu ngakhale iwe sukundidziwa Ine."
                },
                "5": {
                    "verse_nr": "5",
                    "verse": "Ine ndine Yehova ndipo palibenso wina; kupatula Ine palibenso Mulungu wina. Ndidzakupatsa mphamvu, ngakhale sukundidziwa Ine,"
                },
                "6": {
                    "verse_nr": "6",
                    "verse": "kotero kuti kuchokera kummawa mpaka kumadzulo anthu adzadziwa kuti palibe wina koma Ine ndekha. Ine ndine Yehova, ndipo palibenso wina."
                },
                "7": {
                    "verse_nr": "7",
                    "verse": "Ndimalenga kuwala ndi mdima, ndimabweretsa madalitso ndi tsoka; ndine Yehova, amene ndimachita zonsezi."
                },
                "8": {
                    "verse_nr": "8",
                    "verse": "\u201cIwe thambo gwetsa mvula kuchokera kumwamba; mitambo ivumbwe mivumbi ya chilungamo. Dziko lapansi litsekuke, ndipo chipulumutso chiphuke kuti chilungamo chimereponso; Ine Yehova, ndine ndalenga zimenezi."
                },
                "9": {
                    "verse_nr": "9",
                    "verse": "\u201cTsoka kwa wokangana ndi mlengi wake, ngakhale kuti ali ngati phale chabe pakati pa mapale anzake. Kodi dongo lingafunse munthu wowumba kuti, \u2018Kodi ukuwumba chiyani?\u2019 Kodi ntchito yako inganene kuti, \u2018Ulibe luso?\u2019"
                },
                "10": {
                    "verse_nr": "10",
                    "verse": "Tsoka kwa wofunsa abambo ake kuti, \u2018Kodi munabereka chiyani?\u2019 Kapena amayi ake kuti, \u2018Kodi mufuna kubereka chiyani?\u2019"
                },
                "11": {
                    "verse_nr": "11",
                    "verse": "\u201cYehova Woyerayo wa Israeli, ndiponso Mlengi wake akunena, zokhudza zinthu zimene zikubwera ndi izi: Kodi iwe ukundifunsa za ana anga, kapena kundilamula pa zokhudza ntchito zanga?"
                },
                "12": {
                    "verse_nr": "12",
                    "verse": "Ndine amene ndinapanga dziko lapansi ndikulenga munthu kuti akhalemo. Ine ndi manja anga ndinayalika thambo; ndimalamulira zolengedwa zonse za mlengalenga."
                },
                "13": {
                    "verse_nr": "13",
                    "verse": "Ndine amene ndidzawutsa Koresi kuti chilungamo changa chikwaniritsidwe: ndipo ndidzawongolera njira zake zonse. Iye adzamanganso mzinda wanga ndi kumasula anthu anga amene ali mu ukapolo, wopanda kupereka ndalama kapena mphotho, akutero Yehova Wamphamvuzonse.\u201d"
                },
                "14": {
                    "verse_nr": "14",
                    "verse": "Yehova akuti, \u201cChuma cha ku Igupto ndi chuma cha malonda cha Kusi chidzakhala chanu. Anthu amphamvu zawo ndi athanzi a ku Seba adzabwera kwa inu ndipo adzakhala anthu anu; iwo adzidzakutsatani pambuyo panu ali m\u02bcmaunyolo. Adzakugwadirani ndi kukupemphani, ponena kuti, \u2018Ndithudi Mulungu ali ndi inu, ndipo palibenso wina; palibenso mulungu wina.\u2019\u2006\u201d"
                },
                "15": {
                    "verse_nr": "15",
                    "verse": "Zoonadi inu muli ndi Mulungu wobisika amene ali Mulungu ndi Mpulumutsi wa Israeli."
                },
                "16": {
                    "verse_nr": "16",
                    "verse": "Onse amene amapanga mafano adzawachititsa manyazi ndi kuwanyozetsa. Adzakhala osokonezeka maganizo."
                },
                "17": {
                    "verse_nr": "17",
                    "verse": "Koma Yehova adzapulumutsa Israeli ndi chipulumutso chamuyaya; simudzachitanso manyazi kapena kunyozeka mpaka kalekale."
                },
                "18": {
                    "verse_nr": "18",
                    "verse": "Yehova analenga zinthu zakumwamba, Iye ndiye Mulungu; amene akulenga dziko lapansi, ndi kulikhazikitsa, sanalipange kuti likhale lopanda kanthu, koma analipanga kuti anthu akhalemo. Iyeyu akunena kuti: Ine ndine Yehova, ndipo palibenso wina."
                },
                "19": {
                    "verse_nr": "19",
                    "verse": "Ine sindinayankhule mwachinsinsi, pamalo ena a mdima; Ine sindinaziwuze zidzukulu za Yakobo kuti, \u201cNdifunefuneni ku malo kopanda kanthu.\u201d Ine Yehova, ndimayankhula zoona; ndikunena zolungama."
                },
                "20": {
                    "verse_nr": "20",
                    "verse": "Yehova akuti, \u201cSonkhanani pamodzi ndipo mubwere; yandikirani, inu amene munapulumuka pothawa nkhondo kwa anthu a mitundu ina. Ndinu opanda nzeru amene mumanyamula mafano a mitengo, amene mumapemphera kwa milungu imene singathe kupulumutsa."
                },
                "21": {
                    "verse_nr": "21",
                    "verse": "Fotokozani mlandu wanu, mupatsane nzeru nonse pamodzi. Kodi ndani ananeneratu zimenezi kalekale? Ndani anazifotokozeratu zimenezi nthawi yamakedzana? Kodi si Ineyo Yehova? Ndipo palibenso Mulungu wina kupatula Ine, Mulungu wolungama ndi Wopulumutsa, palibenso wina kupatula Ine."
                },
                "22": {
                    "verse_nr": "22",
                    "verse": "\u201cTembenukirani kwa Ine kuti mupulumuke, inu anthu onse a pa dziko lapansi, pakuti Ine ndine Mulungu ndipo palibenso wina."
                },
                "23": {
                    "verse_nr": "23",
                    "verse": "Ndalumbira ndekha, pakamwa panga patulutsa mawu owona, mawu amene sadzasinthika konse akuti, bondo lililonse lidzagwada pamaso panga; anthu onse adzalumbira potchula dzina langa."
                },
                "24": {
                    "verse_nr": "24",
                    "verse": "Iwo adzanene kwa Ine kuti, \u2018Chilungamo ndi mphamvu zimapezeka mwa Yehova yekha.\u2019\u2006\u201d Onse amene anamuwukira Iye adzabwera kwa Iye ndipo adzachita manyazi."
                },
                "25": {
                    "verse_nr": "25",
                    "verse": "Koma mwa Yehova zidzukulu zonse za Israeli zidzapambana ndi kupeza ulemerero."
                }
            }
        },
        "46": {
            "chapter_nr": "46",
            "chapter": {
                "1": {
                    "verse_nr": "1",
                    "verse": "Za Kupasuka kwa Babuloni ndi Mafano Ake - Beli wagwada pansi, Nebo wawerama; nyama zonyamula katundu za nyamula milungu yawo. Mafano awo asanduka katundu wolemera pa msana pa ng\u02bcombe. Asandukadi ngati katundu pa msana pa nyama zotopa."
                },
                "2": {
                    "verse_nr": "2",
                    "verse": "Nyamazo zikuwerama ndi kufuna kugwa ndi milunguyo; sizikutha kupulumutsa katunduyo, izo zomwe zikupita ku ukapolo."
                },
                "3": {
                    "verse_nr": "3",
                    "verse": "Mverani Ine, Inu nyumba ya Yakobo, inu nonse otsala a m\u02bcnyumba ya Israeli, Ine ndakhala ndi kukusamalirani kuyambira m\u02bcmimba ya amayi anu, ndakhala ndikukunyamulani chibadwire chanu."
                },
                "4": {
                    "verse_nr": "4",
                    "verse": "Mpaka pamene mudzakalambe ndi kumera imvi ndidzakusamalirani ndithu. Ndinakulengani ndipo ndidzakunyamulani, ndidzakusamalirani ndi kukulanditsani."
                },
                "5": {
                    "verse_nr": "5",
                    "verse": "\u201cKodi inu mudzandifanizira ndi yani, kapena mufananitsa ndi yani? Kodi mudzandiyerekeza kapena kundifanizitsa ndi yani?"
                },
                "6": {
                    "verse_nr": "6",
                    "verse": "Anthu ena amakhuthula golide m\u02bczikwama zawo ndipo amayeza siliva pa masikelo; amalemba ntchito m\u02bcmisiri wosula kuti awapangire mulungu, kenaka iwo amagwada pansi ndikupembedza kamulunguko."
                },
                "7": {
                    "verse_nr": "7",
                    "verse": "Amanyamula n\u02bckumayenda nayo milunguyo pa mapewa awo; amayikhazika pa malo pake ndipo imakhala pomwepo. Singathe kusuntha pamalo pakepo. Ngakhale wina apemphere kwa milunguyo singathe kuyankha; kapena kumupulumutsa ku mavuto ake."
                },
                "8": {
                    "verse_nr": "8",
                    "verse": "\u201cKumbukirani zimenezi ndipo muchite manyazi, Muzilingalire mu mtima, inu anthu owukira."
                },
                "9": {
                    "verse_nr": "9",
                    "verse": "Kumbukirani zinthu zakale zinthu zamakedzana; chifukwa Ine ndine Mulungu ndipo palibe wina ofanana nane."
                },
                "10": {
                    "verse_nr": "10",
                    "verse": "Ndinaneneratu zakumathero kuchokera pachiyambi pomwe. Kuyambira nthawi yamakedzana ndinaloseratu zoti zidzachitike. Ndikanena zimene ndifuna kuchita ndipo zimachitikadi. Chilichonse chimene ndafuna ndimachichita."
                },
                "11": {
                    "verse_nr": "11",
                    "verse": "Ndikuyitana chiwombankhanga kuchokera kummawa. Ndikuyitana kuchokera ku dziko lakutali munthu amene adzakwaniritsa cholinga changa. Zimene ndanena ndidzazikwaniritsadi; zimene ndafuna ndidzazichitadi."
                },
                "12": {
                    "verse_nr": "12",
                    "verse": "Ndimvereni, inu anthu owuma mtima, inu amene muli kutali ndi chipulumutso."
                },
                "13": {
                    "verse_nr": "13",
                    "verse": "Ndikubweretsa pafupi tsiku la chipulumutso changa; sichili kutali. Tsikulo layandikira ndipo sindidzachedwa kukupulumutsani ndi kupereka ulemerero wanga kwa Israeli."
                }
            }
        },
        "47": {
            "chapter_nr": "47",
            "chapter": {
                "1": {
                    "verse_nr": "1",
                    "verse": "Kugwa kwa Babuloni - \u201cTsika, ndi kukhala pa fumbi, iwe namwali, Babuloni; khala pansi wopanda mpando waufumu, iwe namwali, Kaldeya pakuti sadzakutchulanso wanthete kapena woyenera kumugwira mosamala."
                },
                "2": {
                    "verse_nr": "2",
                    "verse": "Tenga mphero ndipo upere ufa; chotsa nsalu yako yophimba nkhope kwinya chovala chako mpaka ntchafu ndipo woloka mitsinje."
                },
                "3": {
                    "verse_nr": "3",
                    "verse": "Maliseche ako adzakhala poyera ndipo udzachita manyazi. Ndidzabwezera chilango ndipo palibe amene adzandiletse.\u201d"
                },
                "4": {
                    "verse_nr": "4",
                    "verse": "Woyerayo wa Israeli ndiye Mpulumutsi wathu, dzina lake ndi Yehova Wamphamvuzonse."
                },
                "5": {
                    "verse_nr": "5",
                    "verse": "\u201cKhala chete, ndipo lowa mu mdima, iwe namwali, Kaldeya; chifukwa sadzakutchulanso mfumukazi ya maufumu."
                },
                "6": {
                    "verse_nr": "6",
                    "verse": "Ndinawakwiyira anthu anga, osawasamalanso. Ndinawapereka manja mwako, ndipo iwe sunawachitire chifundo. Iwe unachitira nkhanza ngakhale nkhalamba."
                },
                "7": {
                    "verse_nr": "7",
                    "verse": "Iwe unati, \u2018Ine ndidzakhalapo nthawi zonse ngati mfumukazi.\u2019 Koma sunaganizire zinthu izi kapena kusinkhasinkha za mmene ziti zidzathere."
                },
                "8": {
                    "verse_nr": "8",
                    "verse": "\u201cNdipo tsopano, tamvera, iwe wongokonda zokondweretsawe, amene ukukhala mosatekesekawe, umaganiza mu mtima mwako kuti, \u2018Ine ndi Ine, ndipo kupatula ine palibenso wina. Sindidzakhala konse mkazi wamasiye, ndipo ana anga sadzamwalira.\u2019"
                },
                "9": {
                    "verse_nr": "9",
                    "verse": "Koma m\u02bckamphindi, ndiponso tsiku limodzi, zinthu ziwiri izi zidzakuchitikira: ana ako kukufera komanso kukhala mkazi wamasiye. Zimenezi zidzakuchitikira kwathunthu ngakhale ali ndi amatsenga ambiri ndi mawula amphamvu."
                },
                "10": {
                    "verse_nr": "10",
                    "verse": "Iwe unkadalira kuyipa kwako ndipo unati, \u2018Palibe amene akundiona.\u2019 Kuchenjera ndi nzeru zako zidzakusokoneza, choncho ukuganiza mu mtima mwako kuti, \u2018Ine ndine basi, ndipo kupatula ine palibenso wina.\u2019"
                },
                "11": {
                    "verse_nr": "11",
                    "verse": "Ngozi yayikulu idzakugwera ndipo sudzadziwa momwe ungayipewere ndi matsenga ako. Mavuto adzakugwera ndipo sudzatha kuwachotsa; chipasupasu chimene iwe sukuchidziwa chidzakugwera mwadzidzidzi."
                },
                "12": {
                    "verse_nr": "12",
                    "verse": "\u201cPitiriza tsono kukhala ndi matsenga ako, pamodzi ndi nyanga zako zochulukazo, wakhala ukuzigwiritsa ntchito kuyambira ubwana wako. Mwina udzatha kupambana kapena kuopsezera nazo adani ako."
                },
                "13": {
                    "verse_nr": "13",
                    "verse": "Malangizo onse amene unalandira angokutopetsa basi! Abwere patsogolopa anthu amene amatanthauzira za kumwamba kuti adzakupulumutseni. Abwere amene amayang\u02bcana nyenyezi, ndi kumalosera mwezi ndi mwezi zimene ziti zidzakuchitikire."
                },
                "14": {
                    "verse_nr": "14",
                    "verse": "Ndithudi, anthuwo ali ngati phesi; adzapsa ndi moto. Sangathe kudzipulumutsa okha ku mphamvu ya malawi a moto. Awa si makala a moto woti wina n\u02bckuwotha; kapena moto woti wina n\u02bckuwukhalira pafupi."
                },
                "15": {
                    "verse_nr": "15",
                    "verse": "Umu ndi mmene adzachitire amatsenga, anthu amene wakhala ukugwira nawo ntchito ndi kuchita nawo malonda chiyambire cha ubwana wako. Onse adzamwazika ndi mantha, sipadzakhala ndi mmodzi yemwe wokupulumutsa.\u201d"
                }
            }
        },
        "48": {
            "chapter_nr": "48",
            "chapter": {
                "1": {
                    "verse_nr": "1",
                    "verse": "Israeli ndi Nkhutukumve - \u201cMverani izi, inu nyumba ya Yakobo, inu amene amakutchani dzina lanu Israeli, ndinu a fuko la Yuda, inu mumalumbira m\u02bcdzina la Yehova, ndi kupemphera kwa Mulungu wa Israeli, ngakhale osati m\u02bcchoonadi kapena m\u02bcchilungamo."
                },
                "2": {
                    "verse_nr": "2",
                    "verse": "Komabe inu mumadzitcha nzika za mzinda wopatulika ndipo mumadalira Mulungu wa Israeli, amene dzina lake ndi Yehova Wamphamvuzonse:"
                },
                "3": {
                    "verse_nr": "3",
                    "verse": "Zimene zinachitika poyamba ndinalosera kalekale, zinatuluka m\u02bckamwa mwanga ndipo ndinazilengeza; tsono mwadzidzidzi ndinachitapo kanthu ndipo zinachitikadi."
                },
                "4": {
                    "verse_nr": "4",
                    "verse": "Pakuti Ine ndinadziwa kuti iwe ndiwe nkhutukumve wa nkhongo gwaa, wa mutu wowuma."
                },
                "5": {
                    "verse_nr": "5",
                    "verse": "Ine ndinakuwuziratu zinthu izi kalekale lomwe; zisanachitike ndinazilengezeratu kwa iwe kuti unganene kuti, \u2018Fano langa ndilo lachita zimenezi, kapena kuti fano langa losema ndi kamulungu kanga kachitsulo ndiwo analamula kuti zimenezi zichitike.\u2019"
                },
                "6": {
                    "verse_nr": "6",
                    "verse": "Inu munamva zinthu zimenezi. Kodi inu simungazivomereze? \u201cKuyambira tsopano mpaka m\u02bctsogolo ndidzakuwuzani zinthu zatsopano zinthu zobisika zimene simunazidziwe konse."
                },
                "7": {
                    "verse_nr": "7",
                    "verse": "Zinthu zimenezi zikulengedwa tsopano lino, osati kalekale; munali musanazimve mpaka lero lino. Choncho inu simunganene kuti, \u2018Zimenezi ndiye ayi, ndinazidziwa kale.\u2019"
                },
                "8": {
                    "verse_nr": "8",
                    "verse": "Inu simunazimvepo kapena kuzidziwa; makutu anu sanali otsekuka. Tsono Ine ndinadziwa bwino kuti ndinu anthu achiwembu ndi kuti chiyambire ubwana wanu munatchedwa owukira."
                },
                "9": {
                    "verse_nr": "9",
                    "verse": "Ine ndikuchedwetsa mkwiyo wanga chifukwa cha dzina langa. Ndikukulezerani ukali wanga kuti anthu andilemekeze. Sindidzakuwonongani kotheratu."
                },
                "10": {
                    "verse_nr": "10",
                    "verse": "Taonani, ndinakuyeretsani ngati siliva; ndinakuyesani m\u02bcng\u02bcanjo yamasautso."
                },
                "11": {
                    "verse_nr": "11",
                    "verse": "Chifukwa cha ulemu wanga, chifukwa cha ulemu wanga Ine ndikuchita zimenezi. Ndingalole bwanji kuti ndinyozeke? Ulemerero wanga sindidzawupereka kwa wina."
                },
                "12": {
                    "verse_nr": "12",
                    "verse": "Kumasulidwa kwa Israeli - \u201cTamvera Ine, iwe Yakobo, Israeli, amene ndinakuyitana: Mulungu uja Woyamba ndi Wotsiriza ndine."
                },
                "13": {
                    "verse_nr": "13",
                    "verse": "Inde dzanja langa linamanga maziko a dziko lapansi, dzanja langa lamanja linafunyulula mlengalenga. Ndi mawu anga ndinalenga kumwamba ndi dziko lapansi."
                },
                "14": {
                    "verse_nr": "14",
                    "verse": "\u201cSonkhanani pamodzi inu nonse ndipo mvetserani: Ndani mwa mafano anu amene analoseratu za zinthu izi? Wokondedwa wa Yehova uja adzachita zomwe Iye anakonzera Babuloni; dzanja lake lidzalimbana ndi Kaldeya."
                },
                "15": {
                    "verse_nr": "15",
                    "verse": "Ine, Inetu, ndayankhula; ndi kumuyitana ndidzamubweretsa ndine ndipo adzakwaniritsa zolinga zake."
                },
                "16": {
                    "verse_nr": "16",
                    "verse": "\u201cBwerani pafupi ndipo mvetserani izi: \u201cKuyambira pachiyambi sindinayankhule mobisa; pa nthawi imene zinkachitika zimenezi Ine ndinali pomwepo.\u201d Ndipo tsopano Ambuye Yehova wandipatsa Mzimu wake ndi kundituma."
                },
                "17": {
                    "verse_nr": "17",
                    "verse": "Yehova, Mpulumutsi wanu, Woyerayo wa Israeli akuti, \u201cIne ndine Yehova Mulungu wanu, amene ndimakuphunzitsa kuti upindule, ndimakutsogolera pa njira yoyenera kuyitsata."
                },
                "18": {
                    "verse_nr": "18",
                    "verse": "Ngati iwe ukanangosamalira zolamulira zanga, bwenzi mtendere wako ukanakhala ngati mtsinje, ndi chipulumutso chako ngati mafunde a pa nyanja."
                },
                "19": {
                    "verse_nr": "19",
                    "verse": "Zidzukulu zako zikanachuluka ngati mchenga, ana ako akanachuluka ngati fumbi; dzina lawo silikanachotsedwa pamaso panga ndipo silikanafafanizidwa konse.\u201d"
                },
                "20": {
                    "verse_nr": "20",
                    "verse": "Tulukani m\u02bcdziko la Babuloni! Thawani dziko la Kaldeya! Lengezani zimenezi ndi mawu a chisangalalo ndipo muzilalikire mpaka kumathero a dziko lapansi; muzinena kuti, \u201cYehova wawombola Yakobo mtumiki wake.\u201d"
                },
                "21": {
                    "verse_nr": "21",
                    "verse": "Iwo sanamve ludzu pamene Yehova ankawatsogolera m\u02bcchipululu; anawapatsa madzi otuluka m\u02bcthanthwe; anang\u02bcamba thanthwelo ndipo munatuluka madzi."
                },
                "22": {
                    "verse_nr": "22",
                    "verse": "\u201cPalibe mtendere kwa anthu ochimwa,\u201d akutero Yehova."
                }
            }
        },
        "49": {
            "chapter_nr": "49",
            "chapter": {
                "1": {
                    "verse_nr": "1",
                    "verse": "Mtumiki wa Yehova - Mverani Ine, inu anthu a pa zilumba tcherani khutu, inu anthu a mayiko akutali: Yehova anandiyitana ine ndisanabadwe, ananditchula dzina ndili m\u02bcmimba ya amayi anga."
                },
                "2": {
                    "verse_nr": "2",
                    "verse": "Iye anasandutsa pakamwa panga kukhala ngati lupanga lakuthwa, anandibisa mu mthunzi wa dzanja lake; Iye anandisandutsa ngati muvi wakuthwa ndipo anandibisa m\u02bcchimake."
                },
                "3": {
                    "verse_nr": "3",
                    "verse": "Iye anati kwa ine, \u201cNdiwe mtumiki wanga, Israeli. Anthu adzanditamanda chifukwa cha iwe.\u201d"
                },
                "4": {
                    "verse_nr": "4",
                    "verse": "Koma Ine ndinati, \u201cIne ndinkaganiza kuti ndinagwira ntchito ndi kuwononga mphamvu zanga pachabe, koma ayi, zondiyenera zili m\u02bcmanja a Yehova, ndipo mphotho yanga ili m\u02bcmanja mwa Mulungu wanga.\u201d"
                },
                "5": {
                    "verse_nr": "5",
                    "verse": "Yehova anandiwumba ine m\u02bcmimba mwa amayi anga kuti ndikhale mtumiki wake kuti ndibweze fuko la Yakobo kwa Iye ndi kusonkhanitsa Israeli kwa Iye, choncho ndimalemekezeka m\u02bcmaso mwa Yehova, ndipo ndimapeza mphamvu mwa Mulungu wanga."
                },
                "6": {
                    "verse_nr": "6",
                    "verse": "Yehovayo tsono akuti, \u201cN\u02bcchinthu chochepa kwambiri kwa iwe kuti ukhale mtumiki wanga, kuti udzutse mafuko a Yakobo ndi kuwabweretsa kwawo Aisraeli amene anapulumuka. Choncho iwe udzakhala ngati chowunikira, udzafikitsa uthenga wa chipulumutso changa ku mathero a dziko lapansi.\u201d"
                },
                "7": {
                    "verse_nr": "7",
                    "verse": "Yehova Mpulumutsi ndi Woyerayo wa Israeli akuyankhula, Woyerayo wa Israeli akunena, amene mitundu ya anthu inamuda, amenenso anali kapolo wa mafumu ankhanza uja kuti, \u201cMafumu adzaona ntchito ya chipulumutso changa ndipo adzayimirira. Akalonga nawonso adzagwada pansi. Zimenezi zidzachitika chifukwa cha Yehova amene ndi wokhulupirika ndi Woyerayo wa Israeli amene wakusankha iwe.\u201d"
                },
                "8": {
                    "verse_nr": "8",
                    "verse": "Kubwezeretsedwa kwa Israeli - Yehova akuti, \u201cPa nthawi imene ndinakukomera mtima ndinakuyankha, ndipo pa tsiku lachipulumutso ndinakuthandiza; ndinakusunga ndi kukusandutsa kuti ukhale pangano kwa anthu, kuti dziko libwerere mwakale ndi kuti cholowa changa chowonongeka chija ndichigawegawenso."
                },
                "9": {
                    "verse_nr": "9",
                    "verse": "Ndidzawuza a m\u02bcndende kuti atuluke ndi a mu mdima kuti aonekere poyera. \u201cAdzapeza chakudya m\u02bcmphepete mwa njira ndi msipu pa m\u02bcmalo owuma."
                },
                "10": {
                    "verse_nr": "10",
                    "verse": "Iwo sadzamva njala kapena ludzu, kutentha kwa m\u02bcchipululu kapena dzuwa silidzawapsereza; chifukwa Iye amene amawachitira chifundo adzawatsogolera ndi kuwaperekeza ku akasupe a madzi."
                },
                "11": {
                    "verse_nr": "11",
                    "verse": "Mapiri anga onse ndidzawasandutsa njira yoyendamo, ndipo misewu yanga yayikulu ndidzayikweza."
                },
                "12": {
                    "verse_nr": "12",
                    "verse": "Taonani, anthu anga adzachokera kutali, ena kumpoto, ena kumadzulo, enanso adzachokera ku chigawo cha Asuwani.\u201d"
                },
                "13": {
                    "verse_nr": "13",
                    "verse": "Imbani mwachimwemwe, inu zolengedwa zamlengalenga; kondwera, iwe dziko lapansi; imbani nyimbo inu mapiri! Pakuti Yehova watonthoza mtima anthu ake, ndipo wachitira chifundo anthu ake ovutika."
                },
                "14": {
                    "verse_nr": "14",
                    "verse": "Koma Ziyoni anati, \u201cYehova wandisiya, Ambuye wandiyiwala.\u201d"
                },
                "15": {
                    "verse_nr": "15",
                    "verse": "\u201cKodi amayi angathe kuyiwala mwana wawo wakubere ndi kusachitira chifundo mwana amene anabereka iwo eni? Ngakhale iye angathe kuyiwala, Ine sindidzakuyiwala iwe!"
                },
                "16": {
                    "verse_nr": "16",
                    "verse": "Taona, ndakulemba iwe m\u02bczikhantho zanga; makoma ako ndimawaona nthawi zonse."
                },
                "17": {
                    "verse_nr": "17",
                    "verse": "Amisiri odzakumanganso akubwerera mofulumira, ndipo amene anakupasula akuchokapo."
                },
                "18": {
                    "verse_nr": "18",
                    "verse": "Kweza maso ako ndipo uyang\u02bcaneyang\u02bcane ana ako onse akusonkhana ndipo akubwera kwa iwe. Yehova akuti, \u2018Ine Yehova wamoyo, anthu ako adzakhala ngati chinthu chodzikongoletsa chimene mkwatibwi wavala pa mkono pake.\u2019"
                },
                "19": {
                    "verse_nr": "19",
                    "verse": "\u201cNgakhale unasanduka bwinja ndi kuwonongedwa ndipo dziko lako ndi kusakazidwa, chifukwa cha kuchuluka kwa anthu malo okhalamo adzakhala operewera ndipo amene anakuwononga iwe aja adzakhala kutali."
                },
                "20": {
                    "verse_nr": "20",
                    "verse": "Ana obadwa nthawi yako yachisoni adzanena kuti, \u2018Malo ano atichepera, tipatse malo ena woti tikhalemo.\u2019"
                },
                "21": {
                    "verse_nr": "21",
                    "verse": "Tsono iwe udzadzifunsa kuti, \u2018Kodi ndani anandiberekera ana amenewa? Ana anga onse anamwalira ndipo sindinathenso kukhala ndi ana ena; ndinapita ku ukapolo ndipo ndinachotsedwa. Ndani anawalera ana amenewa? Ndinatsala ndekha, nanga awa, achokera kuti?\u2019\u2006\u201d"
                },
                "22": {
                    "verse_nr": "22",
                    "verse": "Zimene Ambuye Yehova akunena ndi izi, \u201cTaonani, Ine ndidzakodola Anthu a mitundu ina kuti abwere. Ndidzawakwezera anthu a mitundu ina mbendera yanga kuti abwere. Tsono adzabwera ndi ana ako aamuna atawanyamula m\u02bcmanja mwawo ndipo adzanyamula ana ako aakazi pa mapewa awo."
                },
                "23": {
                    "verse_nr": "23",
                    "verse": "Mafumu adzakhala abambo wongokulera ndipo akazi a mafumu adzakhala amayi wongokulera. Iwo adzagwetsa nkhope zawo pansi. Ndiye inu mudzazindikira kuti Ine ndine Yehova; iwo amene amadalira Ine sadzakhumudwa.\u201d"
                },
                "24": {
                    "verse_nr": "24",
                    "verse": "Kodi mungathe kulanda anthu ankhondo zofunkha zawo, kapena kupulumutsa anthu ogwidwa m\u02bcdzanja la munthu wankhanza?"
                },
                "25": {
                    "verse_nr": "25",
                    "verse": "Koma zimene Yehova akunena ndi izi, \u201cAnkhondo adzawalanda am\u02bcndende awo, ndipo munthu woopsa adzamulanda zofunkha zawo; ndidzalimbana ndi amene amalimbana nanu, ndipo ndidzapulumutsa ana anu."
                },
                "26": {
                    "verse_nr": "26",
                    "verse": "Anthu amene anakuponderezani adzadya mnofu wawo omwe; adzamwa magazi awo omwe ngati aledzera ndi vinyo. Zikadzatero anthu onse adzadziwa kuti Ine Yehova, ndine Mpulumutsi wanu, Momboli wanu, Wamphamvu wa Yakobo.\u201d"
                }
            }
        },
        "50": {
            "chapter_nr": "50",
            "chapter": {
                "1": {
                    "verse_nr": "1",
                    "verse": "Tchimo la Israeli, Kumvera kwa Mtumiki - Yehova akuti, \u201cKalata imene ndinasudzulira amayi anu ili kuti? Kapena mwa anthu amene ndili nawo ngongole, ndinakugulitsani kwa ati? Inu munagulitsidwa ku ukapolo chifukwa cha machimo anu; amayi anu anachotsedwa chifukwa cha kulakwa kwanu."
                },
                "2": {
                    "verse_nr": "2",
                    "verse": "N\u02bcchifukwa chiyani pamene ndinabwera kudzakupulumutsani panalibe munthu? Pamene ndinayitana, n\u02bcchifukwa chiyani panalibe wondiyankha? Kodi dzanja langa ndi lalifupi kuti n\u02bckulephera kukuwombolani? Kodi ndilibe mphamvu zokupulumutsirani? Ndi kudzudzula kokha ndinawumitsa nyanja yayikulu, mitsinje ndinayisandutsa chipululu; nsomba za m\u02bcmenemo zinawola chifukwa chosowa madzi; ndipo zinafa ndi ludzu."
                },
                "3": {
                    "verse_nr": "3",
                    "verse": "Ndinaphimba thambo ndi mdima ndipo chiguduli chinakhala chofunda chake.\u201d"
                },
                "4": {
                    "verse_nr": "4",
                    "verse": "Ambuye Yehova anandiphunzitsa mawu oyenera kuyankhula kudziwa mawu olimbitsa mtima anthu ofowoka. Mmawa mulimonse amandidzutsa, amathwetsa khutu langa kuti ndimve monga amachitira munthu amene akuphunzira."
                },
                "5": {
                    "verse_nr": "5",
                    "verse": "Ambuye Yehova wanditsekula makutu anga, ndipo sindinakhale munthu wowukira ndipo sindinabwerere m\u02bcmbuyo."
                },
                "6": {
                    "verse_nr": "6",
                    "verse": "Ndinapereka msana wanga kwa ondimenya masaya anga ndinawapereka kwa anthu ondizula ndevu; sindinawabisire nkhope yanga anthu ondinyoza ndi ondilavulira."
                },
                "7": {
                    "verse_nr": "7",
                    "verse": "Popeza Ambuye Yehova amandithandiza, sindidzachita manyazi. Tsono ndalimba mtima ngati msangalabwi, chifukwa ndikudziwa kuti sindidzachita manyazi."
                },
                "8": {
                    "verse_nr": "8",
                    "verse": "Wondikhalira kumbuyo ali pafupi, ndaninso amene adzandiyimba mlandu? Abwere kuti tionane maso ndi maso! Mdani wanga ndi ndani? Abweretu kuti tilimbane!"
                },
                "9": {
                    "verse_nr": "9",
                    "verse": "Ambuye Yehova ndiye amene amandithandiza. Ndaninso amene adzanditsutsa? Onse adzatha ngati chovala chodyedwa ndi njenjete."
                },
                "10": {
                    "verse_nr": "10",
                    "verse": "Ndani mwa inu amaopa Yehova ndi kumvera mawu a mtumiki wake? Aliyense woyenda mu mdima, popanda chomuwunikira, iye akhulupirire dzina la Yehova ndi kudalira Mulungu wake."
                },
                "11": {
                    "verse_nr": "11",
                    "verse": "Koma tsopano inu nonse amene mumasonkha moto ndi kuyatsa sakali za moto kufuna kuwononga anzanu, lowani m\u02bcmoto wanu womwewo. Pitani mu sakali za moto zimene mwayatsa. Ndipo ine Yehova ndiye amene ndidzakugwetsereni mazunzowo."
                }
            }
        },
        "51": {
            "chapter_nr": "51",
            "chapter": {
                "1": {
                    "verse_nr": "1",
                    "verse": "Chipulumutso Chamuyaya cha Ziyoni - \u201cMverani Ine, inu amene mukufuna chipulumutso ndiponso amene mumafunafuna Yehova: Taganizani za thanthwe kumene munasemedwa ndipo ku ngwenya kumene anakukumbani;"
                },
                "2": {
                    "verse_nr": "2",
                    "verse": "taganizani za Abrahamu, kholo lanu, ndi Sara, amene anakubalani. Pamene ndinkamuyitana n\u02bckuti alibe mwana, koma ndinamudalitsa ndi kumupatsa ana ambiri."
                },
                "3": {
                    "verse_nr": "3",
                    "verse": "Yehova adzatonthozadi Ziyoni, ndipo adzachitira chifundo mabwinja ake onse; Dziko lake la chipululu adzalisandutsa ngati Edeni, malo ake owuma ngati munda wa Yehova. Anthu adzayimba nyimbo zonditamanda ndi kundiyamika."
                },
                "4": {
                    "verse_nr": "4",
                    "verse": "\u201cMverani Ine, anthu anga: tcherani khutu, inu mtundu wanga: malangizo adzachokera kwa Ine; cholungama changa chidzawunikira anthu a mitundu yonse."
                },
                "5": {
                    "verse_nr": "5",
                    "verse": "Ndili pafupi kubwera kudzawombola anthu anga. Ndidzabwera mofulumira ngati kuwunika kudzapulumutsa anthu anga; ndipo ndidzalamulira anthu a mitundu yonse. Mayiko akutali akundiyembekezera. Iwo akudikira kuti ndidzawapulumutse."
                },
                "6": {
                    "verse_nr": "6",
                    "verse": "Kwezani maso anu mlengalenga, yang\u02bcanani pansi pa dziko; mlengalenga udzazimirira ngati utsi, dziko lapansi lidzatha ngati chovala ndipo anthu ake adzafa ngati nsabwe. Koma chipulumutso changa chidzakhala mpaka muyaya, chilungamo changa chidzakhala cha nthawi zonse."
                },
                "7": {
                    "verse_nr": "7",
                    "verse": "\u201cMverani Ine, inu amene mukudziwa choonadi, anthu inu amene mukusunga malangizo anga m\u02bcmitima yanu; musaope kudzudzulidwa ndi anthu kapena kuopsezedwa akamakulalatirani."
                },
                "8": {
                    "verse_nr": "8",
                    "verse": "Pakuti njenjete idzawadya ngati chovala; mbozi idzawadya ngati thonje. Koma chilungamo changa chidzakhala mpaka muyaya, chipulumutso changa chidzakhala mpaka mibadomibado.\u201d"
                },
                "9": {
                    "verse_nr": "9",
                    "verse": "Dzambatukani, dzambatukani! Valani zilimbe, Inu Yehova; dzambatukani, monga munkachitira masiku amakedzana, monga nthawi ya mibado yakale. Si ndinu kodi amene munaduladula Rahabe, amene munabaya chinjoka cha m\u02bcnyanja chija?"
                },
                "10": {
                    "verse_nr": "10",
                    "verse": "Kodi sindinu amene munawumitsa nyanja yayikulu, madzi ozama kwambiri aja? Kodi sindinu amene munapanga njira pa madzi ozama, kuti anthu amene munawapulumutsa awoloke powuma?"
                },
                "11": {
                    "verse_nr": "11",
                    "verse": "Anthu amene Yehova anawawombola adzabwerera nakafika ku Ziyoni nyimbo ili pakamwa; chimwemwe chamuyaya chizidzaonekera pa nkhope zawo. Adzakhala ndi chikondwerero ndi chimwemwe, chisoni ndi kubuwula zidzathawa."
                },
                "12": {
                    "verse_nr": "12",
                    "verse": "Yehova akuti, \u201cNdinetu amene ndimakutonthozani mtima. Chifukwa chiyani mukuopa munthu woti adzafa? Mukuopa munthu woti monga udzu sadzakhalitsa."
                },
                "13": {
                    "verse_nr": "13",
                    "verse": "Koma inu mumayiwala Yehova Mlengi wanu, amene anayala za mlengalenga ndi kuyika maziko a dziko lapansi. Inu nthawi zonse mumaopsezedwa chifukwa cha ukali wa anthu okuponderezani amene angofuna kukuwonongani. Kodi uli kuti tsopano ukali wa anthu okuponderezaniwo?"
                },
                "14": {
                    "verse_nr": "14",
                    "verse": "Am\u02bcndende adzamasulidwa posachedwa; sadzalowa m\u02bcmanda awo, kapena kusowa chakudya."
                },
                "15": {
                    "verse_nr": "15",
                    "verse": "Pakuti Ine ndine Yehova Mulungu wanu, amene ndimavundula nyanja kotero mafunde ake amakokoma. Dzina lake ndi Yehova Wamphamvuzonse."
                },
                "16": {
                    "verse_nr": "16",
                    "verse": "Ndayika mawu anga m\u02bckamwa mwanu ndipo ndakuphimbani ndi mthunzi wa dzanja langa. Ine ndimayika pa malo pake zinthu za mlengalenga, ndipo ndinayika maziko a dziko lapansi, ndimawuza anthu a ku Ziyoni kuti, \u2018Ndinu anthu anga.\u2019\u2006\u201d"
                },
                "17": {
                    "verse_nr": "17",
                    "verse": "Kutha kwa Mavuto A Yerusalemu - Dzambatuka, dzambatuka! Imirira iwe Yerusalemu. Iwe amene wamwa chikho cha mkwiyo chimene Yehova anakupatsa. Iwe amene unagugudiza chikho chochititsa chizwezwe."
                },
                "18": {
                    "verse_nr": "18",
                    "verse": "Mwa ana onse amene anabereka, panalibe ndi mmodzi yemwe anamutsogolera; mwa ana onse amene analera, panalibe ndi mmodzi yemwe anamugwira dzanja."
                },
                "19": {
                    "verse_nr": "19",
                    "verse": "Mavuto awiriwa akugwera iwe. Dziko lako lasakazika ndi kuwonongeka. Anthu afa ndi njala ndi lupanga. Ndani angakumvere chisoni? Ndani angakutonthoze?"
                },
                "20": {
                    "verse_nr": "20",
                    "verse": "Ana ako akomoka; ali lambalamba pa msewu, ngati mphoyo yogwidwa mu ukonde. Ukali wa Yehova ndi chidzudzulo chake zidzawagwera."
                },
                "21": {
                    "verse_nr": "21",
                    "verse": "N\u02bcchifukwa chake imva izi iwe amene ukuvutika, iwe amene waledzera, koma osati ndi vinyo."
                },
                "22": {
                    "verse_nr": "22",
                    "verse": "Ambuye Yehova wanu, Mulungu amene amateteza anthu ake akuti, \u201cTaona, ndachotsa m\u02bcdzanja lako chikho chimene chimakuchititsa kudzandira; sudzamwanso chikho cha ukali wanga."
                },
                "23": {
                    "verse_nr": "23",
                    "verse": "Ndidzapereka chikhocho kwa anthu amene amakuzunza, amene ankakuwuza kuti, \u2018gona pansi tikuyende pa msana.\u2019 Ndipo msana wako anawuyesa pansi popondapo, ngati msewu woti ayendepo.\u201d"
                }
            }
        },
        "52": {
            "chapter_nr": "52",
            "chapter": {
                "1": {
                    "verse_nr": "1",
                    "verse": "Dzambatuka, dzambatuka iwe Ziyoni, vala zilimbe. Vala zovala zako zokongola, iwe Yerusalemu, mzinda wopatulika. Pakuti kuyambira tsopano anthu osachita mdulidwe ndi odetsedwa sadzalowanso pa zipata zako."
                },
                "2": {
                    "verse_nr": "2",
                    "verse": "Sasa fumbi lako; imirira nukhale pa mpando waufumu, iwe Yerusalemu. Inu omangidwa a ku Ziyoni, masulani maunyolo amene ali m\u02bckhosi mwanumo."
                },
                "3": {
                    "verse_nr": "3",
                    "verse": "Pakuti Yehova akuti, \u201cSindinalandirepo kanthu pamene ndinakugulitsani, choncho mudzawomboledwa wopanda ndalama.\u201d"
                },
                "4": {
                    "verse_nr": "4",
                    "verse": "Pakuti Ambuye Yehova akuti, \u201cPoyamba paja anthu anga anapita kukakhala ku Igupto; nawonso Asiriya awapondereza popanda chifukwa.\u201d"
                },
                "5": {
                    "verse_nr": "5",
                    "verse": "Tsopano Ine Yehova ndikuti, \u201cKodi nditani pakuti anthu anga atengedwa ukapolo osaperekapo kanthu, amene amawalamulira amawanyoza,\u201d akutero Yehova. \u201cNdipo tsiku lonse, akungokhalira kuchita chipongwe dzina langa."
                },
                "6": {
                    "verse_nr": "6",
                    "verse": "Tsono tsiku limenelo anthu anga adzadziwa dzina langa; kotero adzadziwa kuti ndi Ine amene ndikuyankhula, Indedi, ndine.\u201d"
                },
                "7": {
                    "verse_nr": "7",
                    "verse": "Ngokongoladi mapazi a amithenga obweretsa nkhani yabwino amene akuyenda pa mapiri. Iwo akukubweretserani nkhani zabwino za mtendere, chisangalalo ndi chipulumutso. Iwo akubwera kudzawuza anthu a ku Ziyoni kuti, \u201cMulungu wako ndi mfumu!\u201d"
                },
                "8": {
                    "verse_nr": "8",
                    "verse": "Mverani! Alonda anu akukweza mawu awo; akuyimba pamodzi mwachimwemwe. Popeza akuona chamaso kubwera kwa Yehova ku Yerusalemu."
                },
                "9": {
                    "verse_nr": "9",
                    "verse": "Imbani pamodzi mofuwula nyimbo zachimwemwe, inu mabwinja a Yerusalemu, pakuti Yehova watonthoza mtima anthu ake, wapulumutsa Yerusalemu."
                },
                "10": {
                    "verse_nr": "10",
                    "verse": "Yehova wagwiritsa ntchito mphamvu zake zopatulika pamaso pa anthu a mitundu yonse, ndipo anthu onse a dziko lapansi adzaona chipulumutso cha Mulungu wathu."
                },
                "11": {
                    "verse_nr": "11",
                    "verse": "Nyamukani, nyamukani, chokaniko ku Babuloniko! Musakhudze kanthu kodetsedwa! Inu amene mumanyamula ziwiya za Yehova tulukanimo ndipo mudziyeretse."
                },
                "12": {
                    "verse_nr": "12",
                    "verse": "Koma simudzachoka mofulumira kapena kuchita chothawa; pakuti Yehova adzayenda patsogolo panu, Mulungu wa Israeli adzakutetezani kumbuyo kwanu."
                },
                "13": {
                    "verse_nr": "13",
                    "verse": "Kuzunzika ndi Ulemerero wa Mtumiki - Taonani, mtumiki wanga adzapambana pa ntchito yake adzakwezedwa ndi kulemekezedwa ndipo adzalandira ulemu waukulu kwambiri."
                },
                "14": {
                    "verse_nr": "14",
                    "verse": "Anthu ambiri atamuona anadzidzimuka, chifukwa nkhope yake inali itasakazika; sinalinso ngati ya munthu. Ndipo thupi lake linasakazika; silinalinso ngati la munthu."
                },
                "15": {
                    "verse_nr": "15",
                    "verse": "Momwemonso anthu a mitundu yonse adzadodoma naye, ndipo mafumu adzatseka pakamwa pawo kusowa chonena chifukwa cha iye. Pakuti zinthu zimene iwo sanawuzidwepo, adzaziona, ndipo zimene sanazimvepo, adzazimvetsa."
                }
            }
        },
        "53": {
            "chapter_nr": "53",
            "chapter": {
                "1": {
                    "verse_nr": "1",
                    "verse": "Ndani wakhulupirira zimene tanenazi; kapena ndani amene Yehova wamuzindikiritsa mphamvu zake?"
                },
                "2": {
                    "verse_nr": "2",
                    "verse": "Iye anakula ngati mphukira pamaso pake, ndiponso ngati muzu m\u02bcnthaka yowuma. Iye analibe thupi labwino kapena nkhope yokongola yoti ife n\u02bckumamuchewukira, analibe maonekedwe woti ife n\u02bckumamukhumbira."
                },
                "3": {
                    "verse_nr": "3",
                    "verse": "Iye ananyozedwa ndi kukanidwa ndi anthu, munthu amene moyo wake unali wamasautso, wozolowera zowawa, ndipo anali ngati munthu amene anzake amaphimba nkhope zawo akamuona. Iye ananyozedwa, ndipo ife sitinamuyese kanthu."
                },
                "4": {
                    "verse_nr": "4",
                    "verse": "Ndithudi, iye anamva zowawa m\u02bcmalo mwa ife; ndipo anasautsidwa m\u02bcmalo mwathu. Koma ife tinkaganiza kuti ndi Mulungu amene akumulanga, kumukantha ndi kumusautsa."
                },
                "5": {
                    "verse_nr": "5",
                    "verse": "Koma iye analasidwa chifukwa cha zolakwa zathu, ndipo anamuzunza chifukwa cha zoyipa zathu; iye analangidwa kuti ife tikhale ndi mtendere, ndipo ndi mabala ake ife tinachiritsidwa."
                },
                "6": {
                    "verse_nr": "6",
                    "verse": "Ife tonse, ngati nkhosa, tasochera, aliyense mwa ife akungodziyendera; ndipo Yehova wamusenzetsa zoyipa zathu zonse."
                },
                "7": {
                    "verse_nr": "7",
                    "verse": "Anthu anamuzunza ndi kumusautsa, koma sanayankhule kanthu. Monga mwana wankhosa wopita naye kokamupha amachitira, kapena monga nkhosa imakhalira duu poyimeta, momwemonso iye sanatsekule pakamwa pake."
                },
                "8": {
                    "verse_nr": "8",
                    "verse": "Atatha kumugwira mwankhanza ndikumuyimba mlandu, kenaka anapita naye kukamupha. Ndipo ndani amene analabadirako za zidzukulu zake, poona kuti iye anachotsedwa m\u02bcdziko la anthu amoyo? Ndani anaganizirapo poona kuti iye anakanthidwa chifukwa cha zolakwa za anthu anga?"
                },
                "9": {
                    "verse_nr": "9",
                    "verse": "Anamukonzera manda ake pamodzi ndi anthu oyipa ndipo anamuyika m\u02bcmanda pamodzi ndi anthu achuma, ngakhale kuti iye sanachite za chiwawa, kapena kuyankhula za chinyengo."
                },
                "10": {
                    "verse_nr": "10",
                    "verse": "Komatu ndi Yehova amene anafuna kuti amuzunze ndi kumusautsa. Yehova anapereka moyo wa mtumiki wake kuti ukhale nsembe yoperekedwa chifukwa cha zolakwa. Tsono iye adzaona zidzukulu zake ndipo adzakhala ndi moyo wautali, ndipo chifuniro cha Yehova chidzachitika mwa iye."
                },
                "11": {
                    "verse_nr": "11",
                    "verse": "Atatha mazunzo a moyo wake, adzaona kuwala, ndipo adzakhutira. Mwa nzeru zake mtumiki wanga wolungamayo adzalungamitsa anthu ambiri, popeza adzasenza zolakwa zawo."
                },
                "12": {
                    "verse_nr": "12",
                    "verse": "Motero Ine ndidzamupatsa ulemu pamodzi ndi akuluakulu, adzagawana zofunkha ndi ankhondo amphamvu, popeza anapereka moyo wake mpaka kufa, ndipo anamuyika m\u02bcgulu la anthu olakwa kuti akhululukidwe. Pakuti iye anasenza machimo a anthu ambiri, ndipo anawapempherera anthu olakwa."
                }
            }
        },
        "54": {
            "chapter_nr": "54",
            "chapter": {
                "1": {
                    "verse_nr": "1",
                    "verse": "Ulemerero Wam\u02bctsogolo wa Ziyoni - \u201cSangalala, iwe mayi wosabala, iwe amene sunabalepo mwana; imba nyimbo, ndi kufuwula mwachimwemwe, iwe amene sunamvepo ululu wa pobereka; chifukwa mkazi wosiyidwa adzakhala ndi ana ambiri kuposa mkazi wokwatiwa,\u201d akutero Yehova."
                },
                "2": {
                    "verse_nr": "2",
                    "verse": "Kulitsa malo omangapo tenti yako, tambasula kwambiri nsalu zake, usaleke; talikitsa zingwe zako, limbitsa zikhomo zako."
                },
                "3": {
                    "verse_nr": "3",
                    "verse": "Pakuti udzasendeza malire ako kumanja ndi kumanzere; ndipo zidzukulu zako zidzalanda dziko la anthu a mitundu ina ndipo zidzakhala m\u02bcmizinda yawo yosiyidwa."
                },
                "4": {
                    "verse_nr": "4",
                    "verse": "\u201cUsachite mantha; sadzakunyozanso. Usakhumudwe; sudzapeputsidwanso. Udzayiwala za manyazi zimene zinakuchitikira nthawi ya unyamata wako ndipo za manyazi zimene zinakuchitikira pa nthawi ya umasiye wako sudzazikumbukanso."
                },
                "5": {
                    "verse_nr": "5",
                    "verse": "Pakuti Mlengi wako ali ngati mwamuna wako, dzina lake ndi Yehova Wamphamvuzonse. Woyerayo wa Israeli ndiye Mpulumutsi wanu; dzina lake ndi Mulungu wa dziko lonse lapansi."
                },
                "6": {
                    "verse_nr": "6",
                    "verse": "Yehova wakuyitananso, uli ngati mkazi wosiyidwa ndi wodzaza ndi chisoni mu mtima, mkazi amene anakwatiwa pa unyamata wake kenaka n\u02bckukanidwa,\u201d akutero Mulungu wako."
                },
                "7": {
                    "verse_nr": "7",
                    "verse": "\u201cKwa kanthawi kochepa, Ine ndinakusiya, koma ndidzakutenganso chifukwa ndimakukonda kwambiri."
                },
                "8": {
                    "verse_nr": "8",
                    "verse": "Ndinakufulatira kwa kanthawi kochepa ndili wokwiya kwambiri. Koma ndi kukoma mtima kwanga kwa muyaya, ndidzakuchitira chifundo,\u201d akutero Yehova Mpulumutsi wako."
                },
                "9": {
                    "verse_nr": "9",
                    "verse": "\u201cKwa ine zimenezi zili ngati mmene zinalili m\u02bcnthawi ya Nowa. Monga ndinalumbira nthawi imeneyo kuti sindidzawononganso dziko lapansi ndi madzi. Kotero tsopano ndalumbira kuti sindidzakupseraninso mtima, sindidzakudzudzulaninso."
                },
                "10": {
                    "verse_nr": "10",
                    "verse": "Ngakhale mapiri atagwedezeka ndi zitunda kusunthidwa, koma chikondi changa chosasinthika pa iwe sichidzatha. Pangano langa lamtendere silidzasintha,\u201d akutero Yehova amene amakuchitira chifundo."
                },
                "11": {
                    "verse_nr": "11",
                    "verse": "\u201cIwe mzinda wozunzika, wokunthidwa ndi namondwe ndiponso wopanda wokutonthoza, Ine ndidzakongoletsa miyala yako. Maziko ako ndidzamanga ndi miyala ya safiro."
                },
                "12": {
                    "verse_nr": "12",
                    "verse": "Ndidzamanga nsanja zako zankhondo ndi miyala yokongola ya rubi. Ndidzamanga zipata zako ndi miyala yonyezimira ngati moto, ndipo linga lako lonse lidzakhala la miyala yamtengowapatali."
                },
                "13": {
                    "verse_nr": "13",
                    "verse": "Yehova adzaphunzitsa ana ako onse, ndipo ana ako adzakhala ndi mtendere wochuluka."
                },
                "14": {
                    "verse_nr": "14",
                    "verse": "Udzakhazikika m\u02bcchilungamo chenicheni: Sudzakhalanso wopanikizika, chifukwa sudzaopa kanthu kalikonse. Sudzakhalanso ndi mantha chifukwa manthawo sadzafika pafupi ndi iwe."
                },
                "15": {
                    "verse_nr": "15",
                    "verse": "Ngati wina adzakuthirani nkhondo, si ndine amene ndachititsa; aliyense amene adzalimbana nanu adzagonja chifukwa cha iwe."
                },
                "16": {
                    "verse_nr": "16",
                    "verse": "\u201cTaona, ndi Ine amene ndinalenga munthu wosula zitsulo amene amakoleza moto wamakala ndi kusula zida zoti azigwiritse ntchito. Ndipo ndine amene ndinalenga munthu wosakaza kuti awononge;"
                },
                "17": {
                    "verse_nr": "17",
                    "verse": "palibe chida chopangidwa ndi mdani chimene chidzakupweteke, ndipo onse okuneneza pa mlandu udzawatsutsa. Umu ndimo adzapezekere atumiki a Yehova. Chipambano chawo chichokera kwa Ine,\u201d akutero Yehova."
                }
            }
        },
        "55": {
            "chapter_nr": "55",
            "chapter": {
                "1": {
                    "verse_nr": "1",
                    "verse": "Kuyitanidwa kwa Womva Ludzu - \u201cBwerani, inu nonse amene muli ndi ludzu, bwerani madzi alipo; ndipo inu amene mulibe ndalama bwerani, mudzagule chakudya kuti mudye! Bwerani mudzagule vinyo ndi mkaka osalipira ndalama, osalipira chilichonse."
                },
                "2": {
                    "verse_nr": "2",
                    "verse": "Chifukwa chiyani ndalama zanu mukuwonongera zinthu zimene samadya, ndipo mukuwononga malipiro anu pa zinthu zimene sizikhutitsa? Tamverani, mvetsetsani zimene ndikunena kuti mudye zimene zili zabwino; ndipo mudzisangalatse."
                },
                "3": {
                    "verse_nr": "3",
                    "verse": "Tcherani makutu ndipo mubwere kwa Ine; mvereni Ine, kuti mukhale ndi moyo. Ndidzachita nanu pangano losatha, chikondi changa chija chosasinthika ndi chodalirika ndinalonjeza Davide."
                },
                "4": {
                    "verse_nr": "4",
                    "verse": "Taonani, ine ndamusankha kuti akhale mboni yanga kwa mitundu ya anthu, kuti akhale mtsogoleri ndi wolamulira mitundu ya anthu."
                },
                "5": {
                    "verse_nr": "5",
                    "verse": "Ndithu inu mudzayitanitsa mitundu ya anthu imene simuyidziwa, ndipo mitundu ya anthu imene sikudziwani idzabwera ndi liwiro kwa inu. Izi zidzatero chifukwa Yehova Mulungu wanu, Woyerayo wa Israeli, wakuvekani ulemerero.\u201d"
                },
                "6": {
                    "verse_nr": "6",
                    "verse": "Funafunani Yehova pamene Iye akupezeka. Mupemphere kwa Iye pamene ali pafupi."
                },
                "7": {
                    "verse_nr": "7",
                    "verse": "Woyipa asiye makhalidwe ake oyipa, ndipo wosalungama asinthe maganizo ake oyipa. Abwerere kwa Yehova, ndipo adzamuchitira chifundo, ndi kwa Mulungu wathu, pakuti adzamukhululukira koposa."
                },
                "8": {
                    "verse_nr": "8",
                    "verse": "\u201cPakuti maganizo anga siwofanana ndi maganizo anu, ngakhale njira zanu si njira zanga,\u201d akutero Yehova."
                },
                "9": {
                    "verse_nr": "9",
                    "verse": "\u201cMonga momwe mlengalenga muli kutali ndi dziko lapansi, momwemonso zochita zanga n\u02bczolekana kutali ndi zochita zanu, ndipo maganizo anga ndi osiyana kutali ndi maganizo anu."
                },
                "10": {
                    "verse_nr": "10",
                    "verse": "Monga mvula ndi chisanu chowundana zimatsika kuchokera kumwamba, ndipo sizibwerera komweko koma zimathirira dziko lapansi. Ndipo zimameretsa ndi kukulitsa zomera kenaka n\u02bckupatsa mlimi mbewu ndi chakudya."
                },
                "11": {
                    "verse_nr": "11",
                    "verse": "Ndi mmenenso amachitira mawu ochokera m\u02bckamwa mwanga. Sadzabwerera kwa Ine kopanda phindu lake, koma adzachita zonse zimene ndifuna, ndipo adzakwaniritsa cholinga chimene ndinawatumira."
                },
                "12": {
                    "verse_nr": "12",
                    "verse": "Inu mudzatuluka mu mzindawo mwachimwemwe ndipo adzakutsogolerani mwamtendere; mapiri ndi zitunda zidzakuyimbirani nyimbo, ndipo mitengo yonse yam\u02bcthengo idzakuwombereni m\u02bcmanja."
                },
                "13": {
                    "verse_nr": "13",
                    "verse": "M\u02bcmalo m\u02bcmene tsopano muli mitengo ya minga mudzamera mitengo ya payini, ndipo kumene kuli mkandankhuku kudzamera mchisu. Zimenezi zidzakhala chikumbutso cha Yehova, ngati chizindikiro chamuyaya, chimene sichidzafafanizika konse.\u201d"
                }
            }
        },
        "56": {
            "chapter_nr": "56",
            "chapter": {
                "1": {
                    "verse_nr": "1",
                    "verse": "Chipulumutso kwa Anthu Ena Onse - Yehova akuti, \u201cChitani chilungamo ndi zinthu zabwino, chifukwa chipulumutso changa chili pafupi ndipo ndidzakuwombolani posachedwapa."
                },
                "2": {
                    "verse_nr": "2",
                    "verse": "Ndi wodala munthu amene amachita zimenezi, munthu amene amalimbika kuzichita, amene amasunga Sabata osaliyipitsa, ndipo amadziletsa kuchita zoyipa.\u201d"
                },
                "3": {
                    "verse_nr": "3",
                    "verse": "Mlendo amene waphatikana ndi Yehova asanene kuti, \u201cNdithu Yehova wandichotsa pakati pa anthu ake.\u201d Ndipo munthu wofulidwa asanene kuti, \u201cIne ndine mtengo wowuma basi.\u201d"
                },
                "4": {
                    "verse_nr": "4",
                    "verse": "Popeza Yehova akuti, \u201cWofulidwa amene amasunga masabata anga, nachita zokomera Ine ndi kusunga pangano langa,"
                },
                "5": {
                    "verse_nr": "5",
                    "verse": "ndidzawapatsa dzina ndi mbiri yabwino m\u02bckati mwa Nyumba yanga ndi makoma ake, kuposa kukhala ndi ana aamuna ndi aakazi. Ndidzawapatsa dzina labwino, losatha ndi losayiwalika.\u201d"
                },
                "6": {
                    "verse_nr": "6",
                    "verse": "Yehova akuti, \u201cAlendo amene amadziphatika kwa Yehova, motero kuti amamutumikira Iye, amakonda dzina la Yehova, amamugwirira ntchito, komanso kusunga Sabata osaliyipitsa ndi kusunga bwino pangano langa,"
                },
                "7": {
                    "verse_nr": "7",
                    "verse": "amenewa Ine ndidzawafikitsa ku phiri langa lopatulika, ndidzawapatsa chimwemwe m\u02bcnyumba yanga ya mapemphero. Zopereka zawo zopsereza ndi nsembe zawo ndidzazilandira pa guwa langa la nsembe. Paja nyumba yanga idzatchedwa nyumba ya mapemphero ya anthu a mitundu yonse.\u201d"
                },
                "8": {
                    "verse_nr": "8",
                    "verse": "Ambuye Yehova, amene amasonkhanitsa Aisraeli onse ali ku ukapolo akunena kuti, \u201cNdidzasonkhanitsano anthu ena kuwonjezera amene anasonkhana kale.\u201d"
                },
                "9": {
                    "verse_nr": "9",
                    "verse": "Mulungu Adzazula Anthu Oyipa - Bwerani, inu zirombo zonse zakuthengo, inu nonse zirombo zam\u02bcnkhalango bwerani mudzadye!"
                },
                "10": {
                    "verse_nr": "10",
                    "verse": "Atsogoleri onse a Israeli ndi akhungu, onse ndi opanda nzeru; onse ndi agalu opanda mawu, samatha kuwuwa: amagona pansi n\u02bckumalota amakonda kugona tulo."
                },
                "11": {
                    "verse_nr": "11",
                    "verse": "Ali ngati agalu amene ali ndi njala yayikulu; sakhuta konse. Abusa nawonso samvetsa zinthu; onse amachita monga akufunira, aliyense amafunafuna zomupindulitsa iye mwini."
                },
                "12": {
                    "verse_nr": "12",
                    "verse": "Aliyense amafuwulira mnzake kuti, \u201cBwera, tiye timwe vinyo! Tiyeni timwe mowa mpaka kukhuta! Mawa lidzakhala ngati leroli, kapena kuposa lero lino.\u201d"
                }
            }
        },
        "57": {
            "chapter_nr": "57",
            "chapter": {
                "1": {
                    "verse_nr": "1",
                    "verse": "Anthu olungama amafa, ndipo palibe amene amalingalira mu mtima mwake; anthu odzipereka amatengedwa, ndipo palibe amene amamvetsa chifukwa chake. Anthu olungama amatengedwa kuti tsoka lisawagwere."
                },
                "2": {
                    "verse_nr": "2",
                    "verse": "Iwo amene amakhala moyo wolungama amafa mwamtendere; amapeza mpumulo pamene agona mu imfa."
                },
                "3": {
                    "verse_nr": "3",
                    "verse": "\u201cBwerani kuno, anthu ochita zoyipa, inu muli ngati zidzukulu za mkazi wachigololo ndi wadama!"
                },
                "4": {
                    "verse_nr": "4",
                    "verse": "Kodi inu mukuseka yani? Kodi mukumunena ndani ndi kupotoza pakamwa panu? Kodi inu si ana owukira, zidzukulu za anthu abodza?"
                },
                "5": {
                    "verse_nr": "5",
                    "verse": "Inu mumapembedza mafano pamene mumalobodoka ndi zilakolako zanu pakati pa mitengo ya thundu, ndiponso pa tsinde pa mtengo uliwonse wa nthambi zambiri. Mumapereka ana anu ngati nsembe mu zigwa ndiponso m\u02bcming\u02bcalu ya m\u02bcmatanthwe."
                },
                "6": {
                    "verse_nr": "6",
                    "verse": "Mafano a pakati pa miyala yosalala ya mu zigwa ndiye chuma chanu. Inde, ndiye gawo lanu. Mumapereka chopereka cha chakumwa kwa mafanowo, ndipo mumaperekanso chopereka cha chakudya. Kodi zimenezi zingandichititse kuti ndikukomereni mtima?"
                },
                "7": {
                    "verse_nr": "7",
                    "verse": "Inu munayiwala bedi lanu pa phiri lalitali ndi looneka kutali. Mumapita kumeneko kukapereka nsembe zanu."
                },
                "8": {
                    "verse_nr": "8",
                    "verse": "M\u02bcnyumba mwanu mwayika mafano kuseri kwa zitseko ndiponso pa mphuthu. Mwandisiya Ine, mwavula zovala zanu. Bedi lanu mwalikulitsa ndipo mwakwera ndi zibwenzi zanu, ndiye mwazilipira kuti mugone nazo. Kumene mwakwaniritsa zilakolako zanu zoyipa."
                },
                "9": {
                    "verse_nr": "9",
                    "verse": "Mumapita kukapembedza fano la Moleki mutatenga mafuta ndi zonunkhira zochuluka. Munachita kutumiza akazembe anu kutali; inu ngakhale munapita ku manda kwenikweniko!"
                },
                "10": {
                    "verse_nr": "10",
                    "verse": "Inu mumatopa ndi maulendo anu, koma simunathe kunena kuti, \u2018N\u02bczopanda phindu.\u2019 Munapezako kumeneko zokhumba zanu n\u02bcchifukwa chake simunalefuke."
                },
                "11": {
                    "verse_nr": "11",
                    "verse": "\u201cKodi ndani amene mwachita naye mantha ndi kumuopa, kotero kuti mwakhala mukundinamiza, ndipo Ine simundikumbukira n\u02bckomwe, kapena kuganizirapo m\u02bcmitima yanu za Ine? Kodi mwaleka kundiopa chifukwa choti ndakhala chete nthawi yayitali?"
                },
                "12": {
                    "verse_nr": "12",
                    "verse": "Koma ndaonetsa poyera ntchito zanu zomwe mumati n\u02bczolungama, ndi mafano anu kuti n\u02bczosathandiza."
                },
                "13": {
                    "verse_nr": "13",
                    "verse": "Pamene mufuwula kupempha thandizo, mafano anu amene munasonkhanitsawo ndiyetu akupulumutseni! Mphepo idzanyamula mafano anu onsewo, mpweya chabe udzawulutsa mafanowo. Koma munthu amene amadalira ine adzalandira dziko lokhalamo. Phiri langa lopatulika lidzakhala lakelake.\u201d"
                },
                "14": {
                    "verse_nr": "14",
                    "verse": "Mpumulo kwa Anthu Osweka Mtima - Ndipo panamveka mawu akuti, \u201cUndani, undani, konzani msewu! Chotsani zotchinga pa njira yoyendamo anthu anga.\u201d"
                },
                "15": {
                    "verse_nr": "15",
                    "verse": "Pakuti Iye amene ali Wamkulu ndi Wopambanazonse, amene alipo nthawi zonse, amene dzina lake ndi Woyerayo, akunena kuti, \u201cNdimakhala pamalo aulemu ndi opatulika, koma ndimakhalanso ndi munthu wodzichepetsa ndi wosweka mtima kuti odzichepetsawo ndiwalimbitse ndi kuwachotsa mantha osweka mtima."
                },
                "16": {
                    "verse_nr": "16",
                    "verse": "Sindidzawatsutsa anthu mpaka muyaya kapena kuwapsera mtima nthawi zonse, popeza kuti ndinalenga anthu anga ndi kuwapatsa mpweya wamoyo."
                },
                "17": {
                    "verse_nr": "17",
                    "verse": "Ine ndinakwiya kwambiri chifukwa cha tchimo lawo ladyera; ndinawalanga ndi kuwafulatira mokwiya, koma iwo anapitirirabe kuchita ntchito zawo zoyipa."
                },
                "18": {
                    "verse_nr": "18",
                    "verse": "Ndaona zochita zawo, komabe ndidzawachiritsa; kuwapumulitsa ndi kuwapatsa mtendere,"
                },
                "19": {
                    "verse_nr": "19",
                    "verse": "anthu olira a mu Israeli adzanditamanda ndi milomo yawo. Anthu amene ali kutali ndi apafupi pomwe ndidzawapatsa mtendere,\u201d \u201cNdipo ndidzawachiritsa.\u201d Akutero Yehova."
                },
                "20": {
                    "verse_nr": "20",
                    "verse": "Koma anthu oyipa ali ngati nyanja yowinduka, yosatha kukhala bata, mafunde ake amaponya matope ndi ndere."
                },
                "21": {
                    "verse_nr": "21",
                    "verse": "\u201cPalibe mtendere kwa oyipa,\u201d akutero Mulungu wanga."
                }
            }
        },
        "58": {
            "chapter_nr": "58",
            "chapter": {
                "1": {
                    "verse_nr": "1",
                    "verse": "Kusala Kwenikweni - \u201cFuwula kwambiri, usaleke. Mawu ako amveke ngati lipenga. Uwawuze anthu anga za kulakwa kwawo; uwuze nyumba ya Yakobo za machimo awo."
                },
                "2": {
                    "verse_nr": "2",
                    "verse": "Pakuti tsiku ndi tsiku amafunafuna Ine; amaoneka ngati a chidwi chofuna kudziwa zimene ndimafuna, kukhala ngati kuti ndi dziko limene limachita zolondola ndipo silinasiye zolamulira za Mulungu wake. Amandipempha kuti ndigamule mlandu wawo mwachilungamo ndipo amaonetsa chidwi chofuna kukhala pafupi ndi Mulungu."
                },
                "3": {
                    "verse_nr": "3",
                    "verse": "Anthu akufunsa kuti, \u2018Chifukwa chiyani ife tasala kudya pamene Inu simukulabadirapo? Kodi ife tavutikiranji n\u02bckudzichepetsa pamene Inu simunasamalepo?\u2019\u2006\u201d Yehova akuti, \u201cKomatu tsiku lanu losala kudya, mumachita zinthu zokukondweretsani, ndipo mumazunza antchito anu onse."
                },
                "4": {
                    "verse_nr": "4",
                    "verse": "Mumati uku mukusala kudya, uku mukukangana ndi kumenyana, mpaka kumenyana ndi nkhonya zopweteka. Kusala kudya mukuchitiramu musayembekezere kuti mawu anu amveka kumwamba."
                },
                "5": {
                    "verse_nr": "5",
                    "verse": "Kodi kusala kudya kumene ndimakufuna Ine n\u02bckumeneku, kungokhala tsiku loti munthu adzichepetse basi? Kodi ndi tsiku loti munthu angowerama pansi ngati bango ndi kumayala ziguduli n\u02bckuthirapo phulusa n\u02bckugonapo? Kodi ndiye mumati kusala kudya kumeneko, tsiku lokondweretsa Yehova?"
                },
                "6": {
                    "verse_nr": "6",
                    "verse": "\u201cKodi si uku kusala kudya kumene Ine ndimakufuna: Kumasula maunyolo ozunzizira anthu ndi kumasula zingwe za goli, kupereka ufulu kwa oponderezedwa ndi kuphwanya goli lililonse?"
                },
                "7": {
                    "verse_nr": "7",
                    "verse": "Anthu anjala kodi mwawagawira chakudya chanu? Osowa ndi ongoyendayenda, kodi mwawapatsa malo ogona? Munthu wausiwa kodi mwamupatsa chovala?"
                },
                "8": {
                    "verse_nr": "8",
                    "verse": "Mukatero chipulumutso chanu chidzabwera ngati m\u02bcbandakucha, ndipo mabala anu adzachira msangamsanga; chilungamo chanu chidzakutsogolerani ndipo ulemerero wa Yehova udzakhala chokutchinjirizani kumbuyo kwanu."
                },
                "9": {
                    "verse_nr": "9",
                    "verse": "Mukamadzapemphera Yehova adzakuyankhani; mukadzapempha thandizo, Iye adzati: Ine ndili pano. \u201cNgati muleka kuzunza anzanu, ngati musiya kuloza chala ndiponso kunena zoyipa za anzanu."
                },
                "10": {
                    "verse_nr": "10",
                    "verse": "Ndipo ngati mudyetsa anthu anjala, ndi kuthandiza anthu oponderezedwa, pamenepo kuwala kwanu kudzaonekera mu mdima, ndipo usiku wanu udzakhala ngati usana."
                },
                "11": {
                    "verse_nr": "11",
                    "verse": "Yehova adzakutsogolerani nthawi zonse; adzakwaniritsa zosowa zanu m\u02bcdziko long\u02bcalukang\u02bcaluka dzuwa ndipo adzalimbitsa matupi anu. Mudzakhala ngati dimba la madzi ambiri, ngati kasupe amene madzi ake saphwa."
                },
                "12": {
                    "verse_nr": "12",
                    "verse": "Anthu ako adzamanganso nyumba zimene zakhala mabwinja nthawi yayitali, ndipo adzamanganso pa maziko akalekale; inu mudzatchedwa okonza makoma opasuka. Anthu okonza misewu ndi nyumba zake."
                },
                "13": {
                    "verse_nr": "13",
                    "verse": "\u201cMuzisunga osaphwanya Sabata; musamachite zimene mukufuna pa masiku anga opatulika, tsiku la Sabata lizikhala tsiku lachisangalalo. Tsiku lopatulika la Yehova muzililemekeza posayenda m\u02bcnjira zanu, kapena kuchita zimene mukufuna ndi kuyankhula zopandapake,"
                },
                "14": {
                    "verse_nr": "14",
                    "verse": "mukatero mudzapeza chimwemwe mwa Yehova, ndipo ndidzakukwezani ndi kukupambanitsani pa dziko lonse lapansi. Mudzadyerera dziko limene ndinapatsa Yakobo kholo lanu.\u201d Yehova wayankhula ndi pakamwa pake."
                }
            }
        },
        "59": {
            "chapter_nr": "59",
            "chapter": {
                "1": {
                    "verse_nr": "1",
                    "verse": "Tchimo, Kuvomereza ndi Chipulumutso - Taonani, mkono wa Yehova si waufupi kuti sungathe kupulumutsa, kapena khutu lake kuti ndilogontha kuti sangamve."
                },
                "2": {
                    "verse_nr": "2",
                    "verse": "Koma zoyipa zanu zakulekanitsani ndi Mulungu wanu; ndipo wakufulatirani chifukwa cha machimo anu, kotero Iye sadzamva."
                },
                "3": {
                    "verse_nr": "3",
                    "verse": "Pakuti manja anu ali psuu ndi magazi. Munayipitsa zala zanu ndi zamphulupulu. Pakamwa panu payankhula zabodza, ndipo lilime lanu lanena zinthu zoyipa."
                },
                "4": {
                    "verse_nr": "4",
                    "verse": "Palibe amene akuyimba mnzake mlandu molungama, palibe amene akupita ku mlandu moona mtima. Iwo amadalira mawu opanda pake ndipo amayankhula mabodza; amalingalira za mphulupulu ndipo amachita zoyipa."
                },
                "5": {
                    "verse_nr": "5",
                    "verse": "Iwo amayikira mazira a mamba ndipo amaluka ukonde wakangawude. Aliyense amene adzadya mazira awo adzafa, ndipo ngati dzira limodzi lasweka limatulutsa mphiri."
                },
                "6": {
                    "verse_nr": "6",
                    "verse": "Ukonde wawo wa kangawude sangawuvale ngati chovala; ndipo chimene apangacho sangachifunde. Ntchito zawo ndi zoyipa, ndipo amakonda kuchita zandewu ndi manja awo."
                },
                "7": {
                    "verse_nr": "7",
                    "verse": "Amathamangira kukachita zoyipa; sachedwa kupha anthu osalakwa. Maganizo awo ndi maganizo oyipa; kulikonse kumene amapita amasiyako bwinja ndi chiwonongeko."
                },
                "8": {
                    "verse_nr": "8",
                    "verse": "Iwo sadziwa kuchita za mtendere; zonse zimene amachita n\u02bczopanda chilungamo. Njira zawo zonse n\u02bczokhotakhota; aliyense oyenda m\u02bcnjira zimenezo sadzapeza mtendere."
                },
                "9": {
                    "verse_nr": "9",
                    "verse": "Anthu akuti, \u201cChifukwa cha zimenezi chilungamo chatitalikira; ndipo chipulumutso sichitifikira. Timafunafuna kuwala koma timangopeza mdima okhaokha; tinayembekezera kuyera koma timayenda mu mdima wandiweyani."
                },
                "10": {
                    "verse_nr": "10",
                    "verse": "Timapapasapapasa khoma ngati munthu wosaona, kuyang\u02bcanayang\u02bcana njira ngati anthu opanda maso. Timapunthwa dzuwa lili paliwombo ngati kuti ndi usiku; timakhala pansi mu mdima ngati anthu akufa."
                },
                "11": {
                    "verse_nr": "11",
                    "verse": "Tonse timabangula ngati zimbalangondo: Timalira modandaula ngati nkhunda. Tinayembekezera kuweruza kolungama; koma sitikupeza. Timayembekezera chipulumutso koma chimakhala nafe kutali.\u201d"
                },
                "12": {
                    "verse_nr": "12",
                    "verse": "Pakuti zolakwa zathu n\u02bczochuluka pamaso panu, ndipo machimo athu akutsutsana nafe. Zolakwa zathu zili ndi ife nthawi zonse ndipo tikuvomereza machimo athu:"
                },
                "13": {
                    "verse_nr": "13",
                    "verse": "Tawukira ndi kumukana Yehova. Tafulatira Mulungu wathu, pa kupondereza anzathu ndi kupandukira Yehova, ndi pa kuyankhula mabodza amene tawaganiza m\u02bcmitima mwathu."
                },
                "14": {
                    "verse_nr": "14",
                    "verse": "Motero kuweruza kolungama kwalekeka ndipo choonadi chili kutali ndi ife; kukhulupirika sikukupezekanso m\u02bcmabwalo a milandu, ndipo kuona mtima sikukupezekanso m\u02bcmenemo."
                },
                "15": {
                    "verse_nr": "15",
                    "verse": "Choonadi sichikupezeka kumeneko, ndipo wina akakana kuchita nawo zoyipa amapeza mavuto. Yehova anaziona zimenezi ndipo zinamunyansa kuti panalibe chiweruzo cholungama."
                },
                "16": {
                    "verse_nr": "16",
                    "verse": "Yehova anaona kuti panalibe ndi mmodzi yemwe, Iye anadabwa kuti panalibe ndi mmodzi yemwe woti n\u02bckupembedzera; Choncho mphamvu zake zomwe zinamuthandiza, ndipo anadzilimbitsa ndi kulungama kwake;"
                },
                "17": {
                    "verse_nr": "17",
                    "verse": "Iye anavala chilungamo ngati chovala chachitsulo chapachifuwa, ndipo kumutu kwake amavala chipewa chachipulumutso; anavala kulipsira ngati chovala ndipo anadzikuta ndi mkwiyo ngati chofunda."
                },
                "18": {
                    "verse_nr": "18",
                    "verse": "Iye adzawabwezera chilango adani a anthu ake molingana ndi zimene anachita, adzaonetsa ukali kwa adani ake ndi kubwezera chilango odana naye. Adzalanga ngakhale okhala mayiko akutali."
                },
                "19": {
                    "verse_nr": "19",
                    "verse": "Choncho akadzabwera ngati madzi oyendetsedwa ndi mphepo yamphamvu yamkuntho. Anthu onse kuyambira kumadzulo mpaka kummawa adzaopa dzina la Yehova ndi ulemerero wake."
                },
                "20": {
                    "verse_nr": "20",
                    "verse": "\u201cMpulumutsi adzabwera ku Ziyoni kudzapulumutsa anthu a fuko la Yakobo amene analapa machimo awo,\u201d akutero Yehova."
                },
                "21": {
                    "verse_nr": "21",
                    "verse": "Yehova akuti, \u201cKunena za pangano lake ndi iwo, Mzimu wanga umene uli pa inu, ndiponso mawu anga amene ndayika m\u02bckamwa mwanu sadzachoka m\u02bckamwa mwanu, kapena kuchoka m\u02bckamwa mwa ana anu, kapena m\u02bckamwa mwa zidzukulu zawo kuyambira tsopano mpaka kalekale,\u201d akutero Yehova."
                }
            }
        },
        "60": {
            "chapter_nr": "60",
            "chapter": {
                "1": {
                    "verse_nr": "1",
                    "verse": "Ulemerero wa Ziyoni - \u201cDzuka, wala, pakuti kuwala kwako kwafika, ndipo ulemerero wa Yehova wakuwalira."
                },
                "2": {
                    "verse_nr": "2",
                    "verse": "Taona, mdima waphimba dziko lapansi ndipo mdima wandiweyani wagwa pa anthu a mitundu ina, koma Yehova adzakuwalira iwe, ndipo ulemerero wake udzaoneka pa iwe."
                },
                "3": {
                    "verse_nr": "3",
                    "verse": "Mitundu ya anthu idzatsata kuwunika kwako ndipo mafumu adzalondola kunyezimira kwa m\u02bcbandakucha wako."
                },
                "4": {
                    "verse_nr": "4",
                    "verse": "\u201cTukula maso ako, yang\u02bcanayang\u02bcana ndipo ona zimene zikuchitika. Onse akusonkhana ndipo akubwera kwa iwe; ana ako a amuna akubwera kuchokera kutali ndipo ana ako aakazi anyamulidwa m\u02bcmanja."
                },
                "5": {
                    "verse_nr": "5",
                    "verse": "Ukadzaona zimenezi udzasangalala kwambiri, mtima wako udzalumpha ndi kudzaza ndi chimwemwe; chuma chakunyanja chidzabwera kwa iwe chuma cha mitundu ya anthu chidzabwera kwa iwe."
                },
                "6": {
                    "verse_nr": "6",
                    "verse": "Gulu la ngamira lidzaphimba dziko lako, ngamira zing\u02bconozing\u02bcono zidzachokera ku Midiyani ndi ku Efai. Ndipo onse a ku Seba adzabwera atanyamula golide ndi lubani uku akutamanda Yehova."
                },
                "7": {
                    "verse_nr": "7",
                    "verse": "Ziweto zonse za ku Kedara adzazisonkhanitsa kwa inu, nkhosa zazimuna za ku Nabayoti zidzakutumikirani; zidzalandiridwa monga chopereka pa guwa langa la nsembe, ndipo ndidzakongoletsa Nyumba yanga."
                },
                "8": {
                    "verse_nr": "8",
                    "verse": "\u201cKodi ndi zayani izo zikuwuluka ngati mitambo, ngati kapena nkhunda zobwerera ku zisa zawo?"
                },
                "9": {
                    "verse_nr": "9",
                    "verse": "Ndithu, izi ndi sitima za pa madzi zochokera ku mayiko akutali; patsogolo pali sitima zapamadzi za ku Tarisisi, zikubweretsa ana ako ochokera kutali, pamodzi ndi siliva wawo ndi golide wawo, kudzalemekeza Yehova Mulungu wako, Woyerayo wa Israeli, pakuti Iye wakuvekani inu ulemerero."
                },
                "10": {
                    "verse_nr": "10",
                    "verse": "\u201cAlendo adzamanganso malinga ako, ndipo mafumu awo adzakutumikira. Ngakhale ndinakukantha ndili wokwiya, koma tsopano ndidzakukomera mtima ndikukuchitira chifundo."
                },
                "11": {
                    "verse_nr": "11",
                    "verse": "Zipata zako zidzakhala zotsekula nthawi zonse, sadzazitseka nthawi zonse, usana ndi usiku, kotero anthu adzabwera kwa iwe ndi chuma chawo, akuyenda pa mdipiti mafumu awo ali patsogolo."
                },
                "12": {
                    "verse_nr": "12",
                    "verse": "Pakuti mtundu wa anthu ndi mafumu amene sakutumikira iwe; adzawonongeka kotheratu."
                },
                "13": {
                    "verse_nr": "13",
                    "verse": "\u201cAdzabwera nayo kwa iwe mitengo ya payini, mkuyu ndi naphini imene ili m\u02bcnkhalango ya Lebanoni kuti adzakongoletsere malo a nyumba yanga yopatulika; ndipo ndidzalemekeza malo amene Ine ndimapondapo."
                },
                "14": {
                    "verse_nr": "14",
                    "verse": "Ana aja amene anakuzunzani adzabwera ndipo adzakugwadirani; onse amene anakunyozani adzagwada pansi pa mapazi anu. Ndipo adzakutchani kuti Mzinda wa Yehova; Ziyoni mzinda wa Woyerayo wa Israeli."
                },
                "15": {
                    "verse_nr": "15",
                    "verse": "\u201cNgakhale anthu anakusiya nadana nawe, koma Ine ndidzakukuza mpaka muyaya, ndipo udzakhala malo a chimwemwe cha anthu amibado yonse."
                },
                "16": {
                    "verse_nr": "16",
                    "verse": "Udzamwa mkaka wa mitundu ya anthu ndi kuleredwa pa maere aufumu, motero udzadziwa kuti Ine Yehova, ndine Mpulumutsi wako, Momboli wako ndiye Wamphamvu wa Yakobo."
                },
                "17": {
                    "verse_nr": "17",
                    "verse": "Ndidzakupatsa golide m\u02bcmalo mwa mkuwa, ndi siliva m\u02bcmalo mwa chitsulo. Ndidzakupatsa mkuwa m\u02bcmalo mwa thabwa ndi chitsulo m\u02bcmalo mwa miyala. Olamulira ako adzakhala a mtendere. Ndidzasandutsa okulamulira kuti akhale achilungamo."
                },
                "18": {
                    "verse_nr": "18",
                    "verse": "Ziwawa sizidzamvekanso m\u02bcdziko lako, bwinja kapena chiwonongeko sizidzapezeka m\u02bcdziko lako, ndidzakhala malinga ako okuteteza ndipo udzanditamanda."
                },
                "19": {
                    "verse_nr": "19",
                    "verse": "Sipadzakhala dzuwa kuti likuwunikire, kapena mwezi kuti uwunikire usiku, pakuti Yehova ndiye adzakhale kuwunika kwako kwa muyaya, ndipo Mulungu wako adzakhala ulemerero wako."
                },
                "20": {
                    "verse_nr": "20",
                    "verse": "Dzuwa lako silidzalowanso, ndipo mwezi wako sudzazimiriranso; Yehova adzakhala kuwunika kwako kwamuyaya, ndipo masiku a mavuto ako adzatha."
                },
                "21": {
                    "verse_nr": "21",
                    "verse": "Ndipo anthu ako onse adzakhala olungama ndipo dzikolo lidzakhala lawo mpaka muyaya. Iwo ndi mphukira imene Ine ndayidzala, ntchito ya manja anga, kuti aonetse ulemerero wanga."
                },
                "22": {
                    "verse_nr": "22",
                    "verse": "Kabanja kakang\u02bcono kadzasanduka fuko, kafuko kakang\u02bcono kudzasanduka mtundu wamphamvu. Ine ndine Yehova, nthawi yake ikafika ndidzazichita zimenezi mofulumira.\u201d"
                }
            }
        },
        "61": {
            "chapter_nr": "61",
            "chapter": {
                "1": {
                    "verse_nr": "1",
                    "verse": "Uthenga Wabwino wa Yehova - Mzimu wa Ambuye Yehova uli pa ine, chifukwa Yehova wandidzoza kuti ndilalikire uthenga wabwino kwa anthu osauka. Wandituma kuti ndikatonthoze anthu osweka mtima, ndikalengeze kwa akapolo kuti alandire ufulu ndiponso kuti ndikamasule a m\u02bcndende."
                },
                "2": {
                    "verse_nr": "2",
                    "verse": "Wandituma kuti ndikalengeze nthawi imene Yehova adzapulumutsa anthu ake; za tsiku limene Yehova adzalanga adani a anthu ake. Wandituma kuti ndikatonthoze olira."
                },
                "3": {
                    "verse_nr": "3",
                    "verse": "Wandituma kuti ndiwakonzere olira a ku Ziyoni, nkhata ya maluwa yokongola m\u02bcmalo mwa phulusa, ndiwapatse mafuta achikondwerero m\u02bcmalo mwa kulira. Ndiwapatse chovala cha matamando m\u02bcmalo mwa mtima wopsinjika. Ndipo iwo adzatchedwa mitengo ya thundu yamphamvu yachilungamo, yoyidzala Yehova kuti Iye mwini apezemo ulemerero wake."
                },
                "4": {
                    "verse_nr": "4",
                    "verse": "Adzamanganso mabwinja akale a mzinda ndipo malo amene anawonongeka kalekale aja adzakonzanso. Adzakonzanso mizinda imene inapasuka, imene yakhala yowonongeka kwa nthawi yayitali kwambiri."
                },
                "5": {
                    "verse_nr": "5",
                    "verse": "Anthu achilendo adzakutumikirani; adzazidyetsa ziweto zanu; iwo adzagwira ntchito m\u02bcminda yanu ya mpesa."
                },
                "6": {
                    "verse_nr": "6",
                    "verse": "Ndipo inu mudzatchedwa ansembe a Yehova, adzakutchulani kuti ndinu atumiki a Mulungu wathu. Mudzadyerera chuma cha mitundu ya anthu, ndipo mudzanyadira ulemu umene mwalandira."
                },
                "7": {
                    "verse_nr": "7",
                    "verse": "Chifukwa manyazi awo anali owirikiza; ndi kuti munalandira chitonzo ndi kutukwana, adzakondwera ndi cholowa chawo, tsono adzalandira cholowa chawo cha chigawo cha dziko mowirikiza, ndipo chimwemwe chamuyaya chidzakhala chawo."
                },
                "8": {
                    "verse_nr": "8",
                    "verse": "\u201cPakuti Ine Yehova, ndimakonda chilungamo; ndimadana ndi zakuba ndi zoyipa. Anthu anga ndidzawapatsa mphotho mokhulupirika ndikupangana nawo pangano losatha."
                },
                "9": {
                    "verse_nr": "9",
                    "verse": "Ana awo adzakhala odziwika pakati pa mitundu ya anthu ndipo adzukulu awo adzakhala otchuka pakati pa anthu a mitundu ina. Aliyense wowaona adzazindikira kuti ndi anthu amene Yehova wawadalitsa.\u201d"
                },
                "10": {
                    "verse_nr": "10",
                    "verse": "Ine ndikusangalala kwambiri chifukwa cha Yehova; moyo wanga ukukondwera chifukwa cha Mulungu wanga. Pakuti Iye wandiveka zovala zachipulumutso, ndipo wandiveka mkanjo wachilungamo. Zili ngati mkwati wovala nkhata ya maluwa m\u02bckhosi mwake, ndiponso ngati mkwatibwi wovala mikanda yamtengowapatali."
                },
                "11": {
                    "verse_nr": "11",
                    "verse": "Monga momwe nthaka imameretsa mbewu ndiponso monga munda umakulitsa mbewu zimene anadzala, momwemonso Ambuye Yehova adzaonetsa chilungamo ndi matamando pamaso pa mitundu yonse ya anthu."
                }
            }
        },
        "62": {
            "chapter_nr": "62",
            "chapter": {
                "1": {
                    "verse_nr": "1",
                    "verse": "Dzina Latsopano la Ziyoni - Chifukwa chokonda Ziyoni sindidzakhala chete, chifukwa chokonda Yerusalemu sindidzakhala chete, mpaka chilungamo chake chitaoneka poyera ngati kuwala, ndi chipulumutso chake chitaoneka ngati sakali yoyaka."
                },
                "2": {
                    "verse_nr": "2",
                    "verse": "Mitundu ya anthu idzaona iwe utapambana pa nkhondo ndipo mafumu onse adzaona ulemerero wako. Adzakuyitanira dzina latsopano limene adzakupatse ndi Yehova."
                },
                "3": {
                    "verse_nr": "3",
                    "verse": "Udzakhala ngati chipewa chaulemerero m\u02bcdzanja la Yehova, ndi ngati nduwira yaufumu m\u02bcdzanja la Mulungu wako."
                },
                "4": {
                    "verse_nr": "4",
                    "verse": "Sadzakutchanso \u201cWosiyidwa,\u201d ndipo dziko lako silidzatchedwanso \u201cChipululu.\u201d Koma dzina lako latsopano lidzakhala \u201cNdakondwera naye.\u201d Ndipo dziko lako lidzatchedwa \u201cWokwatiwa.\u201d Chifukwa Yehova akukondwera nawe, ndipo adzakhala ngati mwamuna wa dziko lako."
                },
                "5": {
                    "verse_nr": "5",
                    "verse": "Monga mnyamata amakwatira namwali, momwenso mmisiri wodzakumanga adzakukwatira; monga mkwati amakondwera ndi mkwatibwi, chonchonso Mulungu adzakondwera nawe."
                },
                "6": {
                    "verse_nr": "6",
                    "verse": "Iwe Yerusalemu, pa malinga ako ndayikapo alonda; sadzakhala chete usana kapena usiku. Inu amene mumakumbutsa Yehova za malonjezo ake musapumule."
                },
                "7": {
                    "verse_nr": "7",
                    "verse": "Musamupatse mpata wopuma mpaka atakhazikitsa Yerusalemu kukhala mzinda umene dziko lapansi lidzawutamande."
                },
                "8": {
                    "verse_nr": "8",
                    "verse": "Yehova analumbira atakweza dzanja lake. Anati, \u201cSindidzaperekanso tirigu wako kuti akhale chakudya cha adani ako, ndipo alendo sadzamwanso vinyo wako watsopano pakuti unamuvutikira."
                },
                "9": {
                    "verse_nr": "9",
                    "verse": "Koma amene amakakolola ndiwo amene adzadye buledi ndi kutamanda Yehova, ndipo amene amasonkhanitsa pamodzi mphesa ndiwo amene adzamwe vinyo m\u02bcmabwalo a Nyumba yanga.\u201d"
                },
                "10": {
                    "verse_nr": "10",
                    "verse": "Tulukani, dutsani pa zipata! Konzerani anthu njira. Lambulani, lambulani msewu waukulu! Chotsani miyala. Kwezani mbendera kuti mitundu ya anthu izione."
                },
                "11": {
                    "verse_nr": "11",
                    "verse": "Yehova walengeza ku dziko lonse lapansi kuti, Awuzeni anthu a ku Yerusalemu kuti, \u201cTaonani, chipulumutso chanu chikubwera; Yehova akubwera ndi mphotho yake akubwera nazo zokuyenerani.\u201d"
                },
                "12": {
                    "verse_nr": "12",
                    "verse": "Iwo adzatchedwa Anthu Opatulika, owomboledwa a Yehova; ndipo adzakutchani \u201cOkondwa a Yehova\u201d \u201cMzinda umene Yehova sanawusiye.\u201d"
                }
            }
        },
        "63": {
            "chapter_nr": "63",
            "chapter": {
                "1": {
                    "verse_nr": "1",
                    "verse": "Yehova Agonjetsa Anthu a Mitundu Ina - Kodi ndani uyo akubwera kuchokera ku Edomu, atavala zovala za ku Bozira za madontho ofiira? Kodi uyu ndani, amene wavala zovala zokongola, akuyenda mwa mphamvu zake? \u201cNdi Ineyo, woyankhula zachilungamo ndiponso wamphamvu zopulumutsa.\u201d"
                },
                "2": {
                    "verse_nr": "2",
                    "verse": "Nanga bwanji zovala zanu zili psuu, ngati za munthu wofinya mphesa?"
                },
                "3": {
                    "verse_nr": "3",
                    "verse": "\u201cNdapondereza ndekha anthu a mitundu ina ngati mphesa, palibe ndi mmodzi yemwe anali nane. Ndinawapondereza ndili wokwiya ndipo ndinawapondereza ndili ndi ukali; magazi awo anadothera pa zovala zanga, ndipo zovala zanga zonse zinathimbirira."
                },
                "4": {
                    "verse_nr": "4",
                    "verse": "Pakuti ndinatsimikiza mu mtima mwanga kuti lafika tsiku lolipsira anthu anga; ndipo chaka cha kuwomboledwa kwanga chafika."
                },
                "5": {
                    "verse_nr": "5",
                    "verse": "Ndinayang\u02bcana ndipo panalibe munthu wondithandiza. Ndinadabwa kwambiri kuti panalibe wondichirikiza; choncho ndinapambana ndi mphamvu zanga, ndipo mkwiyo wanga unandilimbitsa."
                },
                "6": {
                    "verse_nr": "6",
                    "verse": "Ndinapondereza mitundu ya anthu ndili wokwiya; ndipo ndinawasakaza ndipo ndinathira magazi awo pansi.\u201d"
                },
                "7": {
                    "verse_nr": "7",
                    "verse": "Matamando ndi Pemphero - Ndidzafotokoza za kukoma mtima kwa Yehova, ntchito zimene Iye ayenera kutamandidwa. Ndidzatamanda Yehova chifukwa cha zonse zimene watichitira. Inde, mwa chifundo ndi kukoma mtima kwake Yehova wachitira nyumba ya Israeli zinthu zabwino zambiri."
                },
                "8": {
                    "verse_nr": "8",
                    "verse": "Yehova anati, \u201cNdithu awa ndi anthu anga, ana anga amene sadzandinyenga Ine.\u201d Choncho anawapulumutsa."
                },
                "9": {
                    "verse_nr": "9",
                    "verse": "Iyenso anasautsidwa m\u02bcmasautso awo onse, ndipo mngelo wochokera kwa Iye anawapulumutsa. Mwa chikondi ndi chifundo chake iye anawapulumutsa, anawanyamula ndikuwatenga kuyambira kale lomwe."
                },
                "10": {
                    "verse_nr": "10",
                    "verse": "Komabe iwo anawukira ndi kumvetsa chisoni Mzimu Woyera. Motero Yehova anatembenuka nakhala mdani wawo ndipo Iye mwini anamenyana nawo."
                },
                "11": {
                    "verse_nr": "11",
                    "verse": "Pamenepo anthu ake anakumbukira masiku amakedzana, masiku a Mose mtumiki wake; ndipo anafunsa kuti, \u201cAli kuti Yehova amene anawawolotsa pa nyanja, pamodzi ndi Mose m\u02bcbusa wawo? Ali kuti Iye amene anayika Mzimu Woyera pakati pawo?"
                },
                "12": {
                    "verse_nr": "12",
                    "verse": "Ali kuti amene anachita zinthu zodabwitsa ndi mphamvu zake zazikulu kudzera mwa Mose? Ali kuti amene anagawa madzi pa nyanja anthu ake akuona, kuti dzina lake limveke mpaka muyaya,"
                },
                "13": {
                    "verse_nr": "13",
                    "verse": "amene anawayendetsa pa nyanja yozama? Monga kavalo woyendayenda m\u02bcchipululu, iwo sanapunthwe;"
                },
                "14": {
                    "verse_nr": "14",
                    "verse": "Mzimu Woyera unawapumulitsa ngati mmene ng\u02bcombe zimapumulira. Umu ndi mmene Inu munatsogolera anthu anu kuti dzina lanu lilemekezeke.\u201d"
                },
                "15": {
                    "verse_nr": "15",
                    "verse": "Inu Yehova amene muli kumwambako, pa mpando wanu wolemekezeka, wopatulika ndi waulemerero, tiyang\u02bcaneni ife. Kodi changu chanu ndi mphamvu zanu zili kuti? Simukutionetsanso kukoma mtima kwanu ndi chifundo chanu."
                },
                "16": {
                    "verse_nr": "16",
                    "verse": "Koma Inu ndinu Atate athu, ngakhale Abrahamu satidziwa kapena Israeli kutivomereza ife; Inu Yehova, ndinu Atate athu, kuyambira kale dzina lanu ndinu Mpulumutsi wathu."
                },
                "17": {
                    "verse_nr": "17",
                    "verse": "Chifukwa chiyani, Inu Yehova, mukutisocheretsa pa njira zanu? Bwanji mukutilola kuti tikhale owuma mitima kotero kuti sitikukuopaninso? Bwererani chifukwa cha atumiki anu; mafuko a anthu amene ali cholowa chanu."
                },
                "18": {
                    "verse_nr": "18",
                    "verse": "Anthu anu atangokhala pa malo anu opatulika pa kanthawi kochepa, adani athu anasakaza malo anu opatulika."
                },
                "19": {
                    "verse_nr": "19",
                    "verse": "Ife tili ngati anthu amene simunawalamulirepo ngati iwo amene sanakhalepo anthu anu."
                }
            }
        },
        "64": {
            "chapter_nr": "64",
            "chapter": {
                "1": {
                    "verse_nr": "1",
                    "verse": "Inu Yehova, bwanji mukanangong\u02bcamba mlengalenga ndi kutsika pansi, kuti mapiri agwedezeke pamaso panu!"
                },
                "2": {
                    "verse_nr": "2",
                    "verse": "Monga momwe moto umatenthera tchire ndiponso kuwiritsa madzi, tsikani kuti adani anu adziwe dzina lanu, ndiponso kuti mitundu ya anthu injenjemere pamaso panu."
                },
                "3": {
                    "verse_nr": "3",
                    "verse": "Pakuti nthawi ina pamene munatsika munachita zinthu zoopsa zimene sitinaziyembekezere, ndipo mapiri anagwedezeka pamaso panu."
                },
                "4": {
                    "verse_nr": "4",
                    "verse": "Chikhalire palibe ndi mmodzi yemwe anamvapo kapena kuona Mulungu wina wonga Inu, amene amachitira zinthu zotere amene amadikira pa Iye."
                },
                "5": {
                    "verse_nr": "5",
                    "verse": "Inu mumabwera kudzathandiza onse amene amakondwera pochita zolungama, amene amakumbukira njira zanu. Koma Inu munakwiya, ife tinapitiriza kuchimwa. Kodi nanga tingapulumutsidwe bwanji?"
                },
                "6": {
                    "verse_nr": "6",
                    "verse": "Tonsefe takhala ngati anthu amene ndi odetsedwa, ndipo ntchito zathu zili ngati sanza za msambo; tonse tafota ngati tsamba, ndipo machimo athu akutiwuluzira kutali ngati mphepo."
                },
                "7": {
                    "verse_nr": "7",
                    "verse": "Palibe amene amapemphera kwa Inu kutekeseka kuti apemphe chithandizo kwa Inu; pakuti mwatifulatira ndi kutisiya chifukwa cha machimo athu."
                },
                "8": {
                    "verse_nr": "8",
                    "verse": "Komabe, Inu Yehova ndinu Atate athu. Ife ndife chowumba, Inu ndinu wowumba; ife tonse ndi ntchito ya manja anu."
                },
                "9": {
                    "verse_nr": "9",
                    "verse": "Inu Yehova, musatikwiyire kopitirira muyeso musakumbukire machimo athu mpaka muyaya. Chonde, mutiganizire, ife tikupempha, pakuti tonsefe ndi anthu anu."
                },
                "10": {
                    "verse_nr": "10",
                    "verse": "Mizinda yanu yopatulika yasanduka chipululu; ngakhaletu Ziyoni wasanduka chipululu, Yerusalemu ndi wamasiye."
                },
                "11": {
                    "verse_nr": "11",
                    "verse": "Nyumba yanu yopatulika ndi yaulemu, kumene makolo athu ankakutamandani, yatenthedwa ndi moto ndipo malo onse amene tinkawakonda asanduka bwinja."
                },
                "12": {
                    "verse_nr": "12",
                    "verse": "Inu Yehova, zonse zachitikazi, kodi mungokhala osatithandiza? Kodi mudzapitirizabe kukhala chete ndi kutilangabe mopitirira muyeso?"
                }
            }
        },
        "65": {
            "chapter_nr": "65",
            "chapter": {
                "1": {
                    "verse_nr": "1",
                    "verse": "Chiweruzo ndi Chipulumutso - \u201cNdinali wokonzeka kumva mapemphero a amene sankandipempha kanthu; ndipo ndinalola kuti anthu amene ankandifunafuna kuti andipeze. Kwa mtundu wa anthu umene sunkapempha chithandizo kwa Ine, ndinati, \u2018Ine ndili pano, Ine ndili pano.\u2019"
                },
                "2": {
                    "verse_nr": "2",
                    "verse": "Tsiku lonse ndatambasulira manja anga anthu owukira aja, amene amachita zoyipa, natsatira zokhumba zawo."
                },
                "3": {
                    "verse_nr": "3",
                    "verse": "Ndatambasulira manja anga anthu aja amene nthawi zonse amandikwiyitsa mopanda manyazi. Iwo amapereka nsembe m\u02bcminda ndi kufukiza lubani pa maguwa ansembe a njerwa."
                },
                "4": {
                    "verse_nr": "4",
                    "verse": "Amakatandala ku manda ndipo amakachezera usiku wonse kumalo obisika. Amadya nyama ya nkhumba, ndipo m\u02bcmiphika mwawo muli msunzi wa nyama yodetsedwa."
                },
                "5": {
                    "verse_nr": "5",
                    "verse": "Amawuza ena kuti, \u2018Khala patali usandiyandikire, chifukwa ungatengere kupatulika kwanga!\u2019 Ukali wanga pa anthu otere uli ngati utsi mphuno zanga, ngati moto umene umayaka tsiku lonse."
                },
                "6": {
                    "verse_nr": "6",
                    "verse": "\u201cTaonani, ndatsimikiza kale mlandu ndi chilango chawo; sindidzakhala chete koma ndidzawalanga kwathunthu chifukwa cha machimo awo"
                },
                "7": {
                    "verse_nr": "7",
                    "verse": "ndi a makolo awo,\u201d akutero Yehova. \u201cChifukwa anapereka nsembe zopsereza pa mapiri ndi kundinyoza Ine pa zitunda zawo, Ine ndidzawalanga kwathunthu potsata zimene anachita kale.\u201d"
                },
                "8": {
                    "verse_nr": "8",
                    "verse": "Yehova akuti, \u201cPamene madzi akanapezeka mu phava la mphesa ndipo anthu amati, \u2018Musawononge phavalo, popeza madzi ena abwino akanalimobe m\u02bcphavalo,\u2019 Inenso chifukwa cha mtumiki wanga; sindidzawononga onse."
                },
                "9": {
                    "verse_nr": "9",
                    "verse": "Ndidzatulutsa zidzukulu m\u02bcbanja la Yakobo, ndipo a banja la Yuda adzalandira mapiri anga ngati cholowa chawo. Anthu anga osankhidwa adzalandira zimenezi, ndipo atumiki anga adzakhala kumeneko."
                },
                "10": {
                    "verse_nr": "10",
                    "verse": "Chigwa cha Saroni chidzakhala kodyetserako nkhosa, ndipo chigwa cha Akori chidzakhala malo opumirako ng\u02bcombe kwa anthu anga ondifunafuna Ine."
                },
                "11": {
                    "verse_nr": "11",
                    "verse": "\u201cKoma inu amene mumasiya Yehova ndi kuyiwala phiri langa lopatulika, amene munamukonzera Gadi chakudya ndi kuthirira Meni chakumwa,"
                },
                "12": {
                    "verse_nr": "12",
                    "verse": "ndidzakuperekani ku lupanga ngati nsembe, ndipo nonse mudzaphedwa; chifukwa simunayankhe pamene ndinakuyitanani, ndinayankhula koma simunamvere. Munachita zoyipa pamaso panga ndipo munasankha kuchita zoyipa zomwe sindikondwera nazo.\u201d"
                },
                "13": {
                    "verse_nr": "13",
                    "verse": "N\u02bcchifukwa chake Ambuye Yehova akuti, \u201cAtumiki anga adzadya, koma inu mudzakhala ndi njala; atumiki anga adzamwa, koma inu mudzakhala ndi ludzu; atumiki anga adzakondwa, koma inu mudzakhala ndi manyazi."
                },
                "14": {
                    "verse_nr": "14",
                    "verse": "Atumiki anga adzayimba mosangalala, koma inu mudzalira kwambiri chifukwa chovutika mu mtima ndipo mudzalira mofuwula chifukwa mudzamva kuwawa mu mtima."
                },
                "15": {
                    "verse_nr": "15",
                    "verse": "Anthu anga osankhidwa adzatchula dzina lanu potemberera. Ambuye Yehova adzakuphani, koma atumiki ake adzawapatsa dzina lina."
                },
                "16": {
                    "verse_nr": "16",
                    "verse": "Aliyense wopempha dalitso m\u02bcdzikomo adzachita zimenezo kwa Mulungu woona; ndipo aliyense wochita malumbiro m\u02bcdzikomo adzalumbira mwa Mulungu woona. Pakuti mavuto akale adzayiwalika ndipo adzachotsedwa pamaso panga."
                },
                "17": {
                    "verse_nr": "17",
                    "verse": "Chilengedwe Chatsopano - \u201cTaonani, ndikulenga mlengalenga mwatsopano ndi dziko lapansi latsopano. Zinthu zakale sizidzakumbukika, zidzayiwalika kotheratu."
                },
                "18": {
                    "verse_nr": "18",
                    "verse": "Koma inu mukhale osangalala ndi okondwa mpaka muyaya chifukwa cha zimene ndikulenga, pakuti ndikulenga Yerusalemu kukhala malo wosangalatsa ndipo anthu ake adzakhala achimwemwe."
                },
                "19": {
                    "verse_nr": "19",
                    "verse": "Ine ndidzakondwa chifuwa cha Yerusalemu ndipo ndidzasangalala chifukwa cha anthu anga. Kumeneko sikudzamvekanso kulira ndi mfuwu wodandaula."
                },
                "20": {
                    "verse_nr": "20",
                    "verse": "\u201cAna sadzafa ali akhanda ndipo nkhalamba zonse zidzakwaniritsa zaka zawo zonse. Wamng\u02bcono mwa iwo adzafa ali ndi zaka 100. Amene adzalephere kufika zaka 100 adzatengedwa kukhala wotembereredwa."
                },
                "21": {
                    "verse_nr": "21",
                    "verse": "Anthu adzamanga nyumba ndi kukhalamo, adzadzala mpesa ndipo adzadya zipatso zake."
                },
                "22": {
                    "verse_nr": "22",
                    "verse": "Sadzamanganso nyumba anthu ena n\u02bckukhalamo, kapena kudzala ndi ena n\u02bckudya. Pakuti anthu anga adzakhala ndi moyo wautali ngati mitengo. Osankhidwa anga adzakondwera ndi ntchito ya manja awo nthawi yayitali."
                },
                "23": {
                    "verse_nr": "23",
                    "verse": "Sadzagwira ntchito pachabe kapena kubereka ana kuti aone tsoka; chifukwa adzakhala anthu odalitsidwa ndi Yehova, iwowo pamodzi ndi adzukulu awo omwe."
                },
                "24": {
                    "verse_nr": "24",
                    "verse": "Ndidzawayankha ngakhale asanathe n\u02bckupempha komwe. Pamene akuyankhula kumene Ine ndidzakhala nditamva kale."
                },
                "25": {
                    "verse_nr": "25",
                    "verse": "M\u02bcmbulu ndi mwana wankhosa wamkazi zidzadyera pamodzi. Mkango udzadya udzu monga ng\u02bcombe, koma fumbi ndiye chidzakhale chakudya cha njoka. Pa phiri langa lopatulika sipadzakhala chinthu chopweteka kapena chowononga,\u201d akutero Yehova."
                }
            }
        },
        "66": {
            "chapter_nr": "66",
            "chapter": {
                "1": {
                    "verse_nr": "1",
                    "verse": "Chiweruzo ndi Chiyembekezo - Yehova akuti, \u201cKumwamba ndi mpando wanga waufumu ndipo dziko lapansi ndilo chopondapo mapazi anga. Tsono nyumba ili kuti yomwe mundimangire, ndipo malo ali kuti amene inu mungandikonzere kuti ndizipumuliramo?"
                },
                "2": {
                    "verse_nr": "2",
                    "verse": "Kodi si manja anga amene anapanga zinthu zonsezi, motero zonsezi ndi zanga?\u201d Akutero Yehova. \u201cKoma munthu amene ndimakondwera naye ndi uyu: amene ali wodzichepetsa ndi wosweka mtima, ndipo amamvera mawu anga."
                },
                "3": {
                    "verse_nr": "3",
                    "verse": "Koma aliyense amene amapereka nsembe ng\u02bcombe yayimuna amaphanso munthu, ndipo aliyense amene amapereka mwana wankhosa, amaphanso galu. Aliyense amene amapereka nsembe chopereka cha chakudya amaperekanso magazi a nkhumba. Ndipo amene amafukiza lubani pa guwa lansembe la chikumbutso amapembedzanso fano. Popeza iwo asankha njira zawozawo, ndiponso kusangalatsidwa ndi zonyansa zawo."
                },
                "4": {
                    "verse_nr": "4",
                    "verse": "Inenso ndawasankhira chilango chowawa ndipo ndidzabweretsa pa iwo zimene amaziopa zija. Pakuti pamene ndinawayitana palibe amene anayankha, pamene ndinayankhula palibe amene anatchera khutu. Anachita zoyipa pamaso panga ndi kusankha kuchita zimene zimandinyansa zija.\u201d"
                },
                "5": {
                    "verse_nr": "5",
                    "verse": "Imvani mawu a Yehova, inu amene mumanjenjemera ndi mawu ake: \u201cAbale anu amene amakudani, ndi kukuchotsani pakati pawo chifukwa cha dzina langa, amanena kuti, \u2018Yehova alemekezeke kuti ife tione chimwemwe chanu!\u2019 Koma ndi iwowo amene adzachite manyazi."
                },
                "6": {
                    "verse_nr": "6",
                    "verse": "Imvani mfuwu mu mzinda, imvani phokoso m\u02bcNyumba ya Mulungu! Limenelo ndi liwu la Yehova, kulanga adani ake onse."
                },
                "7": {
                    "verse_nr": "7",
                    "verse": "\u201cMzinda uli ngati amayi apakati amene asanayambe kumva zowawa wachira kale; asanayambe kumva ululu, wabala kale mwana wamwamuna."
                },
                "8": {
                    "verse_nr": "8",
                    "verse": "Ndani anamvapo zinthu zoterezi? Ndani anazionapo zinthu zoterezi? Kodi dziko n\u02bckupangika tsiku limodzi, kapena mtundu wa anthu n\u02bckubadwa tsiku limodzi? Komatu Ziyoni atangoyamba kumva zowawa nthawi yomweyo anabereka ana ake."
                },
                "9": {
                    "verse_nr": "9",
                    "verse": "Kodi Ine ndingangofikitsa amayi apakati mpaka nthawi yake yochira, koma osalola kuti abaledi mwana?\u201d akutero Yehova. \u201cKodi ndingatseke mimba pa nthawi yoti abeleke?\u201d akutero Mulungu wako."
                },
                "10": {
                    "verse_nr": "10",
                    "verse": "\u201cKondwera nayeni Yerusalemu ndipo musangalale chifukwa cha Iye, inu nonse amene mumakonda Yerusalemu, kondwera nayeni kwambiri, nonse amene mumamulira."
                },
                "11": {
                    "verse_nr": "11",
                    "verse": "Pakuti mudzagawana naye ulemerero wake ngati kuyamwa ndi kukhuta mkaka wambiri wa m\u02bcmawere a chitonthozo chake.\u201d"
                },
                "12": {
                    "verse_nr": "12",
                    "verse": "Yehova akuti, \u201cNdidzamupatsa mtendere ngati mtsinje wa madzi, ndiponso chuma cha anthu a mitundu ina ngati mtsinje wosefukira. Mudzakhala ngati mwana woyamwa amene amayi ake amunyamulira pambalipa, kapena kumufungata pa miyendo yake."
                },
                "13": {
                    "verse_nr": "13",
                    "verse": "Monga momwe amayi amasangalatsira mwana wawo, moteronso Ine ndidzakusangalatsani; ndipo mudzasangalala chifukwa cha Yerusalemu.\u201d"
                },
                "14": {
                    "verse_nr": "14",
                    "verse": "Mukadzaona zimenezi mitima yanu idzakondwera. Mudzabiriwira ngati udzu. Zimenezi zidzakulimbikitsani ndi kukupatsani moyo wamphamvu. Mudzadziwa kuti ndimathandiza amene amanditumikira ndi kuti ndimakwiyira adani anga."
                },
                "15": {
                    "verse_nr": "15",
                    "verse": "Taonani, Yehova akubwera ngati moto, ndipo magaleta ake ali ngati kamvuluvulu; Iye adzaonetsa mkwiyo wake nadzalanga adani ake ndi malawi amoto."
                },
                "16": {
                    "verse_nr": "16",
                    "verse": "Pakuti Yehova adzalanga anthu onse ndi moto ndi lupanga, Yehova adzapha anthu ambiri."
                },
                "17": {
                    "verse_nr": "17",
                    "verse": "Yehova akuti, \u201cAmene amadzipatula ndi kudziyeretsa okha kuti apite ku minda, ali ndi mtsogoleri awo, n\u02bckumadya nyama ya nkhumba, mbewa ndi zinthu zina zonyansa, onsewa adzafera limodzi.\u201d"
                },
                "18": {
                    "verse_nr": "18",
                    "verse": "\u201cNdipo Ine, chifukwa cha zochita zawo ndi maganizo awo, ndili pafupi kubwera kudzasonkhanitsa mitundu yonse ya anthu ndi ziyankhulo zonse. Iwo adzabwera ndi kuona ulemerero wanga."
                },
                "19": {
                    "verse_nr": "19",
                    "verse": "\u201cNdidzayika chizindikiro pakati pawo, ndipo ndidzatumiza ena mwa iwowa amene anapulumuka kuti apite kwa anthu a mitundu ina inu ku Tarisisi, ku Libiya ndi ku Ludi (akatswiri a mauta) ku Tubala ndi Grisi, ndi ku mayiko akutali a mbali mwa nyanja amene sanamvepo za mbiri yanga kapena kuona ulemerero wanga. Iwo adzalalika za ulemerero wanga pakati pa anthu a mitundu ina."
                },
                "20": {
                    "verse_nr": "20",
                    "verse": "Ndipo adzabwera nawo abale anu onse ngati mphatso yopereka kwa Yehova kuchokera kwa anthu a mitundu yonse. Iwo adzakwera nawo kupita ku Yerusalemu, phiri langa loyera ku Yerusalemu monga nsembe kwa Yehova, atakwera akavalo, magaleta ndi ngolo, ndi pa abulu ndi ngamira,\u201d akutero Yehova. \u201cAdzabwera nawo ngati momwe Aisraeli amabwerera ndi zopereka zachakudya ku Nyumba ya Yehova mu ziwiya zoyeretsedwa monga mwa mwambo."
                },
                "21": {
                    "verse_nr": "21",
                    "verse": "Ndipo ndidzasankha ena mwa iwonso kukhala ansembe ndi Alevi,\u201d akutero Yehova."
                },
                "22": {
                    "verse_nr": "22",
                    "verse": "\u201cMonga momwe mlengalenga mwatsopano ndi dziko lapansi latsopano zimene ndidzapanga zidzakhala mpaka muyaya pamaso panga, ndi chonchonso dzina lanu ndi zidzukulu zanu zidzakhalire.\u201d Akutero Yehova."
                },
                "23": {
                    "verse_nr": "23",
                    "verse": "\u201cAnthu a mitundu yonse adzabwera kudzandipembedza ku Yerusalemu, pa chikondwerero chilichonse cha pokhala pa mwezi watsopano ndi tsiku la Sabata lililonse,\u201d akutero Yehova."
                },
                "24": {
                    "verse_nr": "24",
                    "verse": "\u201cAkamachoka adzaona mitembo ya anthu amene anandiwukira Ine. Mphutsi zawo sizidzafa, kapena moto wawo sudzazimitsidwa. Anthu a mitundu ina yonse powaona adzanyansidwa nawo.\u201d"
                }
            }
        }
    }
}