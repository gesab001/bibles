{
    "version": "CCL",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ndine Paulo, mtumiki wa Mulungu, ndi mtumwi wa Yesu Khristu. Ndinatumidwa kuti nditsogolere amene Mulungu anawasankha ku chikhulupiriro ndi ku chidziwitso cha choonadi chimene chimawafikitsa ku moyo wolemekeza Mulungu"
                },
                "2": {
                    "verse_nr": "2",
                    "verse": "ndi kuwapatsa chiyembekezo cha moyo wosatha, umene Mulungu amene sanama, analonjeza nthawi isanayambe."
                },
                "3": {
                    "verse_nr": "3",
                    "verse": "Pa nthawi yake Mulungu, Mpulumutsi wathu anawulula poyera mawu ake ndipo analamula kuti ndipatsidwe udindo wolalikira uthengawu."
                },
                "4": {
                    "verse_nr": "4",
                    "verse": "Kwa Tito, mwana wanga weniweni m\u02bcchikhulupiriro cha ife tonse: Chisomo ndi mtendere zochokera kwa Mulungu Atate ndi Khristu Yesu Mpulumutsi wathu."
                },
                "5": {
                    "verse_nr": "5",
                    "verse": "Ntchito ya Tito ku Krete - Ndinakusiya ku Krete kuti ulongosole zonse zimene ndinazisiya zisanathe ndiponso usankhe akulu ampingo m\u02bcmizinda yonse, monga momwe ndinakulamulira."
                },
                "6": {
                    "verse_nr": "6",
                    "verse": "Mkulu wampingo akhale munthu wopanda cholakwa, akhale wa mkazi mmodzi yekha, munthu amene ana ake ndi okhulupirira, osati amakhalidwe oyipa ndi osamvera."
                },
                "7": {
                    "verse_nr": "7",
                    "verse": "Popeza mkulu wa mpingo amayendetsa ntchito za banja la Mulungu, ayenera kukhala wopanda cholakwa, asakhale womva zayekha, kapena wopsa mtima msanga, kapena womwa zoledzeretsa, kapena wandewu, kapena wopeza phindu mwachinyengo."
                },
                "8": {
                    "verse_nr": "8",
                    "verse": "Koma akhale wosamala bwino alendo, wokonda zabwino, wodziretsa, wolungama, woyera mtima ndi wosunga mwambo."
                },
                "9": {
                    "verse_nr": "9",
                    "verse": "Iye ayenera kugwiritsa mawu okhulupirika monga tinaphunzitsira, kuti athe kulimbikitsa ena ndi chiphunzitso choona ndiponso kugonjetsa amene atsutsana nacho."
                },
                "10": {
                    "verse_nr": "10",
                    "verse": "Kudzudzula Olephera Kuchita Bwino - Paja pali anthu ambiri osaweruzika, makamaka m\u02bcgulu la anthu a mdulidwe, oyankhula nkhani zopanda pake ndi kusocheretsa anzawo."
                },
                "11": {
                    "verse_nr": "11",
                    "verse": "Ayenera kuletsedwa kuyankhula chifukwa akusokoneza mabanja athunthu pophunzitsa zinthu zomwe sayenera kuwaphunzitsa. Iwo amachita izi kuti apeze ndalama mwachinyengo."
                },
                "12": {
                    "verse_nr": "12",
                    "verse": "Mneneri wina, mmodzi wa iwo omwewo anati, \u201cAkrete nthawi zonse ndi amabodza, akhalidwe loyipitsitsa ndiponso alesi adyera.\u201d"
                },
                "13": {
                    "verse_nr": "13",
                    "verse": "Mawu amenewa ndi woona. N\u02bcchifukwa chake, uwadzudzule mwamphamvu, kuti akhale ndi chikhulupiriro choona,"
                },
                "14": {
                    "verse_nr": "14",
                    "verse": "kuti asasamalenso nthano za Chiyuda, ndi malamulo a anthu amene akukana choonadi."
                },
                "15": {
                    "verse_nr": "15",
                    "verse": "Kwa oyera mtima, zinthu zonse ndi zoyera, koma kwa amene ndi odetsedwa ndi osakhulupirira, palibe kanthu koyera. Kunena zoona, mitima yawo ndi chikumbumtima chawo, zonse n\u02bczodetsedwa."
                },
                "16": {
                    "verse_nr": "16",
                    "verse": "Iwo amati amadziwa Mulungu, pamene ndi zochita zawo amamukana. Ndi anthu onyansa ndi osamvera, ndi osayenera kuchita kalikonse kabwino."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Malangizo Osiyanasiyana - Koma iwe uziphunzitsa zogwirizana ndi chiphunzitso choona."
                },
                "2": {
                    "verse_nr": "2",
                    "verse": "Phunzitsa amuna achikulire kuti akhale osaledzera, aulemu wawo, odziletsa, okhwima m\u02bcchikhulupiriro, m\u02bcchikondi ndi m\u02bckupirira."
                },
                "3": {
                    "verse_nr": "3",
                    "verse": "Chimodzimodzinso, phunzitsa amayi achikulire kuti akhale aulemu m\u02bcmakhalidwe awo, asakhale osinjirira anzawo kapena zidakwa, koma akhale alangizi abwino."
                },
                "4": {
                    "verse_nr": "4",
                    "verse": "Tsono atha kulangiza amayi achichepere kukonda amuna awo ndi ana awo."
                },
                "5": {
                    "verse_nr": "5",
                    "verse": "Kuwaphunzitsa kukhala odziletsa ndi oyera mtima, osamala bwino mabanja awo, okoma mtima, ndi ogonjera amuna awo. Choncho palibe amene adzanyoze mawu a Mulungu."
                },
                "6": {
                    "verse_nr": "6",
                    "verse": "Momwemonso, uwalimbikitse amuna achichepere kuti akhale odziletsa."
                },
                "7": {
                    "verse_nr": "7",
                    "verse": "Pa zonse iwe mwini ukhale chitsanzo pa ntchito zabwino. Pa chiphunzitso chako uwonetsa kuona mtima ndi kutsimikiza mtima kwako."
                },
                "8": {
                    "verse_nr": "8",
                    "verse": "Phunzitsa choonadi kuti anthu asapeze chokutsutsa, motero wotsutsana nawe adzachita manyazi chifukwa adzasowa kanthu koyipa kuti atinenere."
                },
                "9": {
                    "verse_nr": "9",
                    "verse": "Phunzitsa akapolo kuti azigonjera ambuye awo mu zinthu zonse ndi kuwakondweretsa. Asamatsutsane nawo"
                },
                "10": {
                    "verse_nr": "10",
                    "verse": "kapena kumawabera, koma adzionetse kuti ndi odalirika, motero pa zochita zawo zonse adzaonetsa ubwino wa chiphunzitso cha Mulungu, Mpulumutsi wathu."
                },
                "11": {
                    "verse_nr": "11",
                    "verse": "Pakuti chisomo cha Mulungu chimene chimapulumutsa chaonekera kwa anthu onse."
                },
                "12": {
                    "verse_nr": "12",
                    "verse": "Chisomo chimatiphunzitsa kukana moyo osalemekeza Mulungu komanso zilakolako za dziko lapansi. Ndipo chimatiphunzitsa kukhala moyo odziletsa, olungama ndi opembedza Mulungu nthawi ino,"
                },
                "13": {
                    "verse_nr": "13",
                    "verse": "pamene tikudikira chiyembekezo chodala; kuonekera kwa ulemerero wa Mulungu wathu wamkulu ndi Mpulumutsi, Yesu Khristu,"
                },
                "14": {
                    "verse_nr": "14",
                    "verse": "amene anadzipereka yekha chifukwa cha ife kutiwombola ku zoyipa zonse ndi kudziyeretsera yekha anthu amene ndi akeake, achangu pa ntchito yabwino."
                },
                "15": {
                    "verse_nr": "15",
                    "verse": "Tsono zimenezi ndi zinthu zomwe uyenera kuphunzitsa. Uziwalimbikitsa anthu ndi kuwatsutsa komwe. Uzichita zimenezi ndi ulamuliro wonse. Wina aliyense asakupeputse ayi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kuchita Ntchito Zabwino - Uwakumbutse anthu kuti azigonjera oweruza ndi olamulira, aziwamvera ndi kukhala okonzeka kuchita chilichonse chabwino."
                },
                "2": {
                    "verse_nr": "2",
                    "verse": "Asamachitire chipongwe aliyense, asamakangane, akhale ofatsa ndipo oganizira ena, ndipo nthawi zonse akhale aulemu kwa anthu onse."
                },
                "3": {
                    "verse_nr": "3",
                    "verse": "Nthawi ina tinali opusa, osamvera, onamizidwa ndi omangidwa ndi zilakolako ndi zokondweretsa zamitundumitundu. Tinkakhala moyo wadumbo ndi wakaduka, odedwa ndiponso odana wina ndi mnzake."
                },
                "4": {
                    "verse_nr": "4",
                    "verse": "Koma kukoma mtima ndi chikondi cha Mulungu Mpulumutsi wathu chitaonekera,"
                },
                "5": {
                    "verse_nr": "5",
                    "verse": "Iye anatipulumutsa, osati chifukwa cha ntchito zathu zolungama zimene tinachita koma chifukwa cha chifundo chake. Anatipulumutsa potisambitsa, kutibadwitsa kwatsopano ndi kutikonzanso mwa Mzimu Woyera"
                },
                "6": {
                    "verse_nr": "6",
                    "verse": "amene anatipatsa mowolowamanja kudzera mwa Yesu Khristu Mpulumutsi wathu,"
                },
                "7": {
                    "verse_nr": "7",
                    "verse": "kuti titalungamitsidwa mwachisomo chake, tikhale olowam\u02bcmalo okhala ndi chiyembekezo cha moyo wosatha."
                },
                "8": {
                    "verse_nr": "8",
                    "verse": "Mawuwa ndi okhulupirika ndipo ine ndikufuna kuti iwe utsindike zinthu izi, kuti amene akhulupirira Mulungu adzipereke kuchita ntchito zabwino. Zinthu izi ndi zabwino kwambiri ndi zopindulitsa kwa aliyense."
                },
                "9": {
                    "verse_nr": "9",
                    "verse": "Koma upewe kufufuzafufuza zopusa, kuwerengawerenga mndandanda wa mibado ya makolo, mikangano ndi mitsutso pa za Malamulo, chifukwa zimenezi ndi zosapindulitsa ndi zopanda pake."
                },
                "10": {
                    "verse_nr": "10",
                    "verse": "Munthu woyambitsa mipatuko umuchenjeze koyamba, ndiponso umuchenjeze kachiwiri. Kenaka umupewe."
                },
                "11": {
                    "verse_nr": "11",
                    "verse": "Iwe udziwe kuti munthu wotero ngosokoneza ndi wochimwa, ndipo akudzitsutsa yekha."
                },
                "12": {
                    "verse_nr": "12",
                    "verse": "Mawu Otsiriza - Ndikadzamutuma Artema kapena Tukiko kwanuko, udzayesetse kundipeza ku Nikapoli, chifukwa ndatsimikiza kukhala kumeneko pa nthawi yozizira."
                },
                "13": {
                    "verse_nr": "13",
                    "verse": "Uyesetse chilichonse ungathe kuthandiza Zena katswiri wa malamulo ndi Apolo, kuti apitirize ulendo wawo, ndipo uwonetsetse asasowe kanthu."
                },
                "14": {
                    "verse_nr": "14",
                    "verse": "Anthu athu aphunzire kudzipereka pogwira ntchito zabwino, n\u02bccholinga chakuti athandize zinthu zimene zikufunika msangamsanga. Ndipo asakhale moyo osapindulitsa."
                },
                "15": {
                    "verse_nr": "15",
                    "verse": "Onse amene ali ndi ine akupereka moni. Upereke moni kwa amene amatikonda ife m\u02bcchikhulupiriro. Chisomo chikhale ndi inu nonse."
                }
            }
        }
    }
}