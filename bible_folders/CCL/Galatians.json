{
    "version": "CCL",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulo mtumwi, osati wosankhidwa ndi anthu kapena kutumidwa ndi munthu ayi, koma Yesu Khristu, ndi Mulungu Atate amene anamuukitsa Yesuyo kwa akufa,"
                },
                "2": {
                    "verse_nr": "2",
                    "verse": "pamodzi ndi abale onse amene ali nane, Kulembera mipingo ya ku Galatiya:"
                },
                "3": {
                    "verse_nr": "3",
                    "verse": "Chisomo ndi mtendere zochokera kwa Mulungu Atate athu ndi Ambuye Yesu Khristu zikhale nanu."
                },
                "4": {
                    "verse_nr": "4",
                    "verse": "Yesuyo anadzipereka yekha chifukwa cha machimo athu kuti atipulumutse ku njira za moyo woyipa uno, molingana ndi chifuniro cha Mulungu ndi Atate athu."
                },
                "5": {
                    "verse_nr": "5",
                    "verse": "Ulemerero ukhale kwa Mulunguyo mpaka muyaya. Ameni."
                },
                "6": {
                    "verse_nr": "6",
                    "verse": "Uthenga Wabwino ndi Umodzi Wokha - Ine ndikudabwa kuti mukusiya mwamsangamsanga chotere Mulungu amene anakuyitanani mwachisomo cha Khristu ndipo mwatembenuka ndi kutsatira uthenga wina wosiyana,"
                },
                "7": {
                    "verse_nr": "7",
                    "verse": "umene si Uthenga Wabwino konse. Pali anthu ena amene akukusokonezani komanso akufuna kupotoza Uthenga Wabwino wa Khristu."
                },
                "8": {
                    "verse_nr": "8",
                    "verse": "Ngakhale ife kapena mngelo wochokera kumwamba, akalalikira Uthenga Wabwino wosiyana ndi umene tinakulalikirani uja, iyeyo akhale wotembereredwa!"
                },
                "9": {
                    "verse_nr": "9",
                    "verse": "Monga tanena kale, tsopano ndikubwereza kunenanso kuti, \u201cNgati wina aliyense akulalikirani Uthenga Wabwino wosiyana ndi umene munawulandira, iyeyo akhale wotembereredwa.\u201d"
                },
                "10": {
                    "verse_nr": "10",
                    "verse": "Kodi tsopano ndikufuna kukopa anthu kuti andivomereze, kapena Mulungu? Kapena ndikufuna kukondweretsa anthu? Ngati ine ndikanakhala kuti ndikufunabe kukondweretsa anthu, sindikanakhala mtumiki wa Khristu."
                },
                "11": {
                    "verse_nr": "11",
                    "verse": "Paulo Woyitanidwa ndi Mulungu - Abale, ine ndikufuna kuti mudziwe, kuti Uthenga Wabwino umene ndinalalikira si ochokera kwa munthu ayi."
                },
                "12": {
                    "verse_nr": "12",
                    "verse": "Ine sindinawulandire kuchokera kwa munthu aliyense, kapena kuphunzitsidwa; koma ndinawulandira mwa vumbulutso lochokera kwa Khristu."
                },
                "13": {
                    "verse_nr": "13",
                    "verse": "Pakuti inu munamva za moyo wanga wakale m\u02bcChiyuda, mmene ndinkazunzira mpingo wa Mulungu koopsa ndi kuyesetsa kuwuwononga."
                },
                "14": {
                    "verse_nr": "14",
                    "verse": "Ine ndinkapambana Ayuda ambiri a msinkhu wanga pochita za Chiyuda, ndipo ndinali wachangu koposa pa miyambo ya makolo athu."
                },
                "15": {
                    "verse_nr": "15",
                    "verse": "Koma Mulungu, amene anandipatula ine ndisanabadwe, ndi kundiyitana mwachisomo chake, atakondweretsedwa"
                },
                "16": {
                    "verse_nr": "16",
                    "verse": "kuvumbulutsa Mwana wake mwa ine, kuti ndikalalikire Khristuyo pakati pa anthu a mitundu ina, ine sindinapemphe nzeru kwa munthu aliyense."
                },
                "17": {
                    "verse_nr": "17",
                    "verse": "Ine sindinapite ku Yerusalemu kukaonana ndi amene anali atumwi ine ndisanakhale mtumwi. M\u02bcmalo mwake nthawi yomweyo ndinapita ku Arabiya ndi kubwereranso ku Damasiko."
                },
                "18": {
                    "verse_nr": "18",
                    "verse": "Pambuyo pake, patatha zaka zitatu, ndinapita ku Yerusalemu kukaonana ndi Petro ndikukhala naye masiku khumi ndi asanu."
                },
                "19": {
                    "verse_nr": "19",
                    "verse": "Ine sindinaonane ndi atumwi enawo koma Yakobo yekha, m\u02bcbale wa Ambuye."
                },
                "20": {
                    "verse_nr": "20",
                    "verse": "Ine ndikutsimikizira inu pamaso pa Mulungu kuti zimene ndikukulemberani si zonama ayi."
                },
                "21": {
                    "verse_nr": "21",
                    "verse": "Pambuyo pake ndinapita ku Siriya ndi ku Kilikiya."
                },
                "22": {
                    "verse_nr": "22",
                    "verse": "Koma sindimadziwika ndi nkhope ku mipingo ya ku Yudeya imene ili mwa Khristu."
                },
                "23": {
                    "verse_nr": "23",
                    "verse": "Iwo anangomva mbiri yokha yakuti, \u201cMunthu amene poyamba anatizunza ife, tsopano akulalikira chikhulupiriro chimene iyeyo nthawi ina anafuna kuchiwononga.\u201d"
                },
                "24": {
                    "verse_nr": "24",
                    "verse": "Ndipo iwo anayamika Mulungu chifukwa cha ine."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Atumwi Alandira Paulo - Kenaka, patatha zaka khumi ndi zinayi, ndinapitanso ku Yerusalemu, nthawi iyi ndinapita ndi Barnaba. Ndinatenganso Tito kuti apite nafe."
                },
                "2": {
                    "verse_nr": "2",
                    "verse": "Ine ndinapita chifukwa Mulungu anachita kundionetsera kuti ndipite ndipo ndinakakumana ndi atsogoleri mu msonkhano mwamseri ndi kuwafotokozera Uthenga Wabwino umene ndimalalikira pakati pa anthu a mitundu ina. Ndinachita zimenezi kuti ndikhale ndi chitsimikizo kuopa kuti mwina ndinathamanga kapena ndimathamanga liwiro pachabe."
                },
                "3": {
                    "verse_nr": "3",
                    "verse": "Komatu ngakhale Tito, amene anali nane sanakakamizidwe kuti achite mdulidwe, ngakhale iyeyo anali Mgriki."
                },
                "4": {
                    "verse_nr": "4",
                    "verse": "Nkhani iyi inayambika chifukwa abale ena achinyengo amene analowerera pakati pathu kuti adzaone za ufulu umene tili nawo mwa Khristu Yesu ndikuti atisandutse akapolo."
                },
                "5": {
                    "verse_nr": "5",
                    "verse": "Ife sitinawagonjere ndi pang\u02bcono pomwe, n\u02bccholinga chakuti choonadi cha Uthenga Wabwino chikhalebe ndi ife."
                },
                "6": {
                    "verse_nr": "6",
                    "verse": "Koma kunena za aja ankaoneka ngati ofunika kwambiri, chimene iwo anali sichisintha kanthu kwa ine; chifukwa Mulungu alibe tsankho, iwowo sanawonjezepo kanthu pa uthenga wanga."
                },
                "7": {
                    "verse_nr": "7",
                    "verse": "Makamaka anaona kuti ine ndinapatsidwa ntchito yolalikira Uthenga Wabwino kwa anthu a mitundu ina monga momwe Petro anapatsidwa ntchito yolalikira Uthenga Wabwino kwa Ayuda."
                },
                "8": {
                    "verse_nr": "8",
                    "verse": "Pakuti Mulungu, amene amagwira ntchito mu utumiki wa Petro monga mtumwi kwa Ayuda, amagwiranso ntchito mu utumiki wanga monga mtumiki kwa anthu a mitundu ina."
                },
                "9": {
                    "verse_nr": "9",
                    "verse": "Yakobo, Petro ndi Yohane, amene ankatengedwa ngati mizati, atazindikira chisomo chimene chinapatsidwa kwa ine, anagwirana chanza ndi ine ndi Barnaba kusonyeza chiyanjano chathu. Iwo anavomereza kuti ife tipite kwa anthu a mitundu ina ndipo iwo apite kwa Ayuda."
                },
                "10": {
                    "verse_nr": "10",
                    "verse": "Chimene iwo anapempha ndi chakuti ife tipitirize kukumbukira osauka, chinthu chimene ine ndinali okonzeka kuchichita."
                },
                "11": {
                    "verse_nr": "11",
                    "verse": "Paulo Adzudzula Petro - Petro atafika ku Antiokeya, ine ndinamudzudzula pa gulu chifukwa anapezeka wolakwa."
                },
                "12": {
                    "verse_nr": "12",
                    "verse": "Pakuti asanafike anthu otumidwa ndi Yakobo, iye ankadya pamodzi ndi anthu a mitundu ina. Koma atafika, iyeyo anachoka pakati pa anthuwo nakakhala pa yekha chifukwa ankaopa anthu a m\u02bcgulu la mdulidwe."
                },
                "13": {
                    "verse_nr": "13",
                    "verse": "Ayuda enanso anamutsata pochita zachinyengozi, kotero kuti ngakhale Barnaba anasocheretsedwa chifukwa cha chinyengo chawocho."
                },
                "14": {
                    "verse_nr": "14",
                    "verse": "Koma nditaona kuti iwo sankachita molingana ndi choonadi cha Uthenga Wabwino, ndinawuza Petro pamaso pa anthu onse kuti, \u201cIwe ndiwe Myuda koma ukukhala ngati munthu wa mtundu wina, osati Myuda. Nanga n\u02bcchifukwa chiyani ukukakamiza anthu a mitundu ina kuti akhale ngati Ayuda?"
                },
                "15": {
                    "verse_nr": "15",
                    "verse": "\u201cIfe amene ndife Ayuda mwachibadwa, osati anthu a mitundu ina ochimwa,"
                },
                "16": {
                    "verse_nr": "16",
                    "verse": "tikudziwa kuti munthu salungamitsidwa pochita ntchito za lamulo koma ndi chikhulupiriro mwa Yesu Khristu. Chomwecho, ifenso tinakhulupirira Khristu Yesu kuti tilungamitsidwe mwachikhulupiriro mwa Khristu ndipo osati pochita ntchito za lamulo, chifukwa palibe amene adzalungamitsidwa pochita ntchito za lamulo."
                },
                "17": {
                    "verse_nr": "17",
                    "verse": "\u201cTsono ngati ife, pamene tikufuna kulungamitsidwa mwa Khristu, zikuonekeratu poyera kuti ndifenso ochimwa, kodi zikutanthauza kuti Khristu amalimbikitsa uchimo? Ayi. N\u02bckosatheka!"
                },
                "18": {
                    "verse_nr": "18",
                    "verse": "Ngati ine ndimanganso chimene ndinachigumula, ndikuonetsa kuti ndine wophwanya lamulo."
                },
                "19": {
                    "verse_nr": "19",
                    "verse": "\u201cPakuti pamene ndinayesera kutsatira lamulo, lamulolo linandionetsa kuti ndine wochimwa. Choncho ndinasiya kutsatira lamulo kuti ndikhale ndi moyo kwa Mulungu."
                },
                "20": {
                    "verse_nr": "20",
                    "verse": "Ndinapachikidwa pa mtanda pamodzi ndi Khristu, kotero kuti sindinenso amene ndili ndi moyo, koma ndi Khristu amene ali ndi moyo mwa ine. Moyo umene ndili nawo tsopano m\u02bcthupi lino, ndi moyo mwachikhulupiriro mwa Mwana wa Mulungu, amene anandikonda nadzipereka yekha chifukwa cha ine."
                },
                "21": {
                    "verse_nr": "21",
                    "verse": "Ine sindikukankhira kumbali chisomo cha Mulungu, chifukwa ngati chilungamo chikanapezeka pochita ntchito za lamulo, ndiye kuti Khristu anafa pachabe.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Chikhulupiriro Kapena Ntchito za Lamulo - Agalatiya opusa inu, anakulodzani ndani? Tinamuonetsa poyera pamaso panu Yesu Khristu monga wopachikidwa pa mtanda."
                },
                "2": {
                    "verse_nr": "2",
                    "verse": "Ine ndikufuna ndiphunzire kuchokera kwa inu chinthu chimodzi ichi: Kodi munalandira Mzimu pochita ntchito za lamulo, kapena pokhulupirira zimene munamva?"
                },
                "3": {
                    "verse_nr": "3",
                    "verse": "Kani ndinu opusa chotere? Inu mutayamba ndi Mzimu, kodi mukufuna kutsiriza ndi ntchito zathupi?"
                },
                "4": {
                    "verse_nr": "4",
                    "verse": "Kodi munavutika kwambiri pachabe, ngati kunali kwachabedi?"
                },
                "5": {
                    "verse_nr": "5",
                    "verse": "Kodi Mulungu amene anakupatsani Mzimu wake ndi kuchita zodabwitsa pakati panu, amachita zimenezi chifukwa mumachita ntchito za lamulo kapena chifukwa mumakhulupirira zimene munamva?"
                },
                "6": {
                    "verse_nr": "6",
                    "verse": "N\u02bcchimodzimodzinso Abrahamu, \u201cIye anakhulupirira Mulungu, ndipo Mulungu anamutenga kukhala wolungama.\u201d"
                },
                "7": {
                    "verse_nr": "7",
                    "verse": "Tsono zindikirani kuti amene akhulupirira, ndi ana a Abrahamu."
                },
                "8": {
                    "verse_nr": "8",
                    "verse": "Malemba anaonetseratu kuti Mulungu adzalungamitsa anthu a mitundu ina mwachikhulupiriro, ndipo ananeneratu Uthenga Wabwino kwa Abrahamu kuti, \u201cMitundu yonse ya anthu idzadalitsika kudzera mwa iwe.\u201d"
                },
                "9": {
                    "verse_nr": "9",
                    "verse": "Choncho iwo amene ali ndi chikhulupiriro ndi odalitsidwa pamodzi ndi Abrahamu, munthu wachikhulupiriro."
                },
                "10": {
                    "verse_nr": "10",
                    "verse": "Onse amene amadalira ntchito za lamulo ndi otembereredwa, pakuti zalembedwa m\u02bcBuku la Malamulo kuti, \u201cNdi wotembereredwa aliyense amene sachita zonse zimene zalembedwa m\u02bcBuku la Malamulo.\u201d"
                },
                "11": {
                    "verse_nr": "11",
                    "verse": "Chodziwikiratu n\u02bcchakuti palibe amene amalungamitsidwa pamaso pa Mulungu ndi lamulo, chifukwa, \u201cWolungama adzakhala ndi moyo mwachikhulupiriro.\u201d"
                },
                "12": {
                    "verse_nr": "12",
                    "verse": "Koma chikhulupiriro si Malamulo, chifukwa Malemba akuti, \u201cMunthu amene achita zinthu izi adzakhala ndi moyo pozichita.\u201d"
                },
                "13": {
                    "verse_nr": "13",
                    "verse": "Khristu anatiwombola ku temberero la lamulo pokhala temberero m\u02bcmalo mwathu, pakuti analemba kuti, \u201cAliyense wopachikidwa pamtengo ndi wotembereredwa.\u201d"
                },
                "14": {
                    "verse_nr": "14",
                    "verse": "Iye anatiwombola ife ndi cholinga chakuti madalitso woperekedwa kwa Abrahamu abwere kwa anthu a mitundu ina kudzera mwa Khristu Yesu, kuti ndi chikhulupiriro tilandire lonjezo la Mzimu."
                },
                "15": {
                    "verse_nr": "15",
                    "verse": "Lamulo ndi Lonjezo - Abale, ndiloleni ndipereke chitsanzo cha zochitika m\u02bcmoyo wa tsiku ndi tsiku. Pangano likakhazikitsidwa palibe amene angachotsepo kapena kuwonjezerapo, choncho ndi chimodzimodzi pa nkhani iyi."
                },
                "16": {
                    "verse_nr": "16",
                    "verse": "Malonjezo awa anaperekedwa kwa Abrahamu ndi kwa mbewu yake. Malemba sakunena kuti, \u201ckwa mbewu zake,\u201d kutanthauza anthu ambiri, koma, \u201ckwa mbewu yako,\u201d kutanthauza munthu mmodzi, amene ndi Khristu."
                },
                "17": {
                    "verse_nr": "17",
                    "verse": "Chimene ndikutanthauza ine ndi ichi: Malamulo amene anabwera patatha zaka 430, sangathetse pangano limene linakhazikitsidwa kale ndi Mulungu ndi kuliwononga lonjezolo."
                },
                "18": {
                    "verse_nr": "18",
                    "verse": "Ngati madalitso athu akudalira ntchito za lamulo ndiye kuti madalitsowo sakupatsidwa chifukwa cha lonjezo. Koma Mulungu mwachisomo chake anadalitsa Abrahamu kudzera mu lonjezo."
                },
                "19": {
                    "verse_nr": "19",
                    "verse": "Nanga tsono cholinga cha lamulo chinali chiyani? Linaperekedwa chifukwa cha zolakwa mpaka itafika mbewu imene lonjezo limanena. Malamulowo anaperekedwa ndi angelo kudzera mwa m\u02bckhalapakati."
                },
                "20": {
                    "verse_nr": "20",
                    "verse": "Ngakhale zili chomwecho, m\u02bckhalapakati sayimira mbali imodzi yokha, koma Mulungu ndi mmodzi."
                },
                "21": {
                    "verse_nr": "21",
                    "verse": "Kodi ndiye kuti lamulo limatsutsana ndi malonjezo a Mulungu? Ayi. N\u02bckosatheka! Pakuti ngati tikanapatsidwa malamulo opatsa moyo ndiye kuti mwa lamulo tikanakhala olungama."
                },
                "22": {
                    "verse_nr": "22",
                    "verse": "Koma Malemba akunenetsa kuti dziko lonse lili mu ulamuliro wauchimo, kuti mwachikhulupiriro mwa Yesu Khristu, chimene chinalonjezedwa chiperekedwe kwa amene akhulupirira."
                },
                "23": {
                    "verse_nr": "23",
                    "verse": "Chikhulupiriro ichi chisanabwere, ife tinali m\u02bcndende ya lamulo, otsekeredwa mpaka pamene chikhulupiriro chikanavumbulutsidwa."
                },
                "24": {
                    "verse_nr": "24",
                    "verse": "Choncho lamulo linayikidwa kukhala lotiyang\u02bcanira kuti lititsogolere kwa Khristu kuti tilungamitsidwe mwachikhulupiriro."
                },
                "25": {
                    "verse_nr": "25",
                    "verse": "Tsopano pakuti chikhulupiriro chabwera, ife sitilinso mu ulamuliro wa lamulo."
                },
                "26": {
                    "verse_nr": "26",
                    "verse": "Ana a Mulungu - Nonse ndinu ana a Mulungu kudzera m\u02bcchikhulupiriro mwa Khristu Yesu,"
                },
                "27": {
                    "verse_nr": "27",
                    "verse": "pakuti nonse amene munalumikizana ndi Khristu mu ubatizo munavala Khristu."
                },
                "28": {
                    "verse_nr": "28",
                    "verse": "Palibe Myuda kapena Mgriki, kapolo kapena mfulu, mwamuna kapena mkazi, pakuti nonse ndinu amodzi mwa Khristu Yesu."
                },
                "29": {
                    "verse_nr": "29",
                    "verse": "Ngati inu muli ake a Khristu, ndiye kuti ndinu mbewu ya Abrahamu, ndi olowam\u02bcmalo molingana ndi lonjezo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Chimene ndikunena ndi chakuti, ngati mlowam\u02bcmalo akali wamng\u02bcono, sasiyana ndi kapolo, ngakhale kuti chuma chonse ndi chake."
                },
                "2": {
                    "verse_nr": "2",
                    "verse": "Mwanayo ayenera kumvera omulera ndiponso anthu oyang\u02bcanira chuma mpaka nthawi imene abambo ake anakhazikitsa."
                },
                "3": {
                    "verse_nr": "3",
                    "verse": "Chomwechonso, ife pamene tinali ana, tinali akapolo a miyambo ya dziko lapansi."
                },
                "4": {
                    "verse_nr": "4",
                    "verse": "Koma nthawi itakwana, Mulungu anatumiza Mwana wake, wobadwa mwa mayi, wobadwa pansi pa lamulo,"
                },
                "5": {
                    "verse_nr": "5",
                    "verse": "kudzawombola amene anali pansi pa lamulo, kuti tilandiridwe monga ana."
                },
                "6": {
                    "verse_nr": "6",
                    "verse": "Ndipo popeza ndinu ana, Mulungu anatumiza Mzimu wa Mwana wake kuti alowe m\u02bcmitima mwathu, Mzimu amene amafuwula kuti, \u201cAbba, Atate.\u201d"
                },
                "7": {
                    "verse_nr": "7",
                    "verse": "Choncho sindiwenso kapolo, koma mwana wa Mulungu. Tsono popeza ndiwe mwana wake, Mulungu wakusandutsanso mlowam\u02bcmalo."
                },
                "8": {
                    "verse_nr": "8",
                    "verse": "Nkhawa ya Paulo chifukwa cha Agalatiya - Koma poyamba pamene simunkamudziwa Mulungu, munali akapolo a zimene mwachilengedwe si milungu."
                },
                "9": {
                    "verse_nr": "9",
                    "verse": "Koma tsopano pakuti mukumudziwa Mulungu, kapena ndinene kuti Mulungu akukudziwani, n\u02bcchifukwa chiyani mukubwereranso ku miyambo yofowoka ndi yomvetsa chisoni? Kodi mukufuna musandukenso akapolo?"
                },
                "10": {
                    "verse_nr": "10",
                    "verse": "Mumasunga masiku, miyezi ndi nyengo ndi zaka."
                },
                "11": {
                    "verse_nr": "11",
                    "verse": "Ine ndikuopa kuti mwina ntchito zanga pa inu ndinagwira pachabe."
                },
                "12": {
                    "verse_nr": "12",
                    "verse": "Abale, ndikukudandaulirani, mukhale ngati ine, popeza ine ndinakhala ngati inu. Inu simunandilakwire."
                },
                "13": {
                    "verse_nr": "13",
                    "verse": "Monga inu mukudziwa ndinkakulalikirani Uthenga Wabwino ndili wofowoka."
                },
                "14": {
                    "verse_nr": "14",
                    "verse": "Ngakhale kuti matendawo anali ngati mayesero kwa inu, simunandinyoze kapena kunyansidwa nane. Komatu inu munandilandira ngati kuti ndinali mngelo wa Mulungu, ngati kuti ndinali Khristu Yesu mwini."
                },
                "15": {
                    "verse_nr": "15",
                    "verse": "Kodi chimwemwe chanu chonse chija chili kuti? Ine nditha kuchitira umboni kuti, ngati kukanatheka, inu mukanakolowola maso anu ndi kundipatsa."
                },
                "16": {
                    "verse_nr": "16",
                    "verse": "Kodi tsopano ine ndasanduka mdani wanu chifukwa ndakuwuzani choonadi?"
                },
                "17": {
                    "verse_nr": "17",
                    "verse": "Anthu amenewo akuchita changu kuti akukopeni, koma changu chawocho sichabwino. Chimene iwo akufuna ndi chakuti akuchotseni inu kwa ife, kuti mukachite changu powathandiza iwowo."
                },
                "18": {
                    "verse_nr": "18",
                    "verse": "N\u02bckwabwino kuchita changu, ngati cholingacho chili chabwino ndi kukhala otero nthawi zonse osati pokhapo pamene ine ndili ndi inu."
                },
                "19": {
                    "verse_nr": "19",
                    "verse": "Ana anga okondedwa, inu amene ine ndikukumveraninso zowawa za kubereka kufikira Khristu atawumbidwa mwa inu,"
                },
                "20": {
                    "verse_nr": "20",
                    "verse": "ine ndikanakonda ndikanakhala nanu tsopano kuti ndisinthe mawu anga, chifukwa ndathedwa nanu nzeru."
                },
                "21": {
                    "verse_nr": "21",
                    "verse": "Hagara ndi Sara - Tandiwuzani, inu, abale amene mukufuna kukhala pansi pa lamulo, kodi simukudziwa chimene lamulo limanena?"
                },
                "22": {
                    "verse_nr": "22",
                    "verse": "Pakuti zinalembedwa kuti Abrahamu anali ndi ana aamuna awiri, wina mayi wake anali kapolo ndipo wina mayi wake anali mfulu."
                },
                "23": {
                    "verse_nr": "23",
                    "verse": "Mwana wake wobadwa mwa kapolo anabadwa mwathupi; koma mwana wake wobadwa mwa mfulu anabadwa monga mwa lonjezo."
                },
                "24": {
                    "verse_nr": "24",
                    "verse": "Zinthu izi zinali ngati fanizo, pakuti amayi awiriwa akuyimira mapangano awiri. Pangano limodzi ndi lochokera m\u02bcPhiri la Sinai, ndiye Hagara, ndipo amabereka ana amene ndi akapolo."
                },
                "25": {
                    "verse_nr": "25",
                    "verse": "Tsono Hagara, akuyimira Phiri la Sinai ku Arabiya amene afanizidwa ndi mzinda wa Yerusalemu wa lero, chifukwa ali mu ukapolo pamodzi ndi ana ake."
                },
                "26": {
                    "verse_nr": "26",
                    "verse": "Koma Yerusalemu wakumwamba ndiye mfulu, ndipo ndiye mayi wathu."
                },
                "27": {
                    "verse_nr": "27",
                    "verse": "Pakuti kwalembedwa kuti, \u201cSangalala, iwe mayi wosabala, amene sunabalepo mwana; imba nthungululu ndi kufuwula mwachimwemwe, iwe amene sunamvepo ululu wa pobereka; chifukwa mkazi wosiyidwa adzakhala ndi ana ambiri kuposa mkazi wokwatiwa.\u201d"
                },
                "28": {
                    "verse_nr": "28",
                    "verse": "Tsono inu abale, ndinu ana alonjezo ngati Isake."
                },
                "29": {
                    "verse_nr": "29",
                    "verse": "Nthawi imeneyo mwana wobadwa mwathupi anazunza mwana wobadwa mwamphamvu za Mzimu. Zili chimodzimodzinso lero."
                },
                "30": {
                    "verse_nr": "30",
                    "verse": "Kodi Malemba akuti chiyani? \u201cMuchotse kapoloyo pamodzi ndi mwana wake, chifukwa mwana wa kapolo sadzagawana chuma ndi mwana wamfulu.\u201d"
                },
                "31": {
                    "verse_nr": "31",
                    "verse": "Chifukwa chake, abale, ife sindife ana akapolo, koma ana a mfulu."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ufulu mwa Khristu - Khristu anatimasula kuti tikhale mfulu. Tsono chirimikani, ndipo musakodwenso m\u02bcgoli la ukapolo."
                },
                "2": {
                    "verse_nr": "2",
                    "verse": "Chonde mvetsetsani! Ine Paulo, ndikukuwuzani kuti mukalola kuchita mdulidwe, Khristu simupindula nayenso konse."
                },
                "3": {
                    "verse_nr": "3",
                    "verse": "Ndikubwerezanso kuwuza munthu aliyense wovomereza kuchita mdulidwe kuti ayeneranso kutsata Malamulo onse."
                },
                "4": {
                    "verse_nr": "4",
                    "verse": "Inu amene mukufuna kulungamitsidwa ndi lamulo mwachotsedwa mwa Khristu; munagwa kusiyana nacho chisomo."
                },
                "5": {
                    "verse_nr": "5",
                    "verse": "Koma mwachikhulupiriro, ife tikudikira mwachidwi kudzera mwa Mzimu, chilungamo chimene tikuyembekeza."
                },
                "6": {
                    "verse_nr": "6",
                    "verse": "Pakuti mwa Khristu Yesu mdulidwe kapena kusachita mdulidwe zilibe phindu. Chinthu chokhacho chimene chimafunika ndi chikhulupiriro chogwira ntchito mwachikondi."
                },
                "7": {
                    "verse_nr": "7",
                    "verse": "Inu munkathamanga mpikisano wanu wabwino. Anakuletsani ndani kuti musamverenso choonadi?"
                },
                "8": {
                    "verse_nr": "8",
                    "verse": "Kukopeka kwanu kumeneku sikuchokera kwa Iye amene anakuyitanani."
                },
                "9": {
                    "verse_nr": "9",
                    "verse": "\u201cYisiti wapang\u02bcono amagwira ntchito mu buledi yense.\u201d"
                },
                "10": {
                    "verse_nr": "10",
                    "verse": "Ine ndikutsimikiza mwa Ambuye kuti inu simudzasiyana nane maganizo. Iye amene akukusokonezani adzalangidwa, kaya iyeyo ndiye ndani."
                },
                "11": {
                    "verse_nr": "11",
                    "verse": "Abale, ngati ine ndikulalikirabe za mdulidwe, n\u02bcchifukwa chiyani ndikusautsidwabe? Ngati ndikanakhala kuti sindikulalikira chipulumutso cha mtanda, palibe amene akanakhumudwa."
                },
                "12": {
                    "verse_nr": "12",
                    "verse": "Kunena za amene akukuvutani, ndikanakonda akanangodzithena okha!"
                },
                "13": {
                    "verse_nr": "13",
                    "verse": "Moyo mwa Mzimu Woyera - Inu abale, Mulungu anakuyitanani kuti mukhale mfulu. Koma musagwiritse ntchito ufulu wanuwo kuchita zoyipa zachikhalidwe cha uchimo cha thupi lanu, koma mutumikirane wina ndi mnzake mwachikondi."
                },
                "14": {
                    "verse_nr": "14",
                    "verse": "Pakuti malamulo onse akuphatikizidwa mu lamulo ili, \u201cKonda mnansi wako monga iwe mwini.\u201d"
                },
                "15": {
                    "verse_nr": "15",
                    "verse": "Ngati mupitiriza kulumana ndi kukhadzulana, samalani kuti mungawonongane."
                },
                "16": {
                    "verse_nr": "16",
                    "verse": "Choncho ine ndikuti, mulole kuti Mzimu akutsogolereni ndipo simudzachita zofuna za thupi lanu la uchimo."
                },
                "17": {
                    "verse_nr": "17",
                    "verse": "Pakuti thupi lanu la uchimo limalakalaka zimene ndi zotsutsana ndi Mzimu, ndi Mzimu zimene ndi zotsutsana ndi thupi lanu la uchimo. Ziwirizi zimadana, kotero kuti simungachite zimene mukufuna."
                },
                "18": {
                    "verse_nr": "18",
                    "verse": "Koma ngati Mzimu akutsogolerani, ndiye kuti simuli pansi pa lamulo."
                },
                "19": {
                    "verse_nr": "19",
                    "verse": "Ntchito za thupi lanu la uchimo zimaonekera poyera ndi izi: dama, zodetsa ndi kuchita zonyansa;"
                },
                "20": {
                    "verse_nr": "20",
                    "verse": "kupembedza mafano ndi ufiti; kudana, kukangana, kupsa mtima, kudzikonda, kugawikana, mipatuko"
                },
                "21": {
                    "verse_nr": "21",
                    "verse": "ndi nsanje, kuledzera, mchezo ndi zina zotere. Ine ndikukuchenjezani monga ndinachita poyamba paja kuti amene amachita zimenezi sadzalandira ufumu wa Mulungu."
                },
                "22": {
                    "verse_nr": "22",
                    "verse": "Koma chipatso cha Mzimu Woyera ndi chikondi, chimwemwe, mtendere, kuleza mtima, chifundo, kukoma mtima, kukhulupirika,"
                },
                "23": {
                    "verse_nr": "23",
                    "verse": "kufatsa ndi kudziretsa. Palibe lamulo loletsa zimenezi."
                },
                "24": {
                    "verse_nr": "24",
                    "verse": "Amene ali ake a Khristu Yesu anapachika pa mtanda thupi lawo la uchimo pamodzi ndi zokhumba zawo ndi zolakalaka zawo."
                },
                "25": {
                    "verse_nr": "25",
                    "verse": "Popeza timakhala ndi moyo mwa Mzimu Woyera, tiyeni tiyende pamodzi ndi Mzimu Woyera."
                },
                "26": {
                    "verse_nr": "26",
                    "verse": "Tisakhale odzitukumula, oputana ndi ochitirana nsanje."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kuchita Zabwino kwa Onse - Abale, ngati munthu agwa m\u02bctchimo lililonse, inu amene Mzimu amakutsogolerani, mumuthandize munthuyo ndi mtima wofatsa kuti akonzekenso. Koma mukhale maso kuti inu nomwe mungayesedwe."
                },
                "2": {
                    "verse_nr": "2",
                    "verse": "Thandizanani kusenza zolemetsa zanu, ndipo m\u02bcnjira imeneyi mudzakwanitsa lamulo la Khristu."
                },
                "3": {
                    "verse_nr": "3",
                    "verse": "Ngati wina adziyesa kanthu pamene iyeyo sali kanthu konse, akudzinamiza yekha."
                },
                "4": {
                    "verse_nr": "4",
                    "verse": "Munthu aliyense aziyesa yekha ntchito zake mmene zilili. Ngati zili bwino, adzatha kunyadira chifukwa cha ntchito zake zokhazo, iyeyo asadzifanizire ndi munthu wina wake,"
                },
                "5": {
                    "verse_nr": "5",
                    "verse": "pakuti aliyense ayenera kusenza katundu wake."
                },
                "6": {
                    "verse_nr": "6",
                    "verse": "Koma munthu amene akuphunzira mawu, agawireko mphunzitsi wake zinthu zonse zabwino zimene iye ali nazo."
                },
                "7": {
                    "verse_nr": "7",
                    "verse": "Musanamizidwe: n\u02bckosatheka kupusitsa Mulungu. Munthu amakolola zimene wafesa."
                },
                "8": {
                    "verse_nr": "8",
                    "verse": "Pakuti amene amafesa zokondweretsa thupi lake la uchimo, kuchokera ku khalidwe limenelo adzakolola chiwonongeko; amene amafesa zokondweretsa Mzimu, kuchokera kwa Mzimu adzakolola moyo wosatha."
                },
                "9": {
                    "verse_nr": "9",
                    "verse": "Tisatope n\u02bckuchita zabwino, pakuti pa nthawi yoyenera tidzakolola ngati sititopa."
                },
                "10": {
                    "verse_nr": "10",
                    "verse": "N\u02bcchifukwa chake ngati tapeza mpata, tiyenera kuchitira zabwino anthu onse, makamaka amene ndi a banja la okhulupirira."
                },
                "11": {
                    "verse_nr": "11",
                    "verse": "Osati Mdulidwe koma Kulengedwa Mwatsopano - Onani zilembo zazikulu zimene ine ndikulemba ndi dzanja langa."
                },
                "12": {
                    "verse_nr": "12",
                    "verse": "Onse amene akufuna kuoneka abwino pamaso pa anthu akukukakamizani kuti muchite mdulidwe. Akuchita izi ndi cholinga chimodzi chokha, chakuti apewe kuzunzidwa chifukwa cha mtanda wa Khristu."
                },
                "13": {
                    "verse_nr": "13",
                    "verse": "Pakuti ngakhale iwowa amene anachita mdulidwe satsata Malamulo, komabe akufuna kuti muchite mdulidwe kuti anyadire mdulidwe wanuwo."
                },
                "14": {
                    "verse_nr": "14",
                    "verse": "Ine sindingathe kunyadira kanthu kena koma mtanda wa Ambuye athu Yesu Khristu, kudzera mwa mtandawo dziko lapansi linapachikidwa kwa ine ndi ine ku dziko lapansi."
                },
                "15": {
                    "verse_nr": "15",
                    "verse": "Pakuti kaya mdulidwe kapena kusachita mdulidwe, sizitanthauza kanthu; chofunika ndi kulengedwa mwatsopano."
                },
                "16": {
                    "verse_nr": "16",
                    "verse": "Mtendere ndi chifundo zikhale kwa onse amene amatsata chiphunzitso ichi, ndi pa Israeli wa Mulungu."
                },
                "17": {
                    "verse_nr": "17",
                    "verse": "Pomaliza wina asandivutitse, pakuti m\u02bcthupi mwanga muli zizindikiro za Yesu."
                },
                "18": {
                    "verse_nr": "18",
                    "verse": "Chisomo cha Ambuye athu Yesu Khristu zikhale ndi mzimu wanu abale. Ameni."
                }
            }
        }
    }
}