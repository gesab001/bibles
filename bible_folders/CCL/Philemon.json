{
    "version": "CCL",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Kuchokera kwa Paulo, amene ndili m\u02bcndende chifukwa cha Khristu Yesu ndi Timoteyo m\u02bcbale wathu. Kulembera Filemoni, bwenzi lathu lokondedwa ndi mtumiki mnzathu."
                },
                "2": {
                    "verse_nr": "2",
                    "verse": "Kwa Apiya mlongo wathu, Arkipo msilikali mnzathu, ndiponso mpingo umene umasonkhana m\u02bcnyumba mwanu."
                },
                "3": {
                    "verse_nr": "3",
                    "verse": "Chisomo ndi mtendere zochokera kwa Mulungu Atate athu ndi Ambuye Yesu Khristu zikhale ndi inu."
                },
                "4": {
                    "verse_nr": "4",
                    "verse": "Kuyamika ndi Pemphero - Ine ndimayamika Mulungu wanga nthawi zonse ndikakukumbukira iwe m\u02bcmapemphero anga."
                },
                "5": {
                    "verse_nr": "5",
                    "verse": "Pakuti ndamva za chikondi chako, za chikhulupiriro chako mwa Ambuye Yesu ndiponso za chikondi chako pa oyera mtima onse."
                },
                "6": {
                    "verse_nr": "6",
                    "verse": "Ine ndikupemphera kuti mgwirizano wako ndi ife m\u02bcchikhulupiriro ukhale opindulitsa pozamitsa nzeru zako zozindikira zinthu zilizonse zabwino zimene timagawana chifukwa cha Khristu."
                },
                "7": {
                    "verse_nr": "7",
                    "verse": "M\u02bcbale, chikondi chako chandipatsa chimwemwe chachikulu ndi chilimbikitso, chifukwa umatsitsimutsa mitima ya anthu a Ambuye."
                },
                "8": {
                    "verse_nr": "8",
                    "verse": "Paulo Apempha kuti Amuchitire Chifundo Onesimo - Tsopano ngakhale kuti mwa Khristu nditha kulimba mtima ndi kulamulira kuti uchite zimene uyenera kuchita,"
                },
                "9": {
                    "verse_nr": "9",
                    "verse": "komabe ndikupempha mwachikondi. Ine Paulo, munthu wokalamba, ndipo tsopano ndili m\u02bcndende chifukwa cha Khristu Yesu,"
                },
                "10": {
                    "verse_nr": "10",
                    "verse": "ndikukupempha chifukwa cha mwana wanga Onesimo, amene ndamubala ndili mu unyolo."
                },
                "11": {
                    "verse_nr": "11",
                    "verse": "Anali wopanda phindu kwa iwe, koma tsopano wasanduka wa phindu kwa iwe ndi kwa inenso."
                },
                "12": {
                    "verse_nr": "12",
                    "verse": "Ine ndikumutumizanso kwa iwe tsopano, koma potero ndikukhala ngati ndikutumiza mtima wanga weniweni."
                },
                "13": {
                    "verse_nr": "13",
                    "verse": "Ndikanakonda ndikanakhala naye kuno kuti iyeyo azinditumikira m\u02bcmalo mwako pamene ndili mu unyolo chifukwa cha Uthenga Wabwino."
                },
                "14": {
                    "verse_nr": "14",
                    "verse": "Koma sindikufuna kuchita kanthu osakufunsa, n\u02bccholinga chakuti chilichonse chabwino ungandichitire chikhale mwakufuna kwako osati mokakamiza."
                },
                "15": {
                    "verse_nr": "15",
                    "verse": "Mwina chifukwa chimene unasiyana naye kwa kanthawi ndi chakuti ukhale nayenso nthawi zonse."
                },
                "16": {
                    "verse_nr": "16",
                    "verse": "Osati ngati kapolo, koma woposa kapolo, ngati m\u02bcbale wokondedwa. Iyeyu ndi wokondedwa kwambiri kwa ine koma kwa iweyo ndi wokondedwa koposa, ngati munthu komanso ngati m\u02bcbale mwa Ambuye."
                },
                "17": {
                    "verse_nr": "17",
                    "verse": "Tsono ngati umati ndine mnzako, umulandire iyeyu monga momwe ukanandilandirira ineyo."
                },
                "18": {
                    "verse_nr": "18",
                    "verse": "Ngati anakulakwira kapena kukongola kanthu kalikonse, ndidzalipira ineyo."
                },
                "19": {
                    "verse_nr": "19",
                    "verse": "Ine, Paulo ndikulemba zimenezi ndi dzanja langa. Ine ndidzalipira. N\u02bckosafunika kukukumbutsa kuti iweyo ngongole yako kwa ine ndi moyo wakowo."
                },
                "20": {
                    "verse_nr": "20",
                    "verse": "M\u02bcbale, ndikufuna kuti ndipindule nawe mwa Ambuye; tsono tsitsimutsa mtima wanga mwa Khristu."
                },
                "21": {
                    "verse_nr": "21",
                    "verse": "Ine ndili ndi chitsimikizo cha kumvera kwako pamene ndikukulembera kalatayi. Ndikulemba ndikudziwa kuti udzachita ngakhale kuposa zimene ndakupemphazi."
                },
                "22": {
                    "verse_nr": "22",
                    "verse": "Chinthu chinanso ndi ichi: undikonzere malo, chifukwa ndikukhulupirira kuti Mulungu adzamvera mapemphero anu ndi kundibwezera kwa inu."
                },
                "23": {
                    "verse_nr": "23",
                    "verse": "Mawu Otsiriza - Epafra, wam\u02bcndende mnzanga chifukwa cha Khristu Yesu akupereka moni."
                },
                "24": {
                    "verse_nr": "24",
                    "verse": "Atumiki anzanga awa, Marko, Aristariko, Dema ndi Luka, akuperekanso moni."
                },
                "25": {
                    "verse_nr": "25",
                    "verse": "Chisomo cha Ambuye Yesu Khristu chikhale ndi mzimu wako."
                }
            }
        }
    }
}