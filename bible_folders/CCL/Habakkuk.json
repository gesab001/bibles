{
    "version": "CCL",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Uthenga umene mneneri Habakuku analandira m\u02bcmasomphenya."
                },
                "2": {
                    "verse_nr": "2",
                    "verse": "Dandawulo la Habakuku - Kodi inu Yehova, ndidzakhala ndikukupemphani thandizo kwa nthawi yayitali motani, koma wosayankha? Kapena kufuwulira kwa inu kuti, \u201cChiwawa kuno!\u201d koma wosatipulumutsa?"
                },
                "3": {
                    "verse_nr": "3",
                    "verse": "Chifukwa chiyani mukundionetsa zinthu zoyipa? Chifukwa chiyani mukundionetsa mavutowa? Ndikuona chiwonongeko ndi chiwawa; pali ndewu ndi kukangana kwambiri."
                },
                "4": {
                    "verse_nr": "4",
                    "verse": "Kotero malamulo anu atha mphamvu, ndipo chilungamo sichikugwira ntchito. Anthu oyipa aposa olungama, kotero apotoza chilungamo."
                },
                "5": {
                    "verse_nr": "5",
                    "verse": "Yankho la Yehova - \u201cYang\u02bcanani pakati pa mitundu ya anthu, ndipo penyetsetsani, ndipo muthedwe nazo nzeru. Pakuti ndidzachitadi zinthu pa nthawi yanu zimene inu simudzazikhulupirira, ngakhale wina atakufotokozerani."
                },
                "6": {
                    "verse_nr": "6",
                    "verse": "Pakuti taonani, Ine ndikuwutsa Ababuloni, anthu ankhanza ndiponso amphamvu, amene amapita pa dziko lonse lapansi kukalanda malo amene si awo."
                },
                "7": {
                    "verse_nr": "7",
                    "verse": "Iwowa ndi anthu ochititsa mantha, ndipo ndi owopsa; amadzipangira okha malamulo ndi kudzipezera okha ulemu."
                },
                "8": {
                    "verse_nr": "8",
                    "verse": "Akavalo awo ndi aliwiro kwambiri kupambana akambuku ndi owopsa kupambana mimbulu yolusa nthawi ya madzulo. Okwerapo awo akuthamanga molunjika; a pa akavalo awo ndi ochokera kutali, akuwuluka ngati chiwombankhanga chofuna kugwira nyama;"
                },
                "9": {
                    "verse_nr": "9",
                    "verse": "onse akubwera atakonzekera zachiwawa. Gulu la ankhondo likubwera ngati mphepo ya m\u02bcchipululu ndi kugwira akapolo ochuluka ngati mchenga."
                },
                "10": {
                    "verse_nr": "10",
                    "verse": "Akunyoza mafumu ndiponso kuchitira chipongwe olamulira. Akupeputsa mizinda yonse yotetezedwa; akumanga mitumbira ndi kulanda mizindayo."
                },
                "11": {
                    "verse_nr": "11",
                    "verse": "Kenaka amasesa mofulumira ngati mphepo n\u02bckumangopitirirabe, anthu ochimwa, amene mphamvu zawo ndiye mulungu wawo.\u201d"
                },
                "12": {
                    "verse_nr": "12",
                    "verse": "Dandawulo Lachiwiri la Habakuku - Inu Yehova, kodi sindinu wachikhalire? Mulungu wanga, Woyera wanga, ife sitidzafa. Inu Yehova, munawasankha anthuwo kuti abweretse chiweruzo; Inu Thanthwe, munawayika iwowo kuti atilange."
                },
                "13": {
                    "verse_nr": "13",
                    "verse": "Maso anu ndi oyera kwambiri safuna kuona choyipa; Inu simulekerera cholakwa. Chifukwa chiyani nanga mukulekerera anthu ochita zachinyengowa? Chifukwa chiyani muli chete pamene anthu oyipa akuwononga anthu olungama kupambana iwowo?"
                },
                "14": {
                    "verse_nr": "14",
                    "verse": "Mwasandutsa anthu kukhala ngati nsomba zam\u02bcnyanja, ngati zolengedwa zam\u02bcnyanja zimene zilibe wolamulira."
                },
                "15": {
                    "verse_nr": "15",
                    "verse": "Mdani wawo woyipa amakoka anthu onse ndi mbedza, amawakola mu ukonde wake, amawasonkhanitsa mu khoka lake; kotero iyeyo amakondwa ndi kusangalala."
                },
                "16": {
                    "verse_nr": "16",
                    "verse": "Choncho iye amaperekera nsembe ukonde wake ndiponso kufukizira lubani khoka lake, popeza ukonde wakewo ndiye umamubweretsera moyo wapamwamba ndipo amadya chakudya chabwino kwambiri."
                },
                "17": {
                    "verse_nr": "17",
                    "verse": "Kodi iye azipitirabe kugwiritsa ntchito makoka akewo, kuwononga mitundu ya anthu mopanda chifundo?"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ndidzakhala pa malo anga aulonda, ndi kuyima pa mitumbira ya nkhondo; ndidzadikira kuti ndimve zimene Iye adzandiwuze, ndi yankho limene ndidzapatsidwe pa madandawulo anga."
                },
                "2": {
                    "verse_nr": "2",
                    "verse": "Yankho la Yehova - Tsono Yehova anandiyankha, nati: \u201cLemba masomphenyawa ndipo uwalembe mooneka bwino pa mapale kuti wowerenga awawerenge mosavuta."
                },
                "3": {
                    "verse_nr": "3",
                    "verse": "Pakuti masomphenyawa akudikira nthawi yake; masomphenyawa akunena zam\u02bctsogolo ndipo sizidzalephera kuchitika. Ngakhale achedwe kukwaniritsidwa, uwayembekezere; zidzachitika ndithu ndipo sadzachedwa."
                },
                "4": {
                    "verse_nr": "4",
                    "verse": "\u201cTaona, mdani wadzitukumula; zokhumba zake sizowongoka, koma wolungama adzakhala ndi moyo mwachikhulupiriro."
                },
                "5": {
                    "verse_nr": "5",
                    "verse": "Ndithu, wasokonezeka ndi vinyo; ndi wodzitama ndiponso wosakhazikika. Pakuti ngodzikonda ngati manda, ngosakhutitsidwa ngati imfa, wadzisonkhanitsira mitundu yonse ya anthu ndipo wagwira ukapolo anthu a mitundu yonse."
                },
                "6": {
                    "verse_nr": "6",
                    "verse": "\u201cKodi onse ogwidwawo sadzamunyoza ndi kumunyogodola ponena kuti, \u201cTsoka kwa amene amadzikundikira katundu amene si wake ndipo amadzilemeretsa ndi chuma cholanda! Kodi izi zidzachitika mpaka liti?"
                },
                "7": {
                    "verse_nr": "7",
                    "verse": "Kodi angongole ako sadzakuwukira mwadzidzidzi? Kodi sadzadzuka ndi kukuchititsa mantha? Pamenepo iwe udzalandidwa kalikonse."
                },
                "8": {
                    "verse_nr": "8",
                    "verse": "Pakuti unafunkha mitundu yambiri ya anthu, mitundu ina imene inatsala idzakufunkha iweyo. Pakuti wakhetsa magazi a anthu; wawononga mayiko ndi mizinda ndi aliyense wokhala m\u02bcmenemo."
                },
                "9": {
                    "verse_nr": "9",
                    "verse": "\u201cTsoka kwa amene amalemera ndi chuma chochipeza mwachinyengo, kukweza malo ake okhalapo, kuthawa mavuto!"
                },
                "10": {
                    "verse_nr": "10",
                    "verse": "Wakonzekera kuwononga mitundu yambiri ya anthu, kuchititsa manyazi nyumba yako yomwe ndi kuwononga moyo wako."
                },
                "11": {
                    "verse_nr": "11",
                    "verse": "Mwala pa khoma udzafuwula, ndipo mitanda ya matabwa idzavomereza zimenezi."
                },
                "12": {
                    "verse_nr": "12",
                    "verse": "\u201cTsoka kwa amene amanga mzinda pokhetsa magazi ndi kukhazikitsa mzinda pochita zoyipa!"
                },
                "13": {
                    "verse_nr": "13",
                    "verse": "Kodi Yehova Wamphamvuzonse sanatsimikize kuti ntchito za anthu zili ngati nkhuni pa moto, ndi kuti mitundu ya anthu imadzitopetsa popanda phindu?"
                },
                "14": {
                    "verse_nr": "14",
                    "verse": "Pakuti dziko lapansi lidzadzaza ndi chidziwitso cha ulemerero wa Yehova, monga momwe madzi amadzazira nyanja."
                },
                "15": {
                    "verse_nr": "15",
                    "verse": "\u201cTsoka kwa amene amamwetsa anzake zakumwa zoledzeretsa, kutsanula m\u02bcbotolo mpaka ataledzera, kuti aone umaliseche wawo."
                },
                "16": {
                    "verse_nr": "16",
                    "verse": "Udzachita manyazi m\u02bcmalo mokhala ndi ulemerero. Tsopano ino ndi nthawi yako! Imwa mpaka umaliseche wako uwonekere! Chikho chochokera m\u02bcdzanja lamanja la Yehova chikubwera kwa iwe, ndipo manyazi adzaphimba ulemerero wako."
                },
                "17": {
                    "verse_nr": "17",
                    "verse": "Udzathedwa nzeru ndi chiwawa chimene unachita ku Lebanoni, ndiponso udzachita mantha ndi nyama zimene unaziwononga. Pakuti wakhetsa magazi a anthu; wawononga mayiko ndi mizinda ndi aliyense wokhala m\u02bcmenemo."
                },
                "18": {
                    "verse_nr": "18",
                    "verse": "\u201cKodi fano lili ndi phindu lanji, poti analisema ndi munthu, kapena chifanizo chimene chimaphunzitsa mabodza? Pakuti munthu amene walipanga amakhulupirira ntchito ya manja ake; amapanga mafano amene samatha kuyankhula."
                },
                "19": {
                    "verse_nr": "19",
                    "verse": "Tsoka kwa amene amawuza mtengo kuti, \u2018Khala wamoyo!\u2019 Kapena mwala wopanda moyo kuti, \u2018Dzuka!\u2019 Kodi zimenezi zingathe kulangiza? Ndi zokutidwa ndi golide ndi siliva; m\u02bckati mwake mulibe mpweya."
                },
                "20": {
                    "verse_nr": "20",
                    "verse": "Koma Yehova ali m\u02bcNyumba yake yopatulika; dziko lonse lapansi likhale chete pamaso pake.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pemphero la Habakuku - Pemphero la mneneri Habakuku potsata mayimbidwe a Sigionoti."
                },
                "2": {
                    "verse_nr": "2",
                    "verse": "Inu Yehova, ndamva za kutchuka kwanu; Inu Yehova, ntchito zanu zandiopsa. Muzichitenso masiku athu ano, masiku athu ano zidziwike; mu ukali wanu mukumbukire kuchita chifundo."
                },
                "3": {
                    "verse_nr": "3",
                    "verse": "Mulungu anabwera kuchokera ku Temani, Woyerayo kuchokera ku Phiri la Parani. Sela Ulemerero wake unaphimba mlengalenga ndipo dziko lapansi linadzaza ndi matamando ake."
                },
                "4": {
                    "verse_nr": "4",
                    "verse": "Kuwala kwa ulemerero wake kunali ngati kutuluka kwa dzuwa; kunyezimira kunkatuluka m\u02bcdzanja lake, m\u02bcmene anabisamo mphamvu zake."
                },
                "5": {
                    "verse_nr": "5",
                    "verse": "Patsogolo pake pankagwa mliri; nthenda yoopsa inkagwa kumbuyo kwake."
                },
                "6": {
                    "verse_nr": "6",
                    "verse": "Iye anayimirira ndi kugwedeza dziko lapansi; anayang\u02bcana ndipo mitundu ya anthu inanjenjemera. Mapiri okhazikika anagumuka ndipo zitunda zakalekale zinatitimira. Njira zake ndi zachikhalire."
                },
                "7": {
                    "verse_nr": "7",
                    "verse": "Ndinaona matenti a ku Kusani ali pa mavuto, mokhala a ku Midiyani muli ululu waukulu."
                },
                "8": {
                    "verse_nr": "8",
                    "verse": "Inu Yehova, kodi munakwiyira mitsinje? Kodi munakalipira timitsinje? Kodi munapsera mtima nyanja pamene munakwera pa akavalo anu ndiponso magaleta anu achipulumutso?"
                },
                "9": {
                    "verse_nr": "9",
                    "verse": "Munasolola uta wanu m\u02bcchimake, munayitanitsa mivi yambiri. Sela Munagawa dziko lapansi ndi mitsinje;"
                },
                "10": {
                    "verse_nr": "10",
                    "verse": "mapiri anakuonani ndipo anagwedezeka. Madzi amphamvu anasefukira; nyanja yozama inakokoma ndipo mafunde ake anakwera kwambiri."
                },
                "11": {
                    "verse_nr": "11",
                    "verse": "Dzuwa ndi mwezi zinayima chilili mlengalenga, pa kung\u02bcanima kwa mivi yanu yowulukayo, pa kunyezimira kwa mkondo wanu."
                },
                "12": {
                    "verse_nr": "12",
                    "verse": "Munayendayenda m\u02bcdziko lapansi muli ndi ukali, ndipo munapondereza mitundu ya anthu muli ndi mkwiyo."
                },
                "13": {
                    "verse_nr": "13",
                    "verse": "Munapita kukalanditsa anthu anu, kukapulumutsa wodzozedwa wanu. Munakantha mtsogoleri wa dziko la anthu oyipa, munawononga anthu ake onse. Sela"
                },
                "14": {
                    "verse_nr": "14",
                    "verse": "Ndi mkondo wake womwe munalasa mtsogoleri wake pamene ankhondo ake anabwera mwamphamvu kudzatibalalitsa, ankasangalala ngati kuti akudzawononga osauka amene akubisala."
                },
                "15": {
                    "verse_nr": "15",
                    "verse": "Munapondaponda pa nyanja ndi akavalo anu, kuvundula madzi amphamvu."
                },
                "16": {
                    "verse_nr": "16",
                    "verse": "Ndinamva ndipo mtima wanga unagunda kwambiri, milomo yanga inanjenjemera pakumva phokosolo; mafupa anga anaguluka, ndipo mawondo anga anawombana. Komabe ndikuyembekezera mofatsa, tsiku la masautso limene lidzafike pa mtundu wa anthu umene ukutithira nkhondo."
                },
                "17": {
                    "verse_nr": "17",
                    "verse": "Ngakhale mtengo wa mkuyu usachite maluwa, ndipo mipesa ikhale yopanda mphesa. Ngakhale mitengo ya olivi isabereke zipatso, ndipo m\u02bcminda musatuluke kanthu. Ngakhale nkhosa ndi ng\u02bcombe zithe m\u02bckhola,"
                },
                "18": {
                    "verse_nr": "18",
                    "verse": "komabe ine ndidzakondwera mwa Yehova, ndidzasangalala mwa Mulungu Mpulumutsi wanga."
                },
                "19": {
                    "verse_nr": "19",
                    "verse": "Ambuye Yehova ndiye mphamvu yanga; amalimbitsa miyendo yanga ngati ya mbawala yayikazi, amandithandiza kukafika pamwamba pa phiri. Kwa mtsogoleri wa mayimbidwe. Pa zoyimbira za nsambo."
                }
            }
        }
    }
}