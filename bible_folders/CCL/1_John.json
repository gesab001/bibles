{
    "version": "CCL",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mawu a Moyo - Tikukulalikirani za Mawu a moyo amene analipo kuyambira pachiyambi, amene tinawamva, amene tinawaona ndi maso athu, amene tinawapenyetsetsa, ndipo tinawakhudza ndi manja athu."
                },
                "2": {
                    "verse_nr": "2",
                    "verse": "Moyowo unaoneka, tinawuona ndipo tikuchitira umboni. Tikukulalikirani za moyo wosatha umene unali ndi Atate ndipo unaonekera kwa ife."
                },
                "3": {
                    "verse_nr": "3",
                    "verse": "Tikukulalikirani chimene tinachiona ndi kumva, kuti inuyo muyanjane nafe. Kuyanjana kwathu, tikuyanjana ndi Atate ndiponso ndi Mwana wawo, Yesu Khristu."
                },
                "4": {
                    "verse_nr": "4",
                    "verse": "Tikukulemberani zimenezi kuti chimwemwe chathu chikhale chathunthu."
                },
                "5": {
                    "verse_nr": "5",
                    "verse": "Kuyenda mu Kuwunika - Uthenga umene tinamva kwa Iye ndipo tikuwulalikira kwa inu ndi uwu: Mulungu ndiye kuwunika ndipo mwa Iye mulibe mdima konse."
                },
                "6": {
                    "verse_nr": "6",
                    "verse": "Tikanena kuti timayanjana naye, koma n\u02bckumayendabe mu mdima, tikunama ndipo sitikuchita choonadi."
                },
                "7": {
                    "verse_nr": "7",
                    "verse": "Koma tikamayenda m\u02bckuwunika, monga Iye ali m\u02bckuwunika, pamenepo timayanjana wina ndi mnzake, ndipo magazi a Yesu, Mwana wake, amatitsuka ndi kutichotsera tchimo lililonse."
                },
                "8": {
                    "verse_nr": "8",
                    "verse": "Kuwulula Machimo ndi Kukhululukidwa - Tikanena kuti tilibe tchimo, tikudzinyenga tokha ndipo mwa ife mulibe choonadi."
                },
                "9": {
                    "verse_nr": "9",
                    "verse": "Koma tikavomereza machimo athu, Iye ndi wokhulupirika ndi wolungama ndipo adzatikhululukira machimo athu, nadzatiyeretsa ndi kutichotsera chosalungama chilichonse."
                },
                "10": {
                    "verse_nr": "10",
                    "verse": "Ife tikanena kuti sitinachimwe, tikumutenga Mulungu kukhala wonama, ndipo Mawu ake sali mwa ife."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Inu Ana anga okondedwa, ndikukulemberani zimenezi kuti musachimwe. Koma wina akachimwa, tili nayo Nkhoswe yotinenera kwa Atate, Yesu Khristu, Wolungamayo."
                },
                "2": {
                    "verse_nr": "2",
                    "verse": "Iyeyo ndiye nsembe yopepesera machimo athu, ndipo osati athu okha, komanso machimo onse a dziko lapansi."
                },
                "3": {
                    "verse_nr": "3",
                    "verse": "Chikondi ndi Chidani - Ife timatsimikiza kuti tikumudziwa ngati tikusunga malamulo ake."
                },
                "4": {
                    "verse_nr": "4",
                    "verse": "Munthu akamanena kuti, \u201cIne ndimadziwa Mulungu,\u201d koma samvera malamulo a Mulunguyo, ndi wabodza ameneyo ndipo mwa iye mulibe choonadi."
                },
                "5": {
                    "verse_nr": "5",
                    "verse": "Koma munthu aliyense akamvera mawu ake, ndiye kuti chikondi cha Mulungu chafikadi penipeni mwa iyeyo. Pamenepo timatsimikizadi kuti tili mwa Iye."
                },
                "6": {
                    "verse_nr": "6",
                    "verse": "Aliyense amene amati amakhala mwa Mulungu, ayenera kukhala moyo umene Yesu ankakhala."
                },
                "7": {
                    "verse_nr": "7",
                    "verse": "Okondedwa, sindikukulemberani lamulo latsopano koma lakale lomwe lija, limene munali nalo kuyambira pachiyambi. Lamulo la kalelo ndi mawu amene munawamva kale."
                },
                "8": {
                    "verse_nr": "8",
                    "verse": "Komabe ndi lamulo latsopano limene ndikukulemberani. Choonadi chake chikuoneka mwa Yesu ndiponso mwa inu, chifukwa mdima ukutha ndipo kuwunika kwenikweni kwayamba kale kuwala."
                },
                "9": {
                    "verse_nr": "9",
                    "verse": "Aliyense amene amati ali m\u02bckuwunika, koma n\u02bckumadana ndi m\u02bcbale wake ali mu mdima."
                },
                "10": {
                    "verse_nr": "10",
                    "verse": "Aliyense amene amakonda m\u02bcbale wake amakhalanso m\u02bckuwunika, ndipo mwa iye mulibe chokhumudwitsa."
                },
                "11": {
                    "verse_nr": "11",
                    "verse": "Koma aliyense wodana ndi m\u02bcbale wake ali mu mdima ndipo akuyenda mu mdima. Iyeyo sakudziwa kumene akupita, chifukwa mdima wamudetsa m\u02bcmaso mwake."
                },
                "12": {
                    "verse_nr": "12",
                    "verse": "Inu ana okondedwa, ndikukulemberani popeza kuti machimo anu akhululukidwa chifukwa cha dzina la Yesu."
                },
                "13": {
                    "verse_nr": "13",
                    "verse": "Inu abambo, ndikukulemberani popeza kuti munamudziwa Iye amene analipo kuyambira pachiyambi. Inu anyamata, ndikukulemberani popeza kuti munagonjetsa woyipayo."
                },
                "14": {
                    "verse_nr": "14",
                    "verse": "Ana okondedwa, ndikukulemberani chifukwa mumawadziwa Atate. Abambo, ndikukulemberani chifukwa munamudziwa Iye amene analipo kuyambira pachiyambi. Inu anyamata, ndikukulemberani chifukwa ndinu amphamvu. Mawu a Mulungu amakhala mwa inu ndipo mumamugonjetsa woyipayo."
                },
                "15": {
                    "verse_nr": "15",
                    "verse": "Musakonde Dziko Lapansi - Musamakonde dziko lapansi kapena chilichonse cha dziko lapansi. Ngati munthu wina aliyense akonda dziko lapansi, mwa iyeyo mulibe chikondi chokonda Atate."
                },
                "16": {
                    "verse_nr": "16",
                    "verse": "Pakuti zonse za m\u02bcdziko lapansi, zilakolako za thupi, zinthu zimene maso amakhumbira ndiponso kuyandikira zinthu za moyo uno, zonsezi sizichokera kwa Atate, koma ku dziko lapansi."
                },
                "17": {
                    "verse_nr": "17",
                    "verse": "Dziko lapansi likupita pamodzi ndi zilakolako zake, koma amene amachita chifuniro cha Mulungu amakhalapo mpaka muyaya."
                },
                "18": {
                    "verse_nr": "18",
                    "verse": "Anthu Okana Khristu - Ana anga, ino ndi nthawi yotsiriza, ndipo monga munamva kale kuti anthu okana Khristu akubwera, ngakhale tsopano okana Khristu ambiri afika kale. Zimenezi zikutisonyeza kuti ino ndi nthawi yotsiriza."
                },
                "19": {
                    "verse_nr": "19",
                    "verse": "Anthu amenewa anachoka pakati pathu, komatu sanali a m\u02bcgulu lathu. Pakuti akanakhala a m\u02bcgulu lathu, akanakhalabe nafe, koma kuchoka kwawo kunatisonyeza kuti sanali a m\u02bcgulu lathu."
                },
                "20": {
                    "verse_nr": "20",
                    "verse": "Koma inu muli ndi kudzoza kochokera kwa Woyerayo, ndipo nonsenu mukudziwa choonadi."
                },
                "21": {
                    "verse_nr": "21",
                    "verse": "Sindikukulemberani chifukwa choti simudziwa choonadi ayi, koma chifukwa choti mumadziwa choonadicho, ndipo mukudziwanso kuti bodza silichokera pa choonadi."
                },
                "22": {
                    "verse_nr": "22",
                    "verse": "Wabodzayo ndani? Ndi munthu aliyense amene amanena kuti Yesu si Mpulumutsi. Munthu woteroyo ndi wokana Khristu, ndiponso amakana Atate, ndi Mwana."
                },
                "23": {
                    "verse_nr": "23",
                    "verse": "Aliyense wokana Mwana alibenso Atate. Wovomereza Mwana alinso ndi Atate."
                },
                "24": {
                    "verse_nr": "24",
                    "verse": "Onetsetsani kuti zimene munazimva kuyambira pachiyambi zikhalebe mwa inu. Ngati zikhala mwa inu, inunso mudzakhala mwa Mwana ndiponso mwa Atate."
                },
                "25": {
                    "verse_nr": "25",
                    "verse": "Ndipo chimene anatilonjeza n\u02bcchimenechi: moyo wosatha."
                },
                "26": {
                    "verse_nr": "26",
                    "verse": "Ine ndikukulemberani zimenezi kuti ndikuwuzeni za amene akufuna kukusocheretsani."
                },
                "27": {
                    "verse_nr": "27",
                    "verse": "Koma za inu, kudzoza kumene munalandira kwa Khristu kuli mwa inu, ndipo sipafunika wina aliyense kuti akuphunzitseni. Koma kudzozako kumakuphunzitsani zinthu zonse, ndipo popeza kudzoza kwakeko n\u02bckoona osati konama, monga munaphunzira, khalani mwa Iyeyo."
                },
                "28": {
                    "verse_nr": "28",
                    "verse": "Ana a Mulungu - Tsopano ana okondedwa, khalani mwa Yesu, kuti pamene adzaonekera, ife tidzakhale otsimikizika mu mtima ndi wopanda manyazi pamaso pake akamadzabwera."
                },
                "29": {
                    "verse_nr": "29",
                    "verse": "Popeza mukudziwa kuti Khristu ndi wolungama, choncho mukudziwanso kuti aliyense amene amachita chilungamo ndi mwana wa Mulungu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Taonani kukula kwake kwa chikondi chimene Atate anatikonda nacho, kuti titchedwe ana a Mulungu! Ndipo n\u02bcchimene ife tili! N\u02bcchifukwa chake dziko lapansi silitidziwa chifukwa silinamudziwe Iye."
                },
                "2": {
                    "verse_nr": "2",
                    "verse": "Abale okondedwa, tsopano ndife ana a Mulungu, ndipo sichinaoneke chimene tidzakhala. Koma tikudziwa kuti Yesu akadzaonekera, tidzafanana naye, pakuti tidzamuona Iyeyo monga momwe alili."
                },
                "3": {
                    "verse_nr": "3",
                    "verse": "Aliyense amene ali ndi chiyembekezo ichi mwa Iye adziyeretse yekha, monga Iye ali woyera."
                },
                "4": {
                    "verse_nr": "4",
                    "verse": "Aliyense amene amachimwa amaphwanya lamulo; pakuti tchimo ndi kuphwanya lamulo."
                },
                "5": {
                    "verse_nr": "5",
                    "verse": "Koma inu mukudziwa kuti Yesu anabwera kuti adzachotse machimo athu. Ndipo mwa Iye mulibe tchimo."
                },
                "6": {
                    "verse_nr": "6",
                    "verse": "Aliyense wokhala mwa Khristu sachimwa. Aliyense amene amachimwa sanamuone kapena kumudziwa."
                },
                "7": {
                    "verse_nr": "7",
                    "verse": "Ana okondedwa, musalole kuti aliyense akusocheretseni. Munthu amene amachita chilungamo ndi wolungama, monga Khristu ali wolungama."
                },
                "8": {
                    "verse_nr": "8",
                    "verse": "Iye amene amachimwa ndi wa Satana, chifukwa mdierekezi wakhala akuchimwa kuyambira pa chiyambi. Mwana wa Mulungu anaonekera kuti awononge ntchito za mdierekezi."
                },
                "9": {
                    "verse_nr": "9",
                    "verse": "Aliyense amene ndi mwana wa Mulungu, sachimwirachimwira, popeza mbewu ya Mulungu ili mwa iye, sangathe kuchimwa, chifukwa ndi mwana wa Mulungu."
                },
                "10": {
                    "verse_nr": "10",
                    "verse": "Mmenemu ndi mmene timadziwira ana a Mulungu ndi amene ali ana a mdierekezi. Aliyense amene sachita chilungamo si mwana wa Mulungu; ngakhalenso amene sakonda m\u02bcbale wake."
                },
                "11": {
                    "verse_nr": "11",
                    "verse": "Kukondana Wina ndi Mnzake - Uthenga umene munawumva kuyambira pachiyambi ndi uwu: Tizikondana wina ndi mnzake."
                },
                "12": {
                    "verse_nr": "12",
                    "verse": "Musakhale ngati Kaini, amene anali wa woyipayo ndipo anapha m\u02bcbale wake. Nanga anamupha chifukwa chiyani? Chifukwa zochita zake zinali zoyipa ndipo zochita za m\u02bcbale wake zinali zolungama."
                },
                "13": {
                    "verse_nr": "13",
                    "verse": "Abale anga, musadabwe ngati dziko lapansi lidana nanu."
                },
                "14": {
                    "verse_nr": "14",
                    "verse": "Ife tikudziwa kuti tinatuluka mu imfa ndi kulowa m\u02bcmoyo, chifukwa timakonda abale athu. Aliyense amene sakonda m\u02bcbale wake akanali mu imfa."
                },
                "15": {
                    "verse_nr": "15",
                    "verse": "Aliyense amene amadana ndi m\u02bcbale wake ndi wakupha, ndipo inu mukudziwa kuti wopha anthu mwa iye mulibe moyo wosatha."
                },
                "16": {
                    "verse_nr": "16",
                    "verse": "Mmene timadziwira chikondi chenicheni ndi umu: Yesu anapereka moyo wake chifukwa cha ife. Ndipo nafenso tiyenera kupereka miyoyo yathu chifukwa cha abale athu."
                },
                "17": {
                    "verse_nr": "17",
                    "verse": "Ngati wina ali ndi chuma ndipo n\u02bckuona m\u02bcbale wake akusowa, koma wosamvera chisoni, kodi mwa iyeyo muli chikondi cha Mulungu?"
                },
                "18": {
                    "verse_nr": "18",
                    "verse": "Ana okondedwa, chikondi chathu chisakhale cha pakamwa pokha koma cha ntchito zathu ndi m\u02bcchoonadi."
                },
                "19": {
                    "verse_nr": "19",
                    "verse": "Pamenepo tidzadziwa kuti tili pa choonadi ndipo tidzakhala okhazikika mtima pamaso pa Mulungu,"
                },
                "20": {
                    "verse_nr": "20",
                    "verse": "nthawi zonse pamene mtima wathu utitsutsa. Pakuti Mulungu ndi wamkulu kuposa mitima yathu ndipo Iye amadziwa zonse."
                },
                "21": {
                    "verse_nr": "21",
                    "verse": "Anzanga okondedwa, ngati mitima yathu sikutitsutsa, tili nako kulimbika mtima pamaso pa Mulungu."
                },
                "22": {
                    "verse_nr": "22",
                    "verse": "Ndipo timalandira chilichonse chimene tichipempha kwa Iye, chifukwa timamvera malamulo ake ndi kuchita zimene zimamukondweretsa."
                },
                "23": {
                    "verse_nr": "23",
                    "verse": "Ndipo lamulo lake ndi ili: kukhulupirira dzina la Mwana wake, Yesu Khristu, ndi kukondana wina ndi mnzake monga Iye anatilamulira."
                },
                "24": {
                    "verse_nr": "24",
                    "verse": "Iwo amene amamvera malamulo ake amakhala mwa Iye, ndipo Iye amakhala mwa iwo. Ndipo mmenemu ndi momwe timadziwira kuti Iye akukhala mwa ife. Timadziwa mwa Mzimu Woyera amene anatipatsa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kuyesa Mizimu - Anzanga okondedwa, musakhulupirire mzimu uliwonse, koma yesani mizimu ngati ikuchokera kwa Mulungu, chifukwa aneneri onama ambiri afalikira m\u02bcdziko lapansi."
                },
                "2": {
                    "verse_nr": "2",
                    "verse": "Mungathe kuzindikira Mzimu wa Mulungu motere: Mzimu uliwonse umene umavomereza kuti Yesu Khristu anabwera m\u02bcthupi, ndi wochokera kwa Mulungu,"
                },
                "3": {
                    "verse_nr": "3",
                    "verse": "koma mzimu uliwonse umene suvomereza Yesu, siwochokera kwa Mulungu. Uwu ndi mzimu wa wokana Khristu umene munawumva kuti ukubwera ndipo ngakhale tsopano wabwera kale m\u02bcdziko lapansi."
                },
                "4": {
                    "verse_nr": "4",
                    "verse": "Inu ana okondedwa, ndinu ochokera kwa Mulungu ndipo mwawagonjetsa aneneri onyengawa, chifukwa Iye amene ali mwa inu ndi wamkulu kuposa amene ali m\u02bcdziko lapansi."
                },
                "5": {
                    "verse_nr": "5",
                    "verse": "Aneneri onyengawa ndi ochokera m\u02bcdziko lapansi, n\u02bcchifukwa chake amayankhula za dziko lapansi, ndipo dziko lapansi limawamvera."
                },
                "6": {
                    "verse_nr": "6",
                    "verse": "Ife ndi ochokera kwa Mulungu, ndipo aliyense amene amadziwa Mulungu amamvera zimene timayankhula. Koma aliyense amene sachokera kwa Mulungu samvera zimene timayankhula. Mmenemu ndiye mmene timasiyanitsira pakati pa mzimu wachoonadi ndi Mzimu wachinyengo."
                },
                "7": {
                    "verse_nr": "7",
                    "verse": "Mulungu ndiye Chikondi - Anzanga okondedwa, tiyeni tikondane wina ndi mnzake, pakuti chikondi chimachokera kwa Mulungu. Aliyense amene ali ndi chikondi ndi mwana wa Mulungu ndipo amadziwa Mulungu."
                },
                "8": {
                    "verse_nr": "8",
                    "verse": "Aliyense amene alibe chikondi sadziwa Mulungu, chifukwa Mulungu ndiye chikondi."
                },
                "9": {
                    "verse_nr": "9",
                    "verse": "Mmene Mulungu anaonetsera chikondi chake pakati pathu ndi umu: Iye anatumiza Mwana wake mmodzi yekha ku dziko lapansi kuti mwa Iyeyo tikhale ndi moyo."
                },
                "10": {
                    "verse_nr": "10",
                    "verse": "Chikondi ndi ichi: osati kuti ife ndife amene tinamukonda Mulungu, koma kuti Iyeyo ndiye amene anatikonda ndipo anatumiza Mwana wake kuti akhale nsembe yopepesera machimo athu."
                },
                "11": {
                    "verse_nr": "11",
                    "verse": "Anzanga okondedwa, popeza Mulungu anatikonda chotere, ifenso tiyenera kukondana wina ndi mnzake."
                },
                "12": {
                    "verse_nr": "12",
                    "verse": "Palibe amene anaonapo Mulungu, koma tikakondana wina ndi mnzake, ndiye kuti Mulungu amakhala mwa ife ndipo chikondi chake chafika pachimake penipeni mwa ife."
                },
                "13": {
                    "verse_nr": "13",
                    "verse": "Ife tikudziwa kuti timakhala mwa Iye ndipo Iyeyo amakhala mwa ife chifukwa anatipatsa Mzimu wake."
                },
                "14": {
                    "verse_nr": "14",
                    "verse": "Ndipo taona ndipo tikuchitira umboni, kuti Atate anatuma Mwana wake kuti akhale Mpulumutsi wa dziko lapansi."
                },
                "15": {
                    "verse_nr": "15",
                    "verse": "Ngati aliyense avomereza kuti Yesu ndi Mwana wa Mulungu, Mulungu amakhala mwa iye ndipo iyeyo amakhala mwa Mulungu."
                },
                "16": {
                    "verse_nr": "16",
                    "verse": "Tikudziwa ndipo timadalira chikondi chimene Mulungu ali nacho pa ife. Mulungu ndiye chikondi. Aliyense amene amakhala moyo wachikondi, ali mwa Mulungu ndipo Mulungu amakhala mwa iye."
                },
                "17": {
                    "verse_nr": "17",
                    "verse": "Chikondi chafika pachimake penipeni pakati pathu, kotero kuti pa tsiku lachiweruzo tidzakhala olimba mtima chifukwa m\u02bcdziko lapansi moyo wathu uli ngati wa Khristu."
                },
                "18": {
                    "verse_nr": "18",
                    "verse": "Mulibe mantha m\u02bcchikondi. Koma chikondi ndi changwiro chimachotsa mantha, chifukwa mantha amabwera chifukwa choopa chilango. Munthu amene ali ndi mantha, chikondi chake sichangwiro."
                },
                "19": {
                    "verse_nr": "19",
                    "verse": "Ife timakonda Mulungu chifukwa ndiye anayamba kutikonda."
                },
                "20": {
                    "verse_nr": "20",
                    "verse": "Ngati wina anena kuti, \u201cIne ndimakonda Mulungu,\u201d koma namadana ndi m\u02bcbale wake ndi wabodza ameneyo. Pakuti aliyense amene sakonda m\u02bcbale wake, amene akumuona, sangathenso kukonda Mulungu amene sanamuone."
                },
                "21": {
                    "verse_nr": "21",
                    "verse": "Ndipo Iye anatipatsa lamulo lakuti: Aliyense amene amakonda Mulungu ayenera kukondanso m\u02bcbale wake."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Chikhulupiriro mwa Mwana wa Mulungu - Aliyense amene amakhulupirira kuti Yesu ndi Khristu, iyeyo ndi mwana wa Mulungu, ndipo aliyense amene amakonda Atate amakondanso Mwana wake."
                },
                "2": {
                    "verse_nr": "2",
                    "verse": "Chodziwira kuti timakonda ana a Mulungu n\u02bcchakuti timakonda Mulungu ndi kusunga malamulo ake."
                },
                "3": {
                    "verse_nr": "3",
                    "verse": "Pakuti kukonda Mulungu ndiye kusunga malamulo ake. Ndipo malamulo ake siwolemetsa,"
                },
                "4": {
                    "verse_nr": "4",
                    "verse": "chifukwa aliyense amene ndi mwana wa Mulungu amagonjetsa dziko lapansi. Chikhulupiriro chathu ndicho timagonjetsera dziko lapansi."
                },
                "5": {
                    "verse_nr": "5",
                    "verse": "Ndani amagonjetsa dziko lapansi? Yekhayo amene amakhulupirira kuti Yesu ndi Mwana wa Mulungu."
                },
                "6": {
                    "verse_nr": "6",
                    "verse": "Uyu ndiye anabwera mwa madzi ndi magazi, ndiye Yesu Khristu. Sanabwere mwa madzi okha, koma mwa madzi ndi magazi. Ndipo ndi Mzimu Woyera amene akuchitira umboni, chifukwa Mzimu Woyera ndi choonadi."
                },
                "7": {
                    "verse_nr": "7",
                    "verse": "Pakuti pali atatu amene amachitira umboni."
                },
                "8": {
                    "verse_nr": "8",
                    "verse": "Mzimu Woyera, madzi ndi magazi; ndipo atatu amavomerezana."
                },
                "9": {
                    "verse_nr": "9",
                    "verse": "Timalandira umboni wa anthu, koma umboni wa Mulungu ndi wopambana. Umboniwo ndi umene anachitira Mwana wake."
                },
                "10": {
                    "verse_nr": "10",
                    "verse": "Aliyense amene amakhulupirira Mwana wa Mulungu ali nawo umboniwu mu mtima mwake, koma aliyense amene sanakhulupirire Mulungu amayesa kuti Mulunguyo ndi wonama, chifukwa sanakhulupirire umboni umene Mulungu anachitira wa Mwana wake."
                },
                "11": {
                    "verse_nr": "11",
                    "verse": "Ndipo umboniwo ndi uwu: Mulungu anatipatsa moyo wosatha, ndipo moyowu uli mwa Mwana wake."
                },
                "12": {
                    "verse_nr": "12",
                    "verse": "Iye amene ali ndi Mwana ali ndi moyo, amene alibe Mwana wa Mulungu alibe moyo."
                },
                "13": {
                    "verse_nr": "13",
                    "verse": "Mawu Otsiriza - Ine ndikulemba zimenezi kwa inu, amene mwakhulupirira dzina la Mwana wa Mulungu kuti mudziwe kuti muli ndi moyo wosatha."
                },
                "14": {
                    "verse_nr": "14",
                    "verse": "Ife timalimba mtima tikamafika pamaso pa Mulungu, popeza kuti ngati tipempha kanthu kalikonse monga mwa chifuniro chake, amatimvera."
                },
                "15": {
                    "verse_nr": "15",
                    "verse": "Ndipo ngati tikudziwa kuti amatimvera, chilichonse chimene timapempha, tikudziwanso kuti tili nacho chimene tamupempha Iye."
                },
                "16": {
                    "verse_nr": "16",
                    "verse": "Ngati wina aona m\u02bcbale wake akuchita tchimo losadzetsa imfa, apemphere ndipo Mulungu adzamupatsa moyo m\u02bcbale wakeyo. Ndikunena za ochita tchimo losadzetsa imfa. Pali tchimo lodzetsa imfa. Ine sindikunena kuti apemphere ayi."
                },
                "17": {
                    "verse_nr": "17",
                    "verse": "Chilichonse chosalungama ndi tchimo ndipo pali tchimo losadzetsa imfa."
                },
                "18": {
                    "verse_nr": "18",
                    "verse": "Tikudziwa kuti aliyense amene ndi mwana wa Mulungu sachimwirachimwirabe. Yesu, Mwana wa Mulungu, amamusunga ndipo woyipa uja sangamukhudze."
                },
                "19": {
                    "verse_nr": "19",
                    "verse": "Tikudziwa kuti ndife ana a Mulungu ndi kuti dziko lonse lapansi lili pansi pa ulamuliro wa woyipayo."
                },
                "20": {
                    "verse_nr": "20",
                    "verse": "Tikudziwa kuti Mwana wa Mulungu anafika ndipo anatipatsa nzeru, kuti timudziwe Iye amene ali woona. Ndipo ife tili mwa Iye amene ndi woona, Mwana wake, Yesu Khristu. Iye ndi Mulungu woona ndi moyo wosatha."
                },
                "21": {
                    "verse_nr": "21",
                    "verse": "Ana okondedwa, dzisungeni bwino, osapembedza mafano."
                }
            }
        }
    }
}