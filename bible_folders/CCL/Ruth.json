{
    "version": "CCL",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naomi ndi Rute - Mu nthawi imene oweruza ankalamulira Israeli, munali njala m\u02bcdziko, ndipo munthu wina wa ku Betelehemu m\u02bcdziko la Yuda anapita pamodzi ndi mkazi wake ndi ana ake aamuna awiri, kukakhala ku Mowabu kwa nthawi yochepa."
                },
                "2": {
                    "verse_nr": "2",
                    "verse": "Dzina la munthuyo linali Elimeleki, dzina la mkazi wake linali Naomi, ndipo mayina a ana awo aamuna anali Maaloni ndi Kiliyoni. Iwo anali Aefurati ochokera ku Betelehemu ku Yuda. Ndipo anapita kukakhala ku Mowabu."
                },
                "3": {
                    "verse_nr": "3",
                    "verse": "Kenaka Elimeleki, mwamuna wake wa Naomi anamwalira ndipo Naomiyo anatsala ndi ana ake aamuna awiri aja."
                },
                "4": {
                    "verse_nr": "4",
                    "verse": "Iwo anakwatira akazi a Chimowabu; wina dzina lake Oripa ndi wina Rute. Atakhala kumeneko pafupifupi zaka khumi,"
                },
                "5": {
                    "verse_nr": "5",
                    "verse": "Maloni ndi Kiliyoni anamwaliranso kotero kuti Naomi anatsala yekha wopanda ana ake awiri aja ndi mwamuna wake."
                },
                "6": {
                    "verse_nr": "6",
                    "verse": "Naomi ndi apongozi ake awiri aja ananyamuka kubwerera kwawo kuchokera ku Mowabu popeza anali atamva ali ku Mowabuko kuti Yehova anakomera mtima anthu ake ndi kuwapatsa chakudya."
                },
                "7": {
                    "verse_nr": "7",
                    "verse": "Naomi pamodzi ndi apongozi ake awiri aja anachoka kumene ankakhala ndi kuyamba ulendo obwerera kwawo ku Yuda."
                },
                "8": {
                    "verse_nr": "8",
                    "verse": "Kenaka Naomi anati kwa apongozi ake awiri aja, \u201cBwererani, aliyense kwa amayi ake. Yehova akukomereni mtima, monga munachita ndi malemu aja ndi ine ndemwe."
                },
                "9": {
                    "verse_nr": "9",
                    "verse": "\u201cYehova akuthandizeni kuti aliyense wa inu apeze pokhala pabwino komanso mwamuna.\u201d Kenaka anawapsompsona koma awiriwo analira mokweza."
                },
                "10": {
                    "verse_nr": "10",
                    "verse": "Ndipo anati kwa Naomi, \u201cIfe tipita nawo kwa anthu akwanu.\u201d"
                },
                "11": {
                    "verse_nr": "11",
                    "verse": "Koma Naomi anati, \u201cBwererani kwanu ana anga. Chifukwa chiyani mukufuna kupita ndi ine? Kodi ine ndingaberekenso ana ena kuti akhale amuna anu?"
                },
                "12": {
                    "verse_nr": "12",
                    "verse": "Bwererani kwanu ana anga muzipita kwanu. Ine ndakalamba kwambiri kotero kuti sindingakwatiwenso. Ngakhale ndikananena kuti ndili nacho chikhulupiriro, ngakhale ndikanakhala ndi mwamuna usiku uno, ndipo n\u02bckubala ana aamuna,"
                },
                "13": {
                    "verse_nr": "13",
                    "verse": "kodi inu mukanadikira kuti akule? Kodi mukanakhalabe osakwatiwa kudikira iwowo? Ayi ana anga. Zimenezi zikundiwawa kwambiri kuposa inu, chifukwa ndi ineyo amene Yehova wafuna kuti ndizunzike.\u201d"
                },
                "14": {
                    "verse_nr": "14",
                    "verse": "Atamva zimenezi analiranso kwambiri, ndipo Oripa anapsompsona apongozi ake nawatsanzika, koma Rute anakakamirabe."
                },
                "15": {
                    "verse_nr": "15",
                    "verse": "Naomi anati \u201cTaona, m\u02bcbale wako wabwerera kwawo kwa anthu ake ndi kwa milungu yake. Bwerera nawenso umulondole m\u02bcbale wako.\u201d"
                },
                "16": {
                    "verse_nr": "16",
                    "verse": "Koma Rute anayankha kuti, \u201cMusandikakamize kuti ndikusiyeni kapena kuti ndibwerere osakutsatani. Kumene inu mupite ine ndipita komweko, ndipo kumene mukakhale inenso ndikakhala komweko. Abale anu adzakhala abale anga ndipo Mulungu wanu adzakhala Mulungu wanga."
                },
                "17": {
                    "verse_nr": "17",
                    "verse": "Kumene mukafere inenso ndidzafera komweko ndipo komweko ndikayikidwa m\u02bcmanda. Yehova andichite choyipa chingakule motani, ngati china chingatirekanitse ife kupatula imfa.\u201d"
                },
                "18": {
                    "verse_nr": "18",
                    "verse": "Naomi atazindikira kuti Rute watsimikiza kupita naye, analeka kumukakamiza."
                },
                "19": {
                    "verse_nr": "19",
                    "verse": "Choncho amayi awiriwo anapitiriza ulendo wawo mpaka anakafika ku Betelehemu. Pamene ankafika mu Betelehemu, anthu onse a m\u02bcmudzimo anatekeseka chifukwa cha iwowo ndipo amayi ambiri ankanena kuti, \u201cKodi uyu n\u02bckukhala Naomi?\u201d"
                },
                "20": {
                    "verse_nr": "20",
                    "verse": "Iye anawawuza kuti, \u201cMusanditchenso Naomi. Muzinditchula ine kuti Mara, chifukwa Wamphamvuzonse wandizunza kwambiri."
                },
                "21": {
                    "verse_nr": "21",
                    "verse": "Ine ndinapita wolemera, koma Yehova wabwera nane wopanda kanthu. Nanga munditchulirenji Naomi pamene Yehova wandisautsa. Wamphamvuzonse uja wandigwetsera mavuto owawa.\u201d"
                },
                "22": {
                    "verse_nr": "22",
                    "verse": "Naomi anabwerera kuchoka ku dziko la Mowabu pamodzi ndi Rute mpongozi wake. Ndipo anafika ku Betelehemu nthawi yoyamba kukolola barele."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Rute Akumana ndi Bowazi - Naomi anali ndi m\u02bcbale wake wolemera kwambiri wochokera ku banja la mwamuna wake Elimeleki, dzina lake Bowazi."
                },
                "2": {
                    "verse_nr": "2",
                    "verse": "Tsiku lina Rute, Mmowabu uja anati kwa Naomi, \u201cMundilole kuti ndikakunkhe barele ku munda wa munthu aliyense amene akandikomere mtima.\u201d Naomi anati kwa iye, \u201cPita mwana wanga.\u201d"
                },
                "3": {
                    "verse_nr": "3",
                    "verse": "Choncho Rute ananyamuka kupita kukakunkha ku minda yokololedwa kale. Tsono zinangochitika kuti Rute anafika m\u02bcmunda wa Bowazi, yemwe anali wochokera ku banja la Elimeleki."
                },
                "4": {
                    "verse_nr": "4",
                    "verse": "Posakhalitsa Bowazi anafika kuchokera ku Betelehemu ndipo analonjera okolola aja kuti, \u201cYehova akhale nanu!\u201d Iwo anayankha kuti, \u201cYehova akudalitseni.\u201d"
                },
                "5": {
                    "verse_nr": "5",
                    "verse": "Bowazi anafunsa kapitawo wake amene ankayang\u02bcanira okolola aja kuti, \u201cMayi uyo ndi ndani?\u201d"
                },
                "6": {
                    "verse_nr": "6",
                    "verse": "Kapitawo uja anayankha kuti, \u201cMayiyu ndi Mmowabu amene anabwera ndi Naomi kuchokera ku dziko la Mowabu."
                },
                "7": {
                    "verse_nr": "7",
                    "verse": "Iye anandipempha kuti, \u2018Chonde mundilole kuti ndikunkhe barele m\u02bcminda moti akololamo kale.\u2019 Iye wakhala akukunkha kuyambira mmawa mpaka tsopano lino osapuma n\u02bcpang\u02bcono pomwe.\u201d"
                },
                "8": {
                    "verse_nr": "8",
                    "verse": "Choncho Bowazi anati kwa Rute, \u201cTamvera mwana wanga, usapite kukakunkha m\u02bcmunda wina, ndipo usachoke m\u02bcmunda uno. Koma uzitsata adzakazi angawa."
                },
                "9": {
                    "verse_nr": "9",
                    "verse": "Uziyang\u02bcana munda akukolola anyamatawo akamakolola m\u02bcmundamu, ndipo iwe uzitsata pambuyo pawo. Ndawawuza anyamatawo kuti asakuvutitse. Ndipo ukamva ludzu, uzipita ku mitsuko ndi kukamwa madzi amene anyamatawa atunga.\u201d"
                },
                "10": {
                    "verse_nr": "10",
                    "verse": "Atamva zimenezi Rute anawerama nazolikitsa nkhope yake pansi. Kenaka anafunsa kuti, \u201cMwandikomera mtima chotere mlendo ngati ine chifukwa chiyani?\u201d"
                },
                "11": {
                    "verse_nr": "11",
                    "verse": "Bowazi anayankha kuti, \u201cIne ndawuzidwa zonse zimene wakhala ukuchitira apongozi ako chimwalirire mwamuna wako. Ndamvanso kuti unasiya abambo ndi amayi ako komanso dziko la kwanu ndi kubwera kudzakhala ndi anthu amene sumawadziwa ndi kale lonse."
                },
                "12": {
                    "verse_nr": "12",
                    "verse": "Yehova akubwezere pa zimene wachitazi. Yehova Mulungu wa Israeli, amene wabwera pansi pa mapiko ake kuti akuteteze, akupatse mphotho yayikulu.\u201d"
                },
                "13": {
                    "verse_nr": "13",
                    "verse": "Rute anati, \u201cMwandikomera mtima, mbuye wanga. Ndipo mwandisangalatsa ndi kundiyankhula mwa chifundo ngakhale sindili mmodzi mwa adzakazi anu.\u201d"
                },
                "14": {
                    "verse_nr": "14",
                    "verse": "Nthawi ya chakudya cha masana Bowazi anati kwa iye, \u201cBwera kuno, utenge buledi ndi kusunsa nthongo mu vinyo.\u201d Choncho anakhala pansi pafupi ndi okololawo, ndipo Bowazi anamupatsa chakudya ndi nyama yowotcha. Anadya chilichonse amafuna ndipo chakudya china chinatsalako."
                },
                "15": {
                    "verse_nr": "15",
                    "verse": "Atanyamuka kuti azikakunkha, Bowazi analangiza anyamata ake kuti, \u201cNgakhale mayiyu azikunkha pakati pa mitolo musamuletse ndi kumuchititsa manyazi."
                },
                "16": {
                    "verse_nr": "16",
                    "verse": "Koma muzimusololerako ngala zina za m\u02bcmitolo ndi kumusiyira kuti azikunkha ndipo musamukalipire.\u201d"
                },
                "17": {
                    "verse_nr": "17",
                    "verse": "Choncho Rute anakunkha m\u02bcmundamo mpaka madzulo. Kenaka anapuntha barele anakunkhayo, ndipo anakwanira pafupifupi makilogalamu khumi."
                },
                "18": {
                    "verse_nr": "18",
                    "verse": "Anasenza barele uja kupita naye ku mudzi, nakaonetsa apongozi ake. Kenaka anatulutsa chakudya chimene chinatsalira atakhuta chija ndi kupatsa apongozi ake."
                },
                "19": {
                    "verse_nr": "19",
                    "verse": "Apongozi akewo anamufunsa kuti, \u201cKodi lero unakakunkha kuti? Unakagwira kuti ntchitoyi? Adalitsike munthu amene anakukomera mtimayo.\u201d Ndipo Rute anawuza mpongozi wake za munthu amene ku malo ake anakagwirako ntchito. Iye anati, \u201cMunthuyo dzina lake ndi Bowazi.\u201d"
                },
                "20": {
                    "verse_nr": "20",
                    "verse": "Naomi anati kwa mpongozi wakeyo, \u201cMunthu ameneyu amudalitse Yehova, amene sanasiye kuchitira chifundo anthu amoyo ndi akufa omwe. Anatinso munthu ameneyu ndi mnansi wapaphata. Ndiye ali ndi udindo wotisamalira.\u201d"
                },
                "21": {
                    "verse_nr": "21",
                    "verse": "Choncho Rute Mmowabuyo anati, \u201cIye anandiwuzanso kuti, \u2018Uzitsata antchito angawa mpaka atamaliza kukolola munda wonse.\u2019\u2006\u201d"
                },
                "22": {
                    "verse_nr": "22",
                    "verse": "Naomi anati kwa Rute mpongozi wake, \u201cKuli bwino mwana wanga kuti uzipita ndi adzakazi ake kuopa kuti m\u02bcmunda wa munthu wina angakuvute.\u201d"
                },
                "23": {
                    "verse_nr": "23",
                    "verse": "Choncho Rute ankatsatira adzakazi a Bowazi namakunkha mpaka anthu atamaliza kudula barele ndi tirigu. Ndipo amakhalabe ndi mpongozi wakeyo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Rute ndi Bowazi ku Malo Wopunthira Tirigu ndi Barele - Tsiku lina Naomi anafunsa mpongozi wake Rute kuti, \u201cMwana wanga, kodi si kwabwino kuti ndikupezere kokhala kuti zinthu zizikuyendera bwino?"
                },
                "2": {
                    "verse_nr": "2",
                    "verse": "Bowazi amene adzakazi ake wakhala nawo nthawi yonseyi, si wachibale wathu kodi? Usiku uno akhala akupeta barele ku malo opunthira."
                },
                "3": {
                    "verse_nr": "3",
                    "verse": "Samba ndi kudzola mafuta onunkhira, ndipo uvale zovala zako zabwino kwambiri. Kenaka upite ku malo opunthirako tirigu ndi barele koma munthuyo asakakuzindikire kufikira atamaliza kudya ndi kumwa."
                },
                "4": {
                    "verse_nr": "4",
                    "verse": "Akamakagona, iwe ukaonetsetse malo amene wagonawo. Kenaka upite ndi kuvundukula chofunda ku mapazi ake ndi kugona. Iyeyo akakuwuza zoti uchite.\u201d"
                },
                "5": {
                    "verse_nr": "5",
                    "verse": "Rute anayankha kuti, \u201cNdichita zonse zimene mwanena.\u201d"
                },
                "6": {
                    "verse_nr": "6",
                    "verse": "Choncho Rute anapita ku malo opunthirawo ndipo anachita monga momwe apongozi ake anamuwuza."
                },
                "7": {
                    "verse_nr": "7",
                    "verse": "Atamaliza kudya ndi kumwa, Bowazi anakhala wosangalala, ndipo anakagona pa mbali pa mulu wa barele. Tsono Rute anapita mwa kachetechete, navundukula chofunda ku mapazi ake ndi kugona."
                },
                "8": {
                    "verse_nr": "8",
                    "verse": "Tsono pakati pa usiku Bowazi anadzidzimuka, natembenuka, ndipo anangoona mkazi akugona ku mapazi ake."
                },
                "9": {
                    "verse_nr": "9",
                    "verse": "Iye anafunsa kuti, \u201cNdiwe yani?\u201d Ndipo anayankha kuti, \u201cNdine mdzakazi wanu Rute. Popeza ndinu wachibale amene muyenera kundiwombola, ndiye mundilowe chokolo.\u201d"
                },
                "10": {
                    "verse_nr": "10",
                    "verse": "Ndipo Bowazi anati, \u201cMwana wanga, Yehova akudalitse popeza kukoma mtima kumene wasonyeza panoku kwaposa koyamba kaja. Iwe sunathamangire anyamata olemera kapena osauka."
                },
                "11": {
                    "verse_nr": "11",
                    "verse": "Ndipo tsopano mwana wanga usaope. Ine ndidzakuchitira chilichonse udzapemphe popeza anzanga onse am\u02bcmudzi muno akudziwa kuti ndiwe mkazi wa khalidwe labwino."
                },
                "12": {
                    "verse_nr": "12",
                    "verse": "Ngakhale kuti ndinedi wachibale woyenera kukusamala, koma alipo wachibale weniweni kuposa ine."
                },
                "13": {
                    "verse_nr": "13",
                    "verse": "Gona konkuno usiku uno mpaka mmawa. Tsono ngati iyeyu adzakulowa chokolo, chabwino alowe. Koma ngati safuna kutero, ine ndikulumbira pamaso pa Yehova Wamoyo kuti ndidzakulowa chokolo. Ugone kuno mpaka mmawa.\u201d"
                },
                "14": {
                    "verse_nr": "14",
                    "verse": "Choncho Rute anagona ku mapazi ake mpaka mmawa, koma anadzuka mmamawa kusanayere chifukwa Bowazi anati, \u201cAliyense asadziwe kuti kopondera barele kunabwera mkazi.\u201d"
                },
                "15": {
                    "verse_nr": "15",
                    "verse": "Bowazi anati kwa Rute, \u201cBwera nacho kuno chofunda wavalacho ndipo uchiyale pansi.\u201d Ndipo atayala, Bowazi anathira makilogalamu makumi awiri a barele ndi kumusenzetsa Rute. Rute anapita nakalowa mu mzinda."
                },
                "16": {
                    "verse_nr": "16",
                    "verse": "Rute atafika kwa apongozi ake anamufunsa kuti, \u201cZinayenda bwanji mwana wanga?\u201d Kenaka iye anafotokoza zonse zimene Bowazi anamuchitira."
                },
                "17": {
                    "verse_nr": "17",
                    "verse": "Ndipo anati, \u201cMunthuyo anandipatsa makilogalamu makumi awiri awa a barele, nandiwuza kuti usapite kwa apongozi ako wopanda kanthu.\u201d"
                },
                "18": {
                    "verse_nr": "18",
                    "verse": "Kenaka Naomi anati, \u201cMwana wanga, dikira mpaka titaona mmene zinthu zikhalire chifukwa munthuyu salekera pomwepo, mpaka zinthuzi zitakonzeka lero.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Bowazi Akwatira Rute - Nthawi yomweyo Bowazi anapita ku chipata cha mzinda ndi kukhala pansi kumeneko pabwalo losonkhanira. Tsono anangoona wachibale woyenera kulowa chokolo uja akufika. Ndipo Bowazi anati, \u201cPatukirani kuno, bwenzi langa. Mubwere mudzakhale apa.\u201d Choncho anapatuka nakakhala pansi."
                },
                "2": {
                    "verse_nr": "2",
                    "verse": "Bowazi anayitananso akuluakulu khumi a mu mzindamo nati, \u201cDzakhaleni pansi apa,\u201d ndipo anadzakhala pansi."
                },
                "3": {
                    "verse_nr": "3",
                    "verse": "Kenaka anamuwuza oyenera kulowa chokolo uja kuti, \u201cNaomi amene wabwera kuchoka ku Mowabu akugulitsa malo amene anali a malemu Elimeleki, m\u02bcbale wathu uja."
                },
                "4": {
                    "verse_nr": "4",
                    "verse": "Choncho ndinaganiza zokuwuza zimenezi kuti ugule mundawu pamaso pa anthu amene ali panowa, ndi pamaso pa akuluakulu mwa abale athu. Ngati ukufuna kuwuwombola, uwombole. Koma ngati sukufuna, undiwuze kuti ndidziwe, pakuti palibe wina angawuwombole koma iweyo, ndipo pambuyo pa iwe pali ine.\u201d Iye anati, \u201cIne ndidzawuwombola.\u201d"
                },
                "5": {
                    "verse_nr": "5",
                    "verse": "Tsono Bowazi anati, \u201cTsiku limene ukagule mundawo kwa Naomi, udzatenganso Rute Mmowabu, mkazi wamasiye uja, kuti dzina la malemu lisungike pa cholowa chake.\u201d"
                },
                "6": {
                    "verse_nr": "6",
                    "verse": "Pamenepo wachibaleyo anati, \u201cSindingathe kuwuwombola mundawu kuti ukhale wanga, kuopa kuti kutaya cholowa changa. Mugule ndinu. Ine sindingathe.\u201d"
                },
                "7": {
                    "verse_nr": "7",
                    "verse": "(Kale mu Israeli zinkatere ngati munthu afuna kuwombola kanthu kapena kusinthana kanthu ndi mnzake kuti chikhale chakechake. Iye ankavula nsapato imodzi namupatsa mnzakeyo. Imeneyo ndiyo inali njira yochitira umboni mu Israeli)."
                },
                "8": {
                    "verse_nr": "8",
                    "verse": "Choncho wachibale uja atawuza Bowazi kuti, \u201cGulani ndinu mundawu.\u201d Iye anavula nsapato yake namupatsa Bowazi."
                },
                "9": {
                    "verse_nr": "9",
                    "verse": "Ndipo Bowazi anawuza akuluakuluwo ndi anthu onse aja kuti, \u201cNonsenu ndinu mboni lero, kuti ine ndagula kwa Naomi zonse zimene zinali za malemu Elimeleki, zonse zimene zinali za malemu Kiliyoni ndiponso za malemu Maloni."
                },
                "10": {
                    "verse_nr": "10",
                    "verse": "Ndatenganso Rute Mmowabu uja mkazi wa malemu Maloni, kuti akhale mkazi wanga, kuti dzina la malemu Maloni lisungike pa cholowa chake, ndipo lisafafanizike pakati pa abale ake ngakhalenso m\u02bcmudzi mwake. Nonsenu ndinu mboni lero lino.\u201d"
                },
                "11": {
                    "verse_nr": "11",
                    "verse": "Ndipo akuluakulu aja ndi anthu onse amene anali pa chipata anati, \u201cIfe ndife mboni, ndipo Yehova amusandutsa mkazi amene akudzalowa m\u02bcnyumba yakoyu kuti akhale ngati Rakele ndi Leya, amene anamanga banja la Israeli. Ukhale munthu wosasowa kanthu mu Efurata ndi munthu wotchuka mu Betelehemu."
                },
                "12": {
                    "verse_nr": "12",
                    "verse": "Ana amene Yehova adzakupatsa mwa mkaziyu adzamange banja lako kukhala la Perezi, amene Tamara anamubalira Yuda.\u201d"
                },
                "13": {
                    "verse_nr": "13",
                    "verse": "Makolo a Davide - Choncho Bowazi anakwatira Rute. Yehova anamudalitsa nakhala ndi pakati, ndipo anabereka mwana wamwamuna."
                },
                "14": {
                    "verse_nr": "14",
                    "verse": "Ndipo amayi osiyanasiyana anati kwa Naomi. \u201cAlemekezeke Yehova, amene lero lino sanakusiyeni nokha wopanda wachibale. Mwanayu dzina lake likhale lotchuka mu Israeli."
                },
                "15": {
                    "verse_nr": "15",
                    "verse": "Mwanayo adzakupatseni moyo watsopano ndi kukuthandizani pa ukalamba wanu. Inde, mpongozi wanu amene amakukondani, amenenso waonetsa kuti ali wopambana kwa inu kuposa ana aamuna asanu ndi awiri, ndiye wakubalirani mwanayu.\u201d"
                },
                "16": {
                    "verse_nr": "16",
                    "verse": "Kenaka Naomi anatenga mwanayo namufukata ndipo anakhala mlezi."
                },
                "17": {
                    "verse_nr": "17",
                    "verse": "Amayi achinansi ake anati, \u201cNaomi ali ndi mwana wamwamuna.\u201d Ndipo anamutcha dzina lake Obedi. Iye anali abambo a Yese abambo ake a Davide."
                },
                "18": {
                    "verse_nr": "18",
                    "verse": "Izi tsono ndizo zidzukulu za Perezi: Perezi anali abambo a Hezironi."
                },
                "19": {
                    "verse_nr": "19",
                    "verse": "Hezironi anali abambo a Ramu, Ramu anali abambo a Aminadabu,"
                },
                "20": {
                    "verse_nr": "20",
                    "verse": "Aminadabu abambo a Naasoni, Naasoni anali abambo a Salimoni,"
                },
                "21": {
                    "verse_nr": "21",
                    "verse": "Salimoni abambo a Bowazi, Bowazi abambo a Obedi."
                },
                "22": {
                    "verse_nr": "22",
                    "verse": "Obedi anali abambo a Yese, ndipo Yese anali abambo a Davide."
                }
            }
        }
    }
}