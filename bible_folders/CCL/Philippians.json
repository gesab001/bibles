{
    "version": "CCL",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulo ndi Timoteyo, atumiki a Khristu Yesu. Kulembera anthu onse oyera mtima a ku Filipi amene ali mwa Khristu Yesu, pamodzi ndi oyang\u02bcanira ndi atumiki awo."
                },
                "2": {
                    "verse_nr": "2",
                    "verse": "Chisomo ndi mtendere zochokera kwa Mulungu Atate athu ndi Ambuye Yesu Khristu zikhale kwa inu."
                },
                "3": {
                    "verse_nr": "3",
                    "verse": "Kuyamika ndi Pemphero - Ndimayamika Mulungu wanga nthawi zonse ndikakumbukira inu."
                },
                "4": {
                    "verse_nr": "4",
                    "verse": "M\u02bcmapemphero anga onse opempherera inu, nthawi zonse ndimapemphera ndi chimwemwe"
                },
                "5": {
                    "verse_nr": "5",
                    "verse": "chifukwa mwakhala mukundithandiza polalikira Uthenga Wabwino kuyambira tsiku loyamba mpaka tsopano."
                },
                "6": {
                    "verse_nr": "6",
                    "verse": "Sindikukayika konse kuti Iye amene anayamba ntchito yabwino mwa inu adzayipitiriza ndi kuyimaliza mpaka pa tsiku la kubweranso kwa Khristu Yesu."
                },
                "7": {
                    "verse_nr": "7",
                    "verse": "Kwa ine ndi bwino kuti ndiziganiza zotere za nonsenu, popeza ndimakukondani, ngakhale ndikhale m\u02bcndende, kapena pamene ndikuteteza ndi kukhazikitsa Uthenga Wabwino, inu nonse mumagawana nane chisomo cha Mulungu."
                },
                "8": {
                    "verse_nr": "8",
                    "verse": "Mulungu angandichitire umboni kuti ndimakulakalakani ndi chikondi cha Khristu Yesu."
                },
                "9": {
                    "verse_nr": "9",
                    "verse": "Ndipo pemphero langa ndi lakuti chikondi chanu chipitirire kukulirakulira pa chidziwitso ndi kuzama m\u02bcmaganizo,"
                },
                "10": {
                    "verse_nr": "10",
                    "verse": "kuti mukhoza kuzindikira chabwino koposa zonse ndi chiti kuti muthe kukhala wopanda chodetsa ndi wopanda chilema kufikira tsiku la Khristu."
                },
                "11": {
                    "verse_nr": "11",
                    "verse": "Ndipo moyo wanu udzakhala odzazidwa ndi chipatso cha chilungamo chimene chimachokera mwa Yesu Khristu. Pakuti zimenezi zidzapereka ulemerero ndi matamando kwa Mulungu."
                },
                "12": {
                    "verse_nr": "12",
                    "verse": "Maunyolo a Paulo Apititsa M\u02bctsogolo Uthenga Wabwino - Tsopano abale, ndikufuna mudziwe kuti chimene chandichitikira ine chathandiza kwambiri kupititsa patsogolo Uthenga Wabwino."
                },
                "13": {
                    "verse_nr": "13",
                    "verse": "Chotsatira chake n\u02bcchakuti zadziwika bwino lomwe kwa onse amene ali ku nyumba yaufumu kuti ine ndili m\u02bcmaunyolo chifukwa cha Khristu."
                },
                "14": {
                    "verse_nr": "14",
                    "verse": "Moti chifukwa cha maunyolo angawa, abale ambiri alimbikitsidwa kuyankhula Mawu a Mulungu molimbika ndi mopanda mantha."
                },
                "15": {
                    "verse_nr": "15",
                    "verse": "N\u02bczoonadi kuti ena amalalikira Khristu chifukwa cha kaduka ndi mikangano, koma ena chifukwa cha zolinga zabwino."
                },
                "16": {
                    "verse_nr": "16",
                    "verse": "Olalikira ndi zolinga zabwinowa amachita izi mwachikondi, podziwa kuti ine ndili muno chifukwa cha kuteteza Uthenga Wabwino."
                },
                "17": {
                    "verse_nr": "17",
                    "verse": "Ena aja amalalikira Khristu modzikonda osati moona mtima namaganiza kuti kutero kubweretsa mavuto pamene ndili m\u02bcmaunyolo."
                },
                "18": {
                    "verse_nr": "18",
                    "verse": "Nanga kodi zimenezo zili ndi ntchito? Chofunika ndi chakuti Khristu alalikidwe, kaya ndi mwachinyengo kapena moona. Ndipo ndikukondwera chifukwa cha chimenechi. Ndithu, ndidzapitirira kukondwera,"
                },
                "19": {
                    "verse_nr": "19",
                    "verse": "pakuti ndikudziwa kuti chifukwa cha mapemphero anu ndi thandizo lochokera kwa Mzimu wa Yesu Khristu, zimene zandionekera zidzathandiza kuti ndimasulidwe."
                },
                "20": {
                    "verse_nr": "20",
                    "verse": "Ndili ndi chiyembekezo chonse kuti sindidzachita manyazi ndi pang\u02bcono pomwe, koma ndidzakhala ndi chilimbikitso chokwanira kuti monga mwa nthawi zonse, tsopano Khristu adzakwezedwa m\u02bcthupi langa kaya ndi m\u02bcmoyo kapena mu imfa."
                },
                "21": {
                    "verse_nr": "21",
                    "verse": "Pakuti kwa ine kukhala moyo ndi Khristu ndipo kufa ndi phindu."
                },
                "22": {
                    "verse_nr": "22",
                    "verse": "Ngati nditi ndipitirire kukhala ndi moyo m\u02bcthupi ndiye kuti kwa ine ndi kugwira ntchito yopindulitsa. Kodi ndisankhe chiyani? Sindikudziwa."
                },
                "23": {
                    "verse_nr": "23",
                    "verse": "Ndathinidwa ndi zinthu ziwirizi: Ndikulakalaka kunyamuka kuti ndikakhale ndi Khristu, chimene ndi chinthu chabwino kwambiri."
                },
                "24": {
                    "verse_nr": "24",
                    "verse": "Komanso n\u02bckofunika kwambiri kuti ndikhalebe m\u02bcthupi chifukwa cha inu."
                },
                "25": {
                    "verse_nr": "25",
                    "verse": "Ndili ndi chitsimikizo, ndikudziwa kuti ndidzakhala ndi moyo ndipo ndidzapitirira nanu kuti nonse mupite m\u02bctsogolo ndi kukhala ndi chimwemwe mu chikhulupiriro"
                },
                "26": {
                    "verse_nr": "26",
                    "verse": "kuti pokhala nanunso, kudzitamandira kwanu mwa Khristu Yesu kudzasefukire chifukwa cha ine."
                },
                "27": {
                    "verse_nr": "27",
                    "verse": "Moyo Woyenerana ndi Uthenga Wabwino - Chilichonse chimene chingachitike, chachikulu n\u02bcchakuti mukhale moyo ofanana ndi Uthenga Wabwino wa Khristu. Tsono ngati ndingabwere kudzakuonani kapena kumangomva za inu ndili kutali, ndidzadziwa kuti mwayima mwamphamvu mwa Mzimu mmodzi, kulimbika pamodzi ngati munthu mmodzi chifukwa cha chikhulupiriro cha Uthenga Wabwino"
                },
                "28": {
                    "verse_nr": "28",
                    "verse": "osachita mantha ndi pang\u02bcono pomwe ndi amene akutsutsana nanu. Ichi ndi chizindikiro kwa iwo kuti adzawonongedwa, koma inu mudzapulumutsidwa ndi Mulungu."
                },
                "29": {
                    "verse_nr": "29",
                    "verse": "Pakuti inu mwapatsidwa mwayi osati ongokhulupirira Khristu kokha, koma wakumva zowawa m\u02bcmalo mwa Khristu."
                },
                "30": {
                    "verse_nr": "30",
                    "verse": "Inunso mukudutsa m\u02bczowawa zomwe zija munaona ndikudutsamo inenso ndipo pano mukumva kuti ndikukumana nazobe."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kutsanzira Kudzichepetsa kwa Khristu - Ngati muli ndi chilimbikitso chilichonse chifukwa cholumikizana ndi Khristu, ngati muli ndi chitonthozo chifukwa cha chikondi chake, ngati muli ndi mtima umodzi mwa Mzimu, ndipo ngati mumakomerana mtima ndi kuchitirana chifundo,"
                },
                "2": {
                    "verse_nr": "2",
                    "verse": "tsono tsirizani chimwemwe changa pokhala amaganizo ofanana, achikondi chimodzimodzi, amodzi mu mzimu ndi acholinga chimodzinso."
                },
                "3": {
                    "verse_nr": "3",
                    "verse": "Musachite kalikonse ndi mtima odzikonda chabe kapena odzitukumula chabe. Koma khalani odzichepetsa ndipo aliyense aziona mnzake ngati womuposa iyeyo."
                },
                "4": {
                    "verse_nr": "4",
                    "verse": "Musamangofuna zokomera inu nokha koma aliyense azifuna zokomeranso ena."
                },
                "5": {
                    "verse_nr": "5",
                    "verse": "Pa ubale wanu wina ndi mnzake, mukhale ndi mtima wofanana ndi wa Khristu Yesu:"
                },
                "6": {
                    "verse_nr": "6",
                    "verse": "Iyeyu, pokhala Mulungu ndithu, sanatenge kufanana ndi Mulungu kukhala chinthu choyenera kuchigwiritsa."
                },
                "7": {
                    "verse_nr": "7",
                    "verse": "Koma anadzichepetsa kotheratu nakhala ndi khalidwe ngati la kapolo ndi kukhala munthu ngati anthu ena onse."
                },
                "8": {
                    "verse_nr": "8",
                    "verse": "Ndipo pokhala munthu choncho anadzichepetsa yekha ndipo anamvera mpaka imfa yake, imfa yake ya pamtanda!"
                },
                "9": {
                    "verse_nr": "9",
                    "verse": "Choncho Mulungu anamukweza Iye kukhala wapamwamba kwambiri, ndipo anamupatsa dzina loposa dzina lina lililonse"
                },
                "10": {
                    "verse_nr": "10",
                    "verse": "kuti pakumva dzina la Yesu, bondo lililonse limugwadire, kumwamba ndi pa dziko lapansi ndi pansi pa dziko,"
                },
                "11": {
                    "verse_nr": "11",
                    "verse": "ndipo lilime lililonse livomereze kuti Yesu Khristu ndi Ambuye kuchitira ulemu Mulungu Atate."
                },
                "12": {
                    "verse_nr": "12",
                    "verse": "Kuwala monga Nyenyezi - Tsono, abwenzi anga okondedwa, monga mwakhala omvera nthawi zonse, osati pamene ndinali nanu pokha, koma tsopano koposa pamene ndili kutali. Pitirizani kugwira ntchito ya chipulumutso chanu mwa mantha ndi kunjenjemera,"
                },
                "13": {
                    "verse_nr": "13",
                    "verse": "pakuti ndi Mulungu amene amagwira ntchito mwa inu kuti mufune ndi kuchita zimene zimamukondweretsa Iyeyo."
                },
                "14": {
                    "verse_nr": "14",
                    "verse": "Muzichita zonse mosawiringula kapena mosatsutsapo,"
                },
                "15": {
                    "verse_nr": "15",
                    "verse": "kuti mukhale wopanda cholakwa ndi angwiro, ana a Mulungu wopanda cholakwika mu m\u02bcbado uno wachinyengo ndi wosocheretsa. Mukatero mudzawala pakati pawo ngati nyenyezi zakumwamba"
                },
                "16": {
                    "verse_nr": "16",
                    "verse": "powawuza mawu amoyo. Ndipo ine ndidzatha kunyadira pa tsiku la Khristu kuti sindinathamange kapena kugwira ntchito pachabe."
                },
                "17": {
                    "verse_nr": "17",
                    "verse": "Koma ngakhale ndikuthiridwa ngati nsembe ya chakumwa yoperekedwa pa nsembe ndi pa utumiki wochokera m\u02bcchikhulupiriro chanu, ndine wokondwa ndi wosangalala pamodzi ndi inu nonse."
                },
                "18": {
                    "verse_nr": "18",
                    "verse": "Chomwechonso, inu khalani okondwa ndi osangalala nane pamodzi."
                },
                "19": {
                    "verse_nr": "19",
                    "verse": "Timoteyo ndi Epafrodito - Ngati Ambuye Yesu alola, ndikukhulupirira kuti ndidzamutuma Timoteyo msanga kwanuko, kuti mwina ndingadzasangalale ndikadzamva za moyo wanu."
                },
                "20": {
                    "verse_nr": "20",
                    "verse": "Ndilibenso wina monga iyeyu amene ali ndi chidwi chenicheni pa za moyo wanu."
                },
                "21": {
                    "verse_nr": "21",
                    "verse": "Pakuti aliyense amangofuna zokomera iye yekha osati zokomera Yesu Khristu."
                },
                "22": {
                    "verse_nr": "22",
                    "verse": "Koma inu mukudziwa kuti Timoteyo wadzionetsa yekha, chifukwa watumikira ndi ine pa ntchito ya Uthenga Wabwino monga mwana ndi abambo ake."
                },
                "23": {
                    "verse_nr": "23",
                    "verse": "Choncho ndikuyembekezera kumutuma msanga ndikangodziwa mmene zinthu zanga ziyendere."
                },
                "24": {
                    "verse_nr": "24",
                    "verse": "Ndipo ndikukhulupirira kuti Ambuye akalola ine mwini ndidzafikanso kwanuko posachedwapa."
                },
                "25": {
                    "verse_nr": "25",
                    "verse": "Koma ndikuganiza kuti n\u02bckofunika kuti ndikutumizireni m\u02bcbale wanga Epafrodito, mtumiki mnzanga ndi msilikali mnzanga, amenenso ndi mtumiki wanu amene munamutumiza kuti adzandithandize pa zosowa zanga."
                },
                "26": {
                    "verse_nr": "26",
                    "verse": "Pakuti akukulakalakani nonsenu ndipo akusauka mu mtima chifukwa munamva kuti akudwala."
                },
                "27": {
                    "verse_nr": "27",
                    "verse": "Zoonadi ankadwala ndipo anatsala pang\u02bcono kumwalira. Koma Mulungu anamuchitira chifundo, ndipo sanangomuchitira chifundo iye yekhayu komanso ine, kuti chisoni changa chisachuluke."
                },
                "28": {
                    "verse_nr": "28",
                    "verse": "Choncho khumbo langa lofulumiza kumutumiza lakula, kuti pamene mumuonenso musangalale komanso kuti nkhawa yanga ichepe."
                },
                "29": {
                    "verse_nr": "29",
                    "verse": "Mulandireni mwa Ambuye ndi chimwemwe chachikulu, ndipo anthu onga iyeyu muziwachitira ulemu."
                },
                "30": {
                    "verse_nr": "30",
                    "verse": "Iyeyu anatsala pang\u02bcono kufa chifukwa cha ntchito ya Khristu, anayika moyo pa chiswe kuti akwaniritse thandizo limene inu simukanatha."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Osakhulupirira za Thupi - Abale anga, ndikupitiriza kunena kuti, kondwani mwa Ambuye! Sizondivuta kuti ndilembenso mawu omwewo, ndipo zimenezi n\u02bczokuthandizani inuyo."
                },
                "2": {
                    "verse_nr": "2",
                    "verse": "Chenjerani ndi agalu amenewa, anthu ochita zoyipa, anthu amene amadula thupi lawo."
                },
                "3": {
                    "verse_nr": "3",
                    "verse": "Pakuti ochita mdulidwe weniweni ndife. Ife amene timatumikira Mulungu motsogozedwa ndi Mzimu. Ife amene timanyadira Khristu, ndipo sitidalira zinthu za thupi"
                },
                "4": {
                    "verse_nr": "4",
                    "verse": "ngakhale kuti ineyo ndili ndi zifukwa zokwanira kudalira zinthu za thupizo. Ngati pali winanso amene akuganiza kuti ali ndi zifukwa zokwanira kudalira zinthu za thupi, ineyo ndili ndi zifukwa zoposa pamenepo."
                },
                "5": {
                    "verse_nr": "5",
                    "verse": "Ndinachita mdulidwe pa tsiku lachisanu ndi chitatu nditangobadwa. Ndine wa mtundu wa Israeli, wa fuko la Benjamini, Mhebri wa Ahebri, kunena za malamulo, ndinali Mfarisi."
                },
                "6": {
                    "verse_nr": "6",
                    "verse": "Kunena za changu changa, ndinkazunza mpingo. Kunena za chilungamo chopezeka chifukwa chotsata malamulo, ineyo ndinali wopanda cholakwa."
                },
                "7": {
                    "verse_nr": "7",
                    "verse": "Koma zonse zimene ndinkaziyesa zaphindu, tsopano ndikuziona kuti n\u02bczosapindulitsa chifukwa cha Khristu."
                },
                "8": {
                    "verse_nr": "8",
                    "verse": "Kuwonjeza pamenepo, ndikuziona zonse kuti n\u02bczopanda phindu poyerekeza ndi phindu lopambana la kudziwa Khristu Yesu Ambuye anga. N\u02bcchifukwa cha Yesuyo ndataya zinthu zonse ndipo ndikuziyesa zinyalala kuti ndipindule Khristu"
                },
                "9": {
                    "verse_nr": "9",
                    "verse": "ndi kuti ndipezeke mwa Iyeyo, osati ndi chilungamo changa chobwera chifukwa chotsata malamulo, koma chimene chimabwera chifukwa chokhulupirira Khristu. Chilungamochi n\u02bcchochokera kwa Mulungu, timachilandira mwachikhulupiriro."
                },
                "10": {
                    "verse_nr": "10",
                    "verse": "Ine ndikufuna kudziwa Khristu, ndithu, kudziwa mphamvu zake za kuuka kwa akufa. Ndikufuna kuyanjana naye m\u02bcmasautso ake, kufanana naye pa imfa yake"
                },
                "11": {
                    "verse_nr": "11",
                    "verse": "kuti nanenso ndidzaukitsidwe kwa akufa."
                },
                "12": {
                    "verse_nr": "12",
                    "verse": "Kuthamanga Mpaka Kumapeto pa Mpikisano wa Liwiro - Sikuti ndazipeza kale zonsezi, kapena kuti ndakhala kale wangwiro, koma ndikuthamangabe ndi kuyesetsa kuti ndipeze chimene Khristu Yesu anandiyitanira."
                },
                "13": {
                    "verse_nr": "13",
                    "verse": "Abale, sindidziyesera ndekha kuti ndachipeza kale chimenechi. Koma chinthu chimodzi chimene ndimachita, n\u02bckuyiwala zam\u02bcmbuyo ndi kuthamangira molimbika zinthu zimene zili m\u02bctsogolo mwanga."
                },
                "14": {
                    "verse_nr": "14",
                    "verse": "Ndikuthamangira kokathera mpikisanowo kuti ndikalandire mphotho imeneyi kumwamba, imene Mulungu anandiyitanira mwa Khristu Yesu."
                },
                "15": {
                    "verse_nr": "15",
                    "verse": "Kutsanzira Paulo - Choncho ife tonse amene tili okhwima pa moyo wauzimu, tikhale ndi maganizo omwewa. Ndipo ngati pena ndi pena muli ndi maganizo osiyana ndi amenewa, pameneponso Mulungu adzakuwunikirani."
                },
                "16": {
                    "verse_nr": "16",
                    "verse": "Tiyeni ife tizikhala mogwirizana ndi zimene tinapeza kale basi."
                },
                "17": {
                    "verse_nr": "17",
                    "verse": "Abale, nonsenu pamodzi mudzinditsanzira ine, ndipo monga inu muli ndi chitsanzo, phunzirani kwa amene akukhala moyo motsatira momwe timakhalira."
                },
                "18": {
                    "verse_nr": "18",
                    "verse": "Pakuti monga ndakhala ndikukuwuzani kawirikawiri m\u02bcmbuyomu, ndipo tsopano ndikunenanso ndi misozi kuti, anthu ambiri akukhala monga adani a mtanda wa Khristu."
                },
                "19": {
                    "verse_nr": "19",
                    "verse": "Mapeto awo ndi chiwonongeko, mulungu wawo ndi mimba zawo, ndipo ulemerero wawo ndi manyazi awo. Mtima wawo uli pa zinthu za dziko lapansi."
                },
                "20": {
                    "verse_nr": "20",
                    "verse": "Koma ife ndife nzika za kumwamba ndipo tikudikirira mwachidwi Mpulumutsi wochokera kumeneko, Ambuye Yesu Khristu."
                },
                "21": {
                    "verse_nr": "21",
                    "verse": "Iyeyo, ndi mphamvu imene imamuthandiza kukhazikitsa zinthu zonse pansi pa ulamuliro wake, adzasintha matupi athu achabewa kuti akhale ofanana ndi thupi lake la ulemerero."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Tsono abale anga, ndimakukondani ndipo ndikukulakalakani. Ndinu chimwemwe changa ndi chipewa cha ulemerero wanga. Abwenzi okondedwa, chilimikani choncho mwa Ambuye."
                },
                "2": {
                    "verse_nr": "2",
                    "verse": "Ndikudandaulira Euodiya ndi Suntuke kuti akhale ndi mtima umodzi mwa Ambuye."
                },
                "3": {
                    "verse_nr": "3",
                    "verse": "Inde, ndikupempha iwe mnzanga pa ntchitoyi, thandiza amayiwa amene ndagwira nawo ntchito ya Uthenga Wabwino pamodzi ndi Klementonso ndi ena onse antchito anzanga amene mayina awo ali m\u02bcbuku lamoyo."
                },
                "4": {
                    "verse_nr": "4",
                    "verse": "Malangizo Otsiriza - Nthawi zonse muzikondwa mwa Ambuye. Ndikubwerezanso; muzikondwa!"
                },
                "5": {
                    "verse_nr": "5",
                    "verse": "Kufatsa kwanu kuzioneka pamaso pa anthu onse. Ambuye anu ali pafupi."
                },
                "6": {
                    "verse_nr": "6",
                    "verse": "Musade nkhawa ndi kanthu kalikonse, koma pa china chilichonse, mwa pemphero ndi chidandaulo pamodzi ndi chiyamiko, perekani zopempha zanu kwa Mulungu."
                },
                "7": {
                    "verse_nr": "7",
                    "verse": "Ndipo mtendere wa Mulungu, umene upambana nzeru zonse udzasunga bwino mitima yanu ndi maganizo anu mwa Khristu Yesu."
                },
                "8": {
                    "verse_nr": "8",
                    "verse": "Potsiriza, abale, muziyika mtima wanu pa zinthu zilizonse zabwino ndi zotamandika monga, zinthu zoona, zinthu zolemekezeka, zinthu zolungama, zinthu zoyera, zinthu zokongola ndi zinthu zosiririka."
                },
                "9": {
                    "verse_nr": "9",
                    "verse": "Muzichita chilichonse chimene mwaphunzira kapena kulandira kapena kumva kuchokera kwa ine kapena mwaona mwa ine. Ndipo Mulungu wamtendere adzakhala nanu."
                },
                "10": {
                    "verse_nr": "10",
                    "verse": "Kuthokoza Chifukwa cha Mphatso - Ndikukondwa kwambiri mwa Ambuye kuti patapita nthawi tsopano mwayambanso kuonetsa kuti mumandiganizira. Zoonadi, mwakhala mukundikumbukira, koma munalibe mpata woti muonetsere zimenezi."
                },
                "11": {
                    "verse_nr": "11",
                    "verse": "Sindikunena izi chifukwa choti ndikusowa thandizo, poti ine ndaphunzira kukhala wokwaniritsidwa ndi zimene ndili nazo."
                },
                "12": {
                    "verse_nr": "12",
                    "verse": "Ndimadziwa kusauka n\u02bckutani, ndipo ndimadziwa kulemera n\u02bckutani. Ndaphunzira chinsinsi chokhala wokhutitsidwa mwa njira ina iliyonse, kaya n\u02bckudya bwino kapena kukhala ndi njala, kaya kukhala ndi chuma kapena umphawi."
                },
                "13": {
                    "verse_nr": "13",
                    "verse": "Ndikhoza kuchita zonse kudzera mwa Iye amene amandipatsa mphamvu."
                },
                "14": {
                    "verse_nr": "14",
                    "verse": "Komatu munachita bwino kundithandiza m\u02bcmavuto anga."
                },
                "15": {
                    "verse_nr": "15",
                    "verse": "Ndipo inu Afilipi mukudziwa kuti masiku oyambirira olalikira Uthenga Wabwino, nditachoka ku Makedoniya, panalibe mpingo ndi umodzi omwe umene unagwirizana nane pa nkhani yopereka ndi kulandira, kupatula inu."
                },
                "16": {
                    "verse_nr": "16",
                    "verse": "Pakuti ngakhale pamene ndinali ku Tesalonika, munanditumizira kangapo zondithandiza pa zosowa zanga."
                },
                "17": {
                    "verse_nr": "17",
                    "verse": "Osati ndikufuna mphatso zanu, koma ndikufuna kuti pa zimene muli nazo pawonjezerekepo phindu."
                },
                "18": {
                    "verse_nr": "18",
                    "verse": "Ndalandira zonse ndipo ndili nazo zokwanira zoposa zosowa zanga popeza ndalandira kwa Epafrodito mphatso zochuluka zimene munatumiza. Ndizo zopereka za fungo labwino, nsembe zolandiridwa zokondweretsa Mulungu."
                },
                "19": {
                    "verse_nr": "19",
                    "verse": "Ndipo Mulungu wanga adzakwaniritsa zosowa zanu monga mwa chuma chake chaulemerero mwa Khristu Yesu."
                },
                "20": {
                    "verse_nr": "20",
                    "verse": "Kwa Mulungu ndi Atate athu, kukhale ulemerero mpaka muyaya. Ameni."
                },
                "21": {
                    "verse_nr": "21",
                    "verse": "Malonje Otsiriza - Perekani moni kwa oyera mtima onse mwa Khristu Yesu. Abale amene ali ndi ine akupereka moni wawo."
                },
                "22": {
                    "verse_nr": "22",
                    "verse": "Oyera mtima onse akupereka moni, makamaka iwo a ku nyumba ya Kaisara."
                },
                "23": {
                    "verse_nr": "23",
                    "verse": "Chisomo cha Ambuye Yesu Khristu chikhale ndi mzimu wanu. Ameni."
                }
            }
        }
    }
}