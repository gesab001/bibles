{
    "version": "CCL",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulo mtumwi wa Khristu Yesu mwa chifuniro cha Mulungu. Anandituma kuti ndilalike za lonjezo la moyo umene uli mwa Khristu Yesu."
                },
                "2": {
                    "verse_nr": "2",
                    "verse": "Kwa Timoteyo, mwana wanga wokondedwa: Chisomo, chifundo ndi mtendere zochokera kwa Mulungu Atate ndi Ambuye athu Yesu Khristu."
                },
                "3": {
                    "verse_nr": "3",
                    "verse": "Chilimbikitso Pokhala Wokhulupirika - Ndikuyamika Mulungu amene ndimamutumikira ndi chikumbumtima chosatsutsika, monga momwe ankachitira makolo anga. Usiku ndi usana ndimakukumbukira mosalekeza m\u02bcmapemphero anga."
                },
                "4": {
                    "verse_nr": "4",
                    "verse": "Ndikamakumbukira misozi yako, ndimalakalaka nditakuona kuti ndidzazidwe ndi chimwemwe."
                },
                "5": {
                    "verse_nr": "5",
                    "verse": "Ndakumbukira za chikhulupiriro chako choona chimene chinayamba mwa agogo ako a Loisi ndi mwa amayi ako Yunike ndipo ndikutsimikiza mtima kuti chilinso mwa iwe."
                },
                "6": {
                    "verse_nr": "6",
                    "verse": "Kumvera Paulo ndi Uthenga Wabwino - N\u02bcchifukwa chake ndikukukumbutsa kuti upemerere monga amachitira moto, mphatso imene Mulungu anakupatsa nditakusanjika manja."
                },
                "7": {
                    "verse_nr": "7",
                    "verse": "Pakuti Mzimu amene Mulungu anatipatsa, si Mzimu wotipatsa manyazi, koma Mzimu wotipatsa mphamvu, chikondi ndi kudzisunga."
                },
                "8": {
                    "verse_nr": "8",
                    "verse": "Choncho usachite manyazi kuchitira umboni Ambuye athu, kapena kuchita manyazi chifukwa cha ine wam\u02bcndende. Koma umve nane zowawa chifukwa cha Uthenga Wabwino, mothandizidwa ndi mphamvu za Mulungu."
                },
                "9": {
                    "verse_nr": "9",
                    "verse": "Iye anatipulumutsa ndipo anatiyitanira ku moyo oyera mtima, osati chifukwa cha chilichonse chimene tinachita, koma chifukwa cha chikonzero ndi chisomo chake. Chisomo chimenechi anatipatsa ife mwa Khristu Yesu nthawi isanayambe."
                },
                "10": {
                    "verse_nr": "10",
                    "verse": "Koma tsopano Mulungu watiwululira kudzera m\u02bckuoneka kwa Mpulumutsi wathu, Khristu Yesu, amene anathetsa mphamvu za imfa ndipo mwa Uthenga Wabwino anaonetsa poyera moyo umene sungafe."
                },
                "11": {
                    "verse_nr": "11",
                    "verse": "Ine ndinasankhidwa kukhala wamthenga, ndi mtumwi ndi mphunzitsi wa Uthenga Wabwinowu."
                },
                "12": {
                    "verse_nr": "12",
                    "verse": "N\u02bcchifukwa chake ndikuvutika monga ndililimu. Komabe zimenezi sizikundichititsa manyazi, popeza ndikumudziwa amene ndamukhulupirira ndipo ndikutsimikiza mtima kuti akhoza kusamalira chimene ndinamusungitsa mpaka tsiku lijalo."
                },
                "13": {
                    "verse_nr": "13",
                    "verse": "Zimene unamva kwa ine, uzisunge kuti zikhale chitsanzo cha chiphunzitso choona, mwa chikhulupiriro ndi chikondi mwa Khristu Yesu."
                },
                "14": {
                    "verse_nr": "14",
                    "verse": "Samalira bwino zokoma zimene anakusungitsa. Uzisamalire mothandizidwa ndi Mzimu Woyera amene amakhala mwa ife."
                },
                "15": {
                    "verse_nr": "15",
                    "verse": "Zitsanzo za Kusakhulupirika ndi Kukhulupirika - Iwe udziwa kuti onse a m\u02bcchigawo cha Asiya anandithawa, kuphatikizapo Fugelo ndi Herimogene omwe."
                },
                "16": {
                    "verse_nr": "16",
                    "verse": "Mulungu achitire chifundo banja lonse la Onesiforo chifukwa ankandisangalatsa kawirikawiri ndipo sankachita nane manyazi ngakhale ndinali womangidwa ndi maunyolo."
                },
                "17": {
                    "verse_nr": "17",
                    "verse": "M\u02bcmalo mwake, atangofika ku Roma, anandifunafuna ndipo anandipeza."
                },
                "18": {
                    "verse_nr": "18",
                    "verse": "Ambuye amulole kuti adzalandire chifundo kwa Ambuye pa tsiku lijalo! Ukudziwa bwino momwe iye anandithandizira m\u02bcnjira zosiyanasiyana ku Efeso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tsono iwe, mwana wanga, limbika m\u02bcchisomo chimene chili mwa Khristu Yesu."
                },
                "2": {
                    "verse_nr": "2",
                    "verse": "Ndipo zinthu zimene unamva ine ndikuziyankhula pamaso pa mboni zambiri, uziphunzitse kwa anthu odalirika amene akaphunzitsenso ena."
                },
                "3": {
                    "verse_nr": "3",
                    "verse": "Umve nane zowawa, monga msilikali wa Khristu Yesu."
                },
                "4": {
                    "verse_nr": "4",
                    "verse": "Palibe msilikali amene ali pa ntchito amagwiranso ntchito za anthu wamba, iye amafuna kukondweretsa bwana wolamulira."
                },
                "5": {
                    "verse_nr": "5",
                    "verse": "Chimodzimodzinso, munthu amene ali pa mpikisano waliwiro, salandira mphotho ya wopambana pokhapokha atatsiriza monga mwa malamulo a mpikisanowo."
                },
                "6": {
                    "verse_nr": "6",
                    "verse": "Mlimi wolimbika ndi amene amayembekezereka kukhala woyambirira kulandira gawo la zokolola."
                },
                "7": {
                    "verse_nr": "7",
                    "verse": "Lingalira zimene ndikunenazi, pakuti Ambuye adzakuzindikiritsa zonsezi."
                },
                "8": {
                    "verse_nr": "8",
                    "verse": "Kumbukira Yesu Khristu wochokera ku mtundu wa Davide kuti anauka kwa akufa. Uwu ndiye uthenga wanga wabwino"
                },
                "9": {
                    "verse_nr": "9",
                    "verse": "umene ndikuwuvutikira choterewu mpaka kumangidwa ndi maunyolo ngati wakuba. Koma mawu a Mulungu sanamangidwe ndi maunyolo."
                },
                "10": {
                    "verse_nr": "10",
                    "verse": "Choncho ndikupirira chilichonse chifukwa cha osankhidwa, kuti nawonso apulumutsidwe ndi Khristu Yesu ndi kulandira ulemerero wosatha."
                },
                "11": {
                    "verse_nr": "11",
                    "verse": "Mawu oyenera kuwadalira ndi awa: Ngati ife tinafa naye pamodzi, tidzakhalanso moyo pamodzi naye."
                },
                "12": {
                    "verse_nr": "12",
                    "verse": "Ngati tinapirira, tidzalamuliranso naye pamodzi. Ngati ife timukana, Iye adzatikananso."
                },
                "13": {
                    "verse_nr": "13",
                    "verse": "Ngati ndife osakhulupirika, Iye adzakhalabe wokhulupirika popeza sangathe kudzikana."
                },
                "14": {
                    "verse_nr": "14",
                    "verse": "Kuthana ndi Aphunzitsi Onyenga - Uziwakumbutsa anthu a Mulungu zinthu izi. Uwachenjeze pamaso pa Mulungu kuti asamakangane pa za mawu. Zimenezi n\u02bczopanda phindu ndipo zimangowononga amene akumvawo."
                },
                "15": {
                    "verse_nr": "15",
                    "verse": "Uyesetse kukhala wovomerezeka pamaso pa Mulungu monga wantchito wopanda chifukwa chochitira manyazi amene amalalikira mawu achoonadi molondola."
                },
                "16": {
                    "verse_nr": "16",
                    "verse": "Upewe nkhani zopanda pake, zosalemekeza Mulungu, chifukwa anthu oyankhula zotere amanka napotokerapotokera."
                },
                "17": {
                    "verse_nr": "17",
                    "verse": "Chiphunzitso chawo chidzafalikira ngati chilonda. Mwa anthuwa muli Humenayo ndi Fileto."
                },
                "18": {
                    "verse_nr": "18",
                    "verse": "Iwowa apatuka pa choonadi. Iwo amaphunzitsa kuti kuuka kwa akufa kunachitika kale, motero amawononga chikhulupiriro cha anthu ena."
                },
                "19": {
                    "verse_nr": "19",
                    "verse": "Komabe maziko olimba, amene Mulungu anawayika ngokhazikika, ndipo mawu olembedwapo ndi awa: \u201cYehova amadziwa amene ndi ake,\u201d ndiponso, \u201cAliyense amene amavomereza dzina la Ambuye ayenera kusiya zoyipa.\u201d"
                },
                "20": {
                    "verse_nr": "20",
                    "verse": "M\u02bcnyumba yayikulu simukhala ziwiya zagolide ndi zasiliva zokha, koma mumakhalanso zamtengo ndi zadothi. Zina zimakhala za ntchito yapamwamba, zina za ntchito wamba."
                },
                "21": {
                    "verse_nr": "21",
                    "verse": "Munthu akadziyeretsa n\u02bckusiya ntchito za wambazi, adzakhala chiwiya cha ntchito yapamwamba, woyeretsedwa, ndi waphindu kwa Ambuye wake, wokonzeka kugwira ntchito iliyonse yabwino."
                },
                "22": {
                    "verse_nr": "22",
                    "verse": "Thawa zilakolako zoyipa zachinyamata. Funafuna chilungamo, chikhulupiriro, chikondi ndi mtendere pamodzi ndi amene akuyitanira pa dzina la Ambuye ndi mtima osadetsedwa."
                },
                "23": {
                    "verse_nr": "23",
                    "verse": "Ukane matsutsano oyipa ndi opusa, chifukwa amayambitsa mikangano."
                },
                "24": {
                    "verse_nr": "24",
                    "verse": "Ndiponso mtumiki wa Ambuye asamakangane ndi anthu, koma azikhala wachifundo kwa aliyense, wodziwa kuphunzitsa, osati wokalipakalipa."
                },
                "25": {
                    "verse_nr": "25",
                    "verse": "Otsutsana naye awalangize mofatsa, mwina Mulungu adzawapatsa mwayi woti asinthike ndi kuzindikira choonadi."
                },
                "26": {
                    "verse_nr": "26",
                    "verse": "Motero nzeru zawo zidzabweramo, ndipo adzathawa msampha wa mdierekezi, amene anawagwira ukapolo kuti azichita zofuna zake."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Zoopsa za M\u02bcmasiku Otsiriza - Koma dziwa izi: M\u02bcmasiku otsiriza kudzafika nthawi zoopsa kwambiri."
                },
                "2": {
                    "verse_nr": "2",
                    "verse": "Anthu adzakhala odzikonda, okonda ndalama, odzitama, onyada, achipongwe, osamvera makolo awo, osayamika, wopanda chiyero."
                },
                "3": {
                    "verse_nr": "3",
                    "verse": "Adzakhala wopanda chikondi, osakhululuka, osinjirira, osadziletsa, ankhanza, osakonda zabwino,"
                },
                "4": {
                    "verse_nr": "4",
                    "verse": "opereka anzawo kwa adani awo, osaopa zoyipa, odzitukumula, okonda zowasangalatsa m\u02bcmalo mokonda Mulungu."
                },
                "5": {
                    "verse_nr": "5",
                    "verse": "Adzakhala ndi maonekedwe achipembedzo koma mphamvu yake ndi kumayikana. Anthu amenewa uziwapewa."
                },
                "6": {
                    "verse_nr": "6",
                    "verse": "Iwowa ndi anthu aja amene amayendayenda m\u02bcmakomo a anthu n\u02bckumanyenga akazi ofowoka m\u02bcmaganizo, olemedwa ndi machimo ndiponso otengeka ndi zilakolako zoyipa zamitundumitundu,"
                },
                "7": {
                    "verse_nr": "7",
                    "verse": "amaphunzira nthawi zonse koma samatha kuzindikira choonadi."
                },
                "8": {
                    "verse_nr": "8",
                    "verse": "Monga momwe Yanesi ndi Yambere anawukira Mose, momwemonso anthu amenewa amawukira choonadi. Nzeru zawo ndi zowonongeka ndipo pa za chikhulupiriro, ndi okanidwa."
                },
                "9": {
                    "verse_nr": "9",
                    "verse": "Koma sadzapita nazo patali kwambiri zimenezi, pakuti anthu onse adzaona kupusa kwawo monga anachitira Yanesi ndi Yambere."
                },
                "10": {
                    "verse_nr": "10",
                    "verse": "Paulo Alimbikitsa Timoteyo - Tsono iwe, umadziwa zonse zimene ndimaphunzitsa, makhalidwe anga, cholinga changa, chikhulupiriro changa, kuleza mtima kwanga, chikondi changa, ndi kupirira kwanga,"
                },
                "11": {
                    "verse_nr": "11",
                    "verse": "mazunzo anga, masautso anga, monga zinandichitikira ku Antiokeya, ku Ikoniya ndi ku Lusitra. Ndinazunzika kwambiri. Koma Ambuye anandipulumutsa pa zonsezi."
                },
                "12": {
                    "verse_nr": "12",
                    "verse": "Kunena zoona, munthu aliyense amene akufuna kukhala moyo wolemekeza Mulungu mwa Khristu Yesu, adzazunzikadi,"
                },
                "13": {
                    "verse_nr": "13",
                    "verse": "pomwe anthu oyipa ndi onyenga adzanka nayipirayipira, kunamiza ena, iwo n\u02bckumanamizidwanso."
                },
                "14": {
                    "verse_nr": "14",
                    "verse": "Koma iwe pitiriza zimene waziphunzira ndi kuzivomereza, chifukwa ukudziwa amene anakuphunzitsa zimenezi."
                },
                "15": {
                    "verse_nr": "15",
                    "verse": "Kuyambira uli wamng\u02bcono wakhala ukudziwa Malemba Oyera, amene akhoza kukupatsa nzeru zokupulumutsa kudzera m\u02bcchikhulupiriro cha mwa Yesu Khristu."
                },
                "16": {
                    "verse_nr": "16",
                    "verse": "Malemba onse anawalembetsa ndi Mulungu, ndipo othandiza pophunzitsa, podzudzula, pokonza cholakwika ndi polangiza za chilungamo"
                },
                "17": {
                    "verse_nr": "17",
                    "verse": "kuti munthu wa Mulungu akonzekere bwino lomwe kugwira ntchito iliyonse yabwino."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Pamaso pa Mulungu ndi pamaso pa Khristu Yesu, amene adzaweruza amoyo ndi akufa omwe pamene adzaonekera ndi ufumu wake, ndikukulamula kuti:"
                },
                "2": {
                    "verse_nr": "2",
                    "verse": "Lalikira Mawu; khala wokonzeka pa nthawi yake, ngakhale pamene si pa nthawi yake. Konza zolakwa zawo, dzudzula ndipo limbikitsa moleza mtima kwambiri ndi malangizo osamalitsa."
                },
                "3": {
                    "verse_nr": "3",
                    "verse": "Pakuti idzafika nthawi imene anthu adzakana chiphunzitso choona. M\u02bcmalo mwake, chifukwa chokhumba kumva zowakomera zokha, adzasonkhanitsa aphunzitsi ambiri omawawuza zimene iwo akufuna kumva."
                },
                "4": {
                    "verse_nr": "4",
                    "verse": "Sadzafuna kumva choona koma adzafuna kumva nthano chabe."
                },
                "5": {
                    "verse_nr": "5",
                    "verse": "Koma iwe, khala tcheru nthawi zonse, pirira m\u02bczovuta, gwira ntchito ya mlaliki, gwira ntchito zonse za utumiki wako."
                },
                "6": {
                    "verse_nr": "6",
                    "verse": "Pakuti moyo wanga wayamba kale kuthiridwa ngati nsembe, ndipo nthawi yakwana yoti ndinyamuke ulendo wanga."
                },
                "7": {
                    "verse_nr": "7",
                    "verse": "Ndamenya nkhondo yabwino, ndatsiriza bwino mpikisano wa liwiro ndipo ndasunga chikhulupiriro."
                },
                "8": {
                    "verse_nr": "8",
                    "verse": "Tsopano mphotho yanga ikundidikira imene ndi chipewa cha chilungamo, imene Ambuye, woweruza wolungama, adzandipatsa pa tsiku lijalo, osati ine ndekha komanso onse amene akufunitsitsa kubwera kwake."
                },
                "9": {
                    "verse_nr": "9",
                    "verse": "Ndemanga ya Paulo - Uyesetse kubwera kuno msanga."
                },
                "10": {
                    "verse_nr": "10",
                    "verse": "Paja Dema anandisiya chifukwa chokonda dziko lapansi lino, ndipo anapita ku Tesalonika. Kresike anapita ku Galatiya ndipo Tito anapita ku Dalimatiya."
                },
                "11": {
                    "verse_nr": "11",
                    "verse": "Ndatsala ndi Luka yekha basi. Mutenge Marko ndipo ubwere naye kuno, chifukwa amandithandiza mu utumiki wanga."
                },
                "12": {
                    "verse_nr": "12",
                    "verse": "Ndatumiza Tukiko ku Efeso."
                },
                "13": {
                    "verse_nr": "13",
                    "verse": "Pobwera, unditengere chofunda pamwamba chimene ndinachisiya kwa Kupro ku Trowa. Unditengerenso mabuku anga, makamaka aja azikopawa."
                },
                "14": {
                    "verse_nr": "14",
                    "verse": "Alekisandro, mmisiri wa zitsulo anandichitira zoyipa kwambiri. Ambuye adzamubwezera pa zimene anachita."
                },
                "15": {
                    "verse_nr": "15",
                    "verse": "Iwenso ukhale naye tcheru chifukwa anatsutsa kwambiri uthenga wathu."
                },
                "16": {
                    "verse_nr": "16",
                    "verse": "Podziteteza koyamba pa mlandu wanga, panalibe ndi mmodzi yemwe amene anandithandiza, koma aliyense anandithawa. Mulungu awakhululukire."
                },
                "17": {
                    "verse_nr": "17",
                    "verse": "Koma Ambuye anayima nane limodzi, ndipo anandipatsa mphamvu, kuti kudzera mwa ine, uthenga ulalikidwe kwambiri, ndikuti anthu a mitundu ina amve. Ndipo ndinalanditsidwa m\u02bckamwa mwa mkango."
                },
                "18": {
                    "verse_nr": "18",
                    "verse": "Ambuye adzandilanditsa ku chilichonse chofuna kundichita choyipa ndipo adzandisamalira bwino mpaka kundilowetsa chonse mu ufumu wake wakumwamba. Kwa Iye kukhale ulemerero mpaka muyaya."
                },
                "19": {
                    "verse_nr": "19",
                    "verse": "Mawu Otsiriza - Pereka moni kwa Prisila ndi Akura pamodzi ndi banja lonse la Onesiforo."
                },
                "20": {
                    "verse_nr": "20",
                    "verse": "Erasto anatsalira ku Korinto. Trofimo ndinamusiya akudwala ku Mileto."
                },
                "21": {
                    "verse_nr": "21",
                    "verse": "Uyesetse kubwera kuno nthawi yozizira isanafike. Eubulo akupereka moni, ndiponso Pude, Lino, Klaudiya ndi abale onse nawonso akupereka moni."
                },
                "22": {
                    "verse_nr": "22",
                    "verse": "Ambuye akhale ndi mzimu wako. Chisomo chikhale ndi inu nonse."
                }
            }
        }
    }
}