{
    "version": "CCL",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulo, mtumwi wa Khristu Yesu mwachifuniro cha Mulungu. Kulembera oyera mtima a ku Efeso, okhulupirika mwa Khristu Yesu:"
                },
                "2": {
                    "verse_nr": "2",
                    "verse": "Chisomo ndi mtendere kwa inu zochokera kwa Mulungu Atate athu ndi Ambuye Yesu Khristu."
                },
                "3": {
                    "verse_nr": "3",
                    "verse": "Madalitso Auzimu mwa Khristu - Tiyamike Mulungu, Atate a Ambuye athu Yesu Khristu, amene anatipatsa madalitso onse a uzimu kumwamba mwa Khristu."
                },
                "4": {
                    "verse_nr": "4",
                    "verse": "Dziko lapansi lisanalengedwe, Mulungu anatisankhiratu mwa Khristu kuti tikhale oyera mtima ndi wopanda cholakwa pamaso pake. Mwa chikondi chake,"
                },
                "5": {
                    "verse_nr": "5",
                    "verse": "Iye anakonzeratu kuti ife titengedwe ngati ana mwa Yesu Khristu, molingana ndi kukonda kwake ndi chifuniro chake."
                },
                "6": {
                    "verse_nr": "6",
                    "verse": "Anachita zimenezi kuti tiziyamika ulemerero wa chisomo chake, umene watipatsa kwaulere mwa Khristu amene amamukonda."
                },
                "7": {
                    "verse_nr": "7",
                    "verse": "Mwa Yesu Khristu, chifukwa cha magazi ake, ife tinawomboledwa ndi kukhululukidwa machimo athu molingana ndi kuchuluka kwa chisomo cha Mulungu"
                },
                "8": {
                    "verse_nr": "8",
                    "verse": "chimene anatipatsa mosawumira. Mwa nzeru zonse ndi chidziwitso,"
                },
                "9": {
                    "verse_nr": "9",
                    "verse": "Iye watiwululira chifuniro chake chimene chinali chobisika, chimene anachikonzeratu mwa Khristu, molingana ndi kukoma mtima kwake."
                },
                "10": {
                    "verse_nr": "10",
                    "verse": "Chimene anakonza kuti chichitike n\u02bcchakuti, ikakwana nthawi yake asonkhanitsa pamodzi mwa Khristu zinthu zonse za kumwamba ndi pa dziko lapansi."
                },
                "11": {
                    "verse_nr": "11",
                    "verse": "Iye anatisankhiratu mwa Khristu, atatikonzeratu molingana ndi machitidwe a Iye amene amachititsa zinthu zonse kuti zikwaniritse cholinga cha chifuniro chake,"
                },
                "12": {
                    "verse_nr": "12",
                    "verse": "n\u02bccholinga chakuti, ife amene tinali oyamba kukhala ndi chiyembekezo mwa Khristu, tiyamike ulemerero wake."
                },
                "13": {
                    "verse_nr": "13",
                    "verse": "Ndipo inunso pamene munamva mawu a choonadi, Uthenga Wabwino wa chipulumutso chanu, munayikidwanso mwa Khristu. Mutakhulupirira, anakusindikizani chizindikiro pokupatsani Mzimu Woyera amene Iye analonjeza."
                },
                "14": {
                    "verse_nr": "14",
                    "verse": "Mzimu Woyerayo ndi chikole chotsimikizira kuti tidzalandira madalitso athu, ndipo kuti Mulungu anatiwombola kuti tikhale anthu ake. Iye anachita zimenezi kuti timuyamike ndi kumulemekeza."
                },
                "15": {
                    "verse_nr": "15",
                    "verse": "Kuyamika ndi Kupemphera - Choncho, kuyambira pamene ndinamva za chikhulupiriro chanu mwa Ambuye Yesu ndi za chikondi chanu pa oyera mtima onse,"
                },
                "16": {
                    "verse_nr": "16",
                    "verse": "ine sindilekeza kuyamika Mulungu chifukwa cha inu. Ndimakukumbukirani m\u02bcmapemphero anga."
                },
                "17": {
                    "verse_nr": "17",
                    "verse": "Ndimapemphera kuti Mulungu wa Ambuye athu Yesu Khristu, Atate a ulemerero akupatseni mzimu wa nzeru ndi wa vumbulutso, kuti mumudziwe kwenikweni."
                },
                "18": {
                    "verse_nr": "18",
                    "verse": "Ndimapempheranso kuti maso a mitima yanu atsekuke ndi cholinga choti mudziwe chiyembekezo chimene Iye anakuyitanirani, chuma cha ulemerero chomwe chili mwa anthu oyera mtima."
                },
                "19": {
                    "verse_nr": "19",
                    "verse": "Ndiponso ndikufuna kuti mudziwe mphamvu zake zazikulu koposa zimene zili mwa ife amene timakhulupirira. Mphamvuyi ndi yofanana ndi mphamvu yoposa ija"
                },
                "20": {
                    "verse_nr": "20",
                    "verse": "imene inagwira ntchito pamene Mulungu anaukitsa Khristu kwa akufa, namukhazika Iye ku dzanja lake lamanja m\u02bcdziko la kumwamba."
                },
                "21": {
                    "verse_nr": "21",
                    "verse": "Anamukhazika pamwamba pa ulamuliro onse ndi mafumu, mphamvu ndi ufumu, ndiponso pamwamba pa dzina lililonse limene angalitchule, osati nthawi ino yokha komanso imene ikubwerayo."
                },
                "22": {
                    "verse_nr": "22",
                    "verse": "Ndipo Mulungu anayika zinthu zonse pansi pa mapazi ake ndi kumusankha Iyeyo kukhala mutu pa chilichonse chifukwa cha mpingo,"
                },
                "23": {
                    "verse_nr": "23",
                    "verse": "umene ndi thupi lake, chidzalo cha Iye amene adzaza chilichonse mu njira iliyonse."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Amene anali Akufa Alandira Moyo - Kunena za inu, kale munali akufa chifukwa cha zolakwa zanu ndi machimo anu,"
                },
                "2": {
                    "verse_nr": "2",
                    "verse": "mmene inu munkakhalamo pamene munkatsatira njira za dziko lapansi ndi za ulamuliro waufumu wa mlengalenga, mzimu umene ukugwira ntchito tsopano mwa amene samvera."
                },
                "3": {
                    "verse_nr": "3",
                    "verse": "Nthawi ina tonsefe tinalinso ndi moyo wonga wawo, tinkachitanso zilizonse zimene matupi ndi maganizo athu ankafuna. Mwachibadwa chathu, tinali oyenera chilango monga anthu ena onse."
                },
                "4": {
                    "verse_nr": "4",
                    "verse": "Koma chifukwa cha chikondi chake chachikulu pa ife, Mulungu amene ndi olemera m\u02bcchifundo,"
                },
                "5": {
                    "verse_nr": "5",
                    "verse": "anatipanga kukhala amoyo ndi Khristu ngakhale pamene ife tinali akufa mu zolakwa zathu. Koma tinapulumutsidwa mwachisomo."
                },
                "6": {
                    "verse_nr": "6",
                    "verse": "Ndipo Mulungu anatiukitsa pamodzi ndi Khristu ndi kutikhazika pamodzi ndi Iye mmwamba mwa Khristu Yesu,"
                },
                "7": {
                    "verse_nr": "7",
                    "verse": "ndi cholinga chakuti m\u02bcnthawi imene ikubwera, Iyeyo adzaonetse chuma choposa cha chisomo chake, choonetsedwa mwa kukoma mtima kwake kwa ife mwa Khristu Yesu."
                },
                "8": {
                    "verse_nr": "8",
                    "verse": "Pakuti mwapulumutsidwa mwachisomo, kudzera m\u02bcchikhulupiriro ndipo izi sizochokera mwa inu eni, koma ndi mphatso ya Mulungu,"
                },
                "9": {
                    "verse_nr": "9",
                    "verse": "osati ndi ntchito, kuti wina aliyense asadzitamandire."
                },
                "10": {
                    "verse_nr": "10",
                    "verse": "Pakuti ndife ntchito ya Mulungu, olengedwa mwa Khristu Yesu kuti tichite ntchito zabwino, zimene Mulungu anazikonzeratu kale kuti tizichite."
                },
                "11": {
                    "verse_nr": "11",
                    "verse": "Umodzi mwa Khristu - Chifukwa chake kumbukirani kuti poyamba inu amene munali anthu a mitundu ina mwachibadwa ndipo munkatchedwa \u201cosachita mdulidwe\u201d ndi amene amadzitcha okha \u201ca mdulidwe\u201d (zimene zinachitika m\u02bcthupi ndi manja a anthu)."
                },
                "12": {
                    "verse_nr": "12",
                    "verse": "Kumbukirani kuti nthawi imene inu munali wopanda Khristu, simunkawerengedwa ngati nzika za Israeli ndipo munali alendo pa pangano la lonjezo, wopanda chiyembekezo ndi opanda Mulungu m\u02bcdziko lapansi."
                },
                "13": {
                    "verse_nr": "13",
                    "verse": "Koma tsopano mwa Khristu Yesu, inu amene nthawi ina munali kutali, mwabweretsedwa pafupi kudzera m\u02bcmagazi a Khristu."
                },
                "14": {
                    "verse_nr": "14",
                    "verse": "Pakuti Iye mwini ndiye mtendere wathu, amene anachita kuti awiri akhale mmodzi ndipo anagumula chotchinga, khoma la udani lotilekanitsa,"
                },
                "15": {
                    "verse_nr": "15",
                    "verse": "pothetsa m\u02bcthupi lake lamulo pamodzi ndi zolamulira zake ndi malangizo. Cholinga chake chinali chakuti alenge mwa Iye mwini, munthu mmodzi watsopano kuchokera kwa abwino, motero n\u02bckupanga mtendere,"
                },
                "16": {
                    "verse_nr": "16",
                    "verse": "ndi kuyanjanitsa onse awiriwa m\u02bcthupi lake kwa Mulungu, kudzera pa mtanda, umene Iye anaphapo udani wawo."
                },
                "17": {
                    "verse_nr": "17",
                    "verse": "Iye anabwera ndipo analalikira mtendere kwa inu amene munali kutali ndi mtendere ndiponso kwa iwonso amene anali pafupi."
                },
                "18": {
                    "verse_nr": "18",
                    "verse": "Pakuti mwa Iye, ife tonse titha kufika kwa Atate mwa Mzimu mmodzi."
                },
                "19": {
                    "verse_nr": "19",
                    "verse": "Kotero kuti, inu sindinunso alendo ndi adani, koma nzika pamodzi ndi anthu a Mulungu ndiponso a m\u02bcbanja la Mulungu."
                },
                "20": {
                    "verse_nr": "20",
                    "verse": "Ndinu okhazikika pa maziko a atumwi ndi a aneneri, pamodzi ndi Khristu Yesu mwini ngati mwala wa pa ngodya."
                },
                "21": {
                    "verse_nr": "21",
                    "verse": "Mwa Iyeyo, nyumba yonse yalumikizidwa pamodzi ndipo yakwezedwa kukhala Nyumba yoyera mwa Ambuye."
                },
                "22": {
                    "verse_nr": "22",
                    "verse": "Ndipo mwa Iye, inunso mukamangidwa pamodzi ndi ena onse kukhala nyumba yokhalamo imene Mulungu amakhala mwa Mzimu wake."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Paulo Mlaliki wa Anthu a Mitundu Ina - N\u02bcchifukwa chake ine Paulo, ndili wam\u02bcndende wa Khristu Yesu chifukwa cha inu anthu a mitundu ina."
                },
                "2": {
                    "verse_nr": "2",
                    "verse": "Ndithudi, inu munamva za ntchito yachisomo cha Mulungu imene anandipatsa chifukwa cha inu,"
                },
                "3": {
                    "verse_nr": "3",
                    "verse": "ndicho chinsinsi chimene chinawululidwa kwa ine mwa vumbulutso, monga ndinakulemberani kale mwachidule."
                },
                "4": {
                    "verse_nr": "4",
                    "verse": "Pamene mukuwerenga izi, inu mudzazindikira za chidziwitso changa pa chinsinsi cha Khristu,"
                },
                "5": {
                    "verse_nr": "5",
                    "verse": "chimene sichinawululidwe kwa anthu amibado ina monga momwe tsopano chawululidwa ndi Mzimu wa Mulungu mwa atumwi oyera ndi aneneri."
                },
                "6": {
                    "verse_nr": "6",
                    "verse": "Chinsinsicho n\u02bcchakuti, kudzera mu Uthenga Wabwino anthu a mitundu ina ndi olowam\u02bcmalo pamodzi ndi Aisraeli, ndi ziwalo za thupi limodzi, ndi olandira nawo pamodzi malonjezo a mwa Khristu Yesu."
                },
                "7": {
                    "verse_nr": "7",
                    "verse": "Mwachisomo cha Mulungu ndi mphamvu zake, ine ndinasanduka mtumiki wa Uthenga Wabwinowu."
                },
                "8": {
                    "verse_nr": "8",
                    "verse": "Ngakhale ndili wamng\u02bcono kwambiri pakati pa anthu onse a Mulungu, anandipatsa chisomo chimenechi cholalikira kwa anthu a mitundu ina chuma chopanda malire cha Khristu."
                },
                "9": {
                    "verse_nr": "9",
                    "verse": "Ndinasankhidwa kuti ndifotokoze momveka bwino kwa munthu aliyense za chinsinsi chimenechi, chinsinsi chimene kuyambira kale chinali chobisika mwa Mulungu amene analenga zinthu zonse."
                },
                "10": {
                    "verse_nr": "10",
                    "verse": "Cholinga chake tsopano n\u02bcchakuti, kudzera mwa mpingo, mafumu ndi a ulamuliro onse a kumwamba adziwe nzeru zochuluka za Mulungu."
                },
                "11": {
                    "verse_nr": "11",
                    "verse": "Chimenechi chinali chikonzero chamuyaya cha Mulungu, chimene chinachitika kudzera mwa Khristu Yesu Ambuye athu."
                },
                "12": {
                    "verse_nr": "12",
                    "verse": "Mwa Khristu ndi mwa chikhulupiriro chathu mwa Iye, timayandikira kwa Mulungu momasuka ndi molimbika mtima."
                },
                "13": {
                    "verse_nr": "13",
                    "verse": "Choncho, ine ndikukupemphani kuti musakhumudwe popeza ndikusautsidwa chifukwa cha inu pakuti masautso angawa ndi ulemerero wanu."
                },
                "14": {
                    "verse_nr": "14",
                    "verse": "Paulo Apempherera Aefeso - N\u02bcchifukwa chake ine ndikugwada pamaso pa Atate,"
                },
                "15": {
                    "verse_nr": "15",
                    "verse": "amene banja lililonse kumwamba ndi pa dziko lapansi limatchulidwa ndi dzina lawo."
                },
                "16": {
                    "verse_nr": "16",
                    "verse": "Ndikupemphera kuti kuchokera m\u02bcchuma cha ulemerero wake alimbikitse moyo wanu wa m\u02bckati ndi mphamvu za Mzimu wake,"
                },
                "17": {
                    "verse_nr": "17",
                    "verse": "kuti Khristu akhazikike m\u02bcmitima mwanu mwachikhulupiriro. Ndipo ndikukupemphererani kuti muzikike ndi kukhazikika m\u02bcchikondi"
                },
                "18": {
                    "verse_nr": "18",
                    "verse": "kuti mukhale ndi mphamvu, kuti pamodzi ndi anthu oyera mtima onse muthe kuzindikira kupingasa, kutalika ndi kukwera komanso kuzama kwake kwa chikondi cha Khristu."
                },
                "19": {
                    "verse_nr": "19",
                    "verse": "Ndikukupemphererani kuti mudziwe chikondi chija cha Khristu chopitirira nzeru za anthu, kuti mudzazidwe kwathunthu ndi moyo wa Mulungu mwini."
                },
                "20": {
                    "verse_nr": "20",
                    "verse": "Tsopano kwa Iye amene angathe kuchita zochuluka kuposa zimene tingapemphe, kapena kuganiza molingana ndi mphamvu zake zimene zikugwira ntchito mwa ife,"
                },
                "21": {
                    "verse_nr": "21",
                    "verse": "Iyeyo akhale ndi ulemu mu mpingo ndi mwa Khristu Yesu pa mibado yonse mpaka muyaya. Ameni."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Umodzi M\u02bcthupi la Khristu - Ine monga wam\u02bcndende chifukwa chotumikira Ambuye, ndikukulimbikitsani kuti mukhale moyo woyenera mayitanidwe amene munalandira."
                },
                "2": {
                    "verse_nr": "2",
                    "verse": "Mukhale odzichepetsa kwathunthu ndi ofatsa; mukhale oleza mtima, ololerana wina ndi mnzake mwachikondi."
                },
                "3": {
                    "verse_nr": "3",
                    "verse": "Muyesetse kusunga umodzi wa Mzimu; umodzi umene umatimangirira pamodzi mu mtendere."
                },
                "4": {
                    "verse_nr": "4",
                    "verse": "Pali thupi limodzi ndiponso Mzimu mmodzi, monganso pali chiyembekezo chimodzi chimene anakuyitanirani."
                },
                "5": {
                    "verse_nr": "5",
                    "verse": "Pali Ambuye mmodzi, chikhulupiriro chimodzi, ubatizo umodzi;"
                },
                "6": {
                    "verse_nr": "6",
                    "verse": "Mulungu mmodzi ndi Atate a onse, ndipo ali mwa onse."
                },
                "7": {
                    "verse_nr": "7",
                    "verse": "Koma aliyense wa ife wapatsidwa chisomo molingana ndi muyeso wa mphatso ya Khristu."
                },
                "8": {
                    "verse_nr": "8",
                    "verse": "N\u02bcchifukwa chake akunena kuti, \u201cIye atakwera kumwamba, anatenga chigulu cha a m\u02bcndende ndipo anapereka mphatso kwa anthu.\u201d"
                },
                "9": {
                    "verse_nr": "9",
                    "verse": "Kodi mawu akuti, \u201cIye anakwera\u201d akutanthauza chiyani, ngati Iyeyo sanatsikire kunsi kwa dziko lapansi?"
                },
                "10": {
                    "verse_nr": "10",
                    "verse": "Iye amene anatsika ndi yemweyo anakwera koposa m\u02bcmayiko a kumwamba onse, ndi cholinga choti zinthu zonse zikhale zodzaza ndi Iye."
                },
                "11": {
                    "verse_nr": "11",
                    "verse": "Iye ndiye amene anapereka mphatso kwa ena kuti akhale atumwi ndi ena aneneri, ena alaliki, ndi ena abusa ndi aphunzitsi."
                },
                "12": {
                    "verse_nr": "12",
                    "verse": "Ntchito yawo ndi kukonza oyera mtima kuti agwire ntchito ya utumiki kuti thupi la Khristu lilimbikitsidwe."
                },
                "13": {
                    "verse_nr": "13",
                    "verse": "Izi zidzatifikitsa tonse ku umodzi wachikhulupiriro, kumudziwa Mwana wa Mulungu, kukhwima msinkhu ndi kufika pa muyeso wangwiro weniweni wopezeka mwa Khristu."
                },
                "14": {
                    "verse_nr": "14",
                    "verse": "Motero sitidzakhalanso makanda, ogwedezekagwedezeka ndi mafunde, otengekatengeka ndi mphepo iliyonse ya chiphunzitso ndi kuchenjera kwa anthu achinyengo amene amasocheretsa anthu ndi kuchenjera kwawo."
                },
                "15": {
                    "verse_nr": "15",
                    "verse": "M\u02bcmalo mwake, poyankhula choonadi mwachikondi, tidzakula mu zinthu zonse ndi kukhala thupi la Khristu, amene ndi Mutu, omwe ndi mpingo."
                },
                "16": {
                    "verse_nr": "16",
                    "verse": "Mwa Iye thupi lonse lalumikizidwa ndi kugwirana pamodzi ndi mitsempha yothandizira. Likukula ndi kudzilimbitsa lokha mwachikondi, pomwe chiwalo chilichonse chikugwira ntchito yake."
                },
                "17": {
                    "verse_nr": "17",
                    "verse": "Malangizo pa Makhalidwe a Chikhristu - Tsono ine ndikukuwuzani izi, ndipo ndikunenetsa mwa Ambuye, kuti musayendenso monga amachitira anthu a mitundu ina potsata maganizo awo opanda pake."
                },
                "18": {
                    "verse_nr": "18",
                    "verse": "Maganizo awo ndi odetsedwa, ndi osiyanitsidwa ndi moyo wa Mulungu chifukwa cha umbuli umene uli mwa iwo chifukwa cha kuwuma mtima kwawo."
                },
                "19": {
                    "verse_nr": "19",
                    "verse": "Popeza sazindikiranso kanthu kalikonse, adzipereka okha kuti akhumbe zonyansa, kuti achite mtundu uliwonse wa zoyipa ndi zilakolako zosatha."
                },
                "20": {
                    "verse_nr": "20",
                    "verse": "Koma inu simunadziwe Khristu m\u02bcnjira yotere."
                },
                "21": {
                    "verse_nr": "21",
                    "verse": "Zoonadi munamva za Iye ndipo munaphunzitsidwa mwa Iye molingana ndi choonadi chimene chili mwa Yesu."
                },
                "22": {
                    "verse_nr": "22",
                    "verse": "Inu munaphunzitsidwa molingana ndi moyo wanu wakale, kuchotsa umunthu wakale, umene ukupitirira kuwonongeka ndi zilakolako zachinyengo;"
                },
                "23": {
                    "verse_nr": "23",
                    "verse": "kuti mukonzedwe mwatsopano m\u02bcmitima mwanu;"
                },
                "24": {
                    "verse_nr": "24",
                    "verse": "ndi kuti muvale umunthu watsopano, wolengedwa kuti ufanane ndi Mulungu mu chilungamo chenicheni ndi chiyero."
                },
                "25": {
                    "verse_nr": "25",
                    "verse": "Chifukwa chake, aliyense wa inu aleke kunama ndipo ayankhule zoona kwa m\u02bcbale wake, pakuti ife tonse ndife ziwalo za thupi limodzi."
                },
                "26": {
                    "verse_nr": "26",
                    "verse": "Kwiyani koma musachimwe. Dzuwa lisalowe mukanali chikwiyire."
                },
                "27": {
                    "verse_nr": "27",
                    "verse": "Musamupatse mpata Satana."
                },
                "28": {
                    "verse_nr": "28",
                    "verse": "Iye amene wakhala akuba asabenso, koma agwire ntchito ndi kuchita kenakake kaphindu ndi manja ake, kuti akhale ndi kenakake kogawana ndi amene akusowa."
                },
                "29": {
                    "verse_nr": "29",
                    "verse": "M\u02bckamwa mwanu musatuluke mawu aliwonse onyansa, koma okhawo amene ndi othandiza kulimbikitsa ena molingana ndi zosowa zawo, kuti athandize amene akawamve."
                },
                "30": {
                    "verse_nr": "30",
                    "verse": "Ndipo musamvetse chisoni Mzimu Woyera wa Mulungu amene mwasindikizidwa naye chizindikiro cha tsiku la kuwomboledwa."
                },
                "31": {
                    "verse_nr": "31",
                    "verse": "Chotsani kuzondana, ukali ndi kupsa mtima, chiwawa ndi kuyankhula zachipongwe, pamodzi ndi choyipa chilichonse."
                },
                "32": {
                    "verse_nr": "32",
                    "verse": "Mukomerane mtima ndi kuchitirana chifundo wina ndi mnzake. Khululukiranani wina ndi mnzake, monga momwe Mulungu anakukhululukirani mwa Khristu."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Choncho, monga ana okondedwa, tsatirani chitsanzo cha Mulungu."
                },
                "2": {
                    "verse_nr": "2",
                    "verse": "Muzikondana monga Khristu anakonda ife nadzipereka yekha chifukwa cha ife monga chopereka cha fungo lokoma ndi nsembe kwa Mulungu."
                },
                "3": {
                    "verse_nr": "3",
                    "verse": "Koma pakati panu pasamveke n\u02bcpang\u02bcono pomwe zadama, kapena za mtundu wina uliwonse wa chodetsa, kapena za umbombo, chifukwa izi ndi zosayenera kwa anthu oyera a Mulungu."
                },
                "4": {
                    "verse_nr": "4",
                    "verse": "Musamatukwane, kuyankhula zopusa kapena kunena nthabwala zopanda pake, zomwe ndi zosayenera, koma m\u02bcmalo mwake muziyamika."
                },
                "5": {
                    "verse_nr": "5",
                    "verse": "Dziwani ichi, palibe wadama, wochita zonyansa kapena waumbombo, munthu wotero ali ngati wopembedza mafano, amenewa alibe malo mu ufumu wa Khristu ndi Mulungu."
                },
                "6": {
                    "verse_nr": "6",
                    "verse": "Musalole wina akunamizeni ndi mawu opanda pake, pakuti chifukwa cha zinthu ngati izi mkwiyo wa Mulungu ukubwera pa amene samvera."
                },
                "7": {
                    "verse_nr": "7",
                    "verse": "N\u02bcchifukwa chake musamayanjane nawo anthu otere."
                },
                "8": {
                    "verse_nr": "8",
                    "verse": "Pajatu inu nthawi ina munali mdima, koma tsopano ndinu kuwunika mwa Ambuye. Mukhale ngati ana akuwunika"
                },
                "9": {
                    "verse_nr": "9",
                    "verse": "(pakuti pamene pali kuwunika pamapezekaponso zabwino zonse, chilungamo ndi choonadi)."
                },
                "10": {
                    "verse_nr": "10",
                    "verse": "Inu mufufuze chimene chimakondweretsa Ambuye."
                },
                "11": {
                    "verse_nr": "11",
                    "verse": "Musayanjane nazo ntchito zosapindulitsa za mdima, koma m\u02bcmalo mwake muzitsutse."
                },
                "12": {
                    "verse_nr": "12",
                    "verse": "Pakuti ndi zochititsa manyazi ngakhale kutchula zomwe zimachitika mseri."
                },
                "13": {
                    "verse_nr": "13",
                    "verse": "Koma kuwala kumawunikira zinthu, ndipo chilichonse chimaonekera poyera. Choncho chilichonse choonekera poyera chimasandukanso kuwala."
                },
                "14": {
                    "verse_nr": "14",
                    "verse": "N\u02bcchifukwa chake Malemba akuti, \u201cDzuka, wamtulo iwe, uka kwa akufa, ndipo Khristu adzakuwalira.\u201d"
                },
                "15": {
                    "verse_nr": "15",
                    "verse": "Samalani makhalidwe anu, musakhale ngati opanda nzeru koma ngati anzeru."
                },
                "16": {
                    "verse_nr": "16",
                    "verse": "Gwiritsani ntchito mpata uliwonse, chifukwa masiku ano ndi oyipa."
                },
                "17": {
                    "verse_nr": "17",
                    "verse": "Choncho musakhale opusa, koma mudziwe zimene Ambuye akufuna kuti muchite."
                },
                "18": {
                    "verse_nr": "18",
                    "verse": "Musaledzere ndi vinyo, chifukwa adzawononga moyo wanu. M\u02bcmalo mwake, mudzazidwe ndi Mzimu Woyera."
                },
                "19": {
                    "verse_nr": "19",
                    "verse": "Muziyankhulana wina ndi mnzake mawu a Masalimo, nyimbo za Mulungu ndi nyimbo za uzimu. Muziyimbira Ambuye movomerezana ndi mitima yanu."
                },
                "20": {
                    "verse_nr": "20",
                    "verse": "Muziyamika Mulungu Atate nthawi zonse chifukwa cha zonse, m\u02bcdzina la Ambuye athu Yesu Khristu."
                },
                "21": {
                    "verse_nr": "21",
                    "verse": "Malangizo kwa Akazi ndi Amuna M\u02bcbanja - Gonjeranani wina ndi mnzake, kuonetsa kuopa Khristu."
                },
                "22": {
                    "verse_nr": "22",
                    "verse": "Inu akazi, muzigonjera amuna anu, monga mumagonjera kwa Ambuye."
                },
                "23": {
                    "verse_nr": "23",
                    "verse": "Pakuti mwamuna ndi mutu wa mkazi monga momwe Khristu ali mutu wa mpingo, thupi lake, limene Iyeyo ndi Mpulumutsi wake."
                },
                "24": {
                    "verse_nr": "24",
                    "verse": "Tsono monga mpingo umagonjera Khristu, momwemonso akazi akuyenera kugonjera amuna awo mu zonse."
                },
                "25": {
                    "verse_nr": "25",
                    "verse": "Inu amuna, kondani akazi anu monga momwe Khristu anakondera mpingo nadzipereka yekha m\u02bcmalo mwa mpingowo"
                },
                "26": {
                    "verse_nr": "26",
                    "verse": "kuti awupatule ukhale oyera, atawuyeretsa powusambitsa ndi madzi omwe ndi mawu ake."
                },
                "27": {
                    "verse_nr": "27",
                    "verse": "Anachita zimenezi kuti awupereke mpingowo kwa Iye mwini, mpingo wowala ndi waulemerero, wopanda banga kapena makwinya kapena chilema chilichonse, koma oyera ndi wangwiro."
                },
                "28": {
                    "verse_nr": "28",
                    "verse": "Momwemonso, amuna akuyenera kukonda akazi awo monga matupi awo. Iye amene akonda mkazi wake adzikondanso yekha."
                },
                "29": {
                    "verse_nr": "29",
                    "verse": "Pakuti palibe amene amadana nalo thupi lake, koma amalidyetsa ndi kulisamalira bwino, monga momwe Khristu amachitira ndi mpingo wake"
                },
                "30": {
                    "verse_nr": "30",
                    "verse": "pakuti ndife ziwalo za thupi lake."
                },
                "31": {
                    "verse_nr": "31",
                    "verse": "\u201cPa chifukwa ichi, mwamuna adzasiya abambo ndi amayi ake nakaphatikana ndi mkazi wake, ndipo awiriwo adzakhala thupi limodzi.\u201d"
                },
                "32": {
                    "verse_nr": "32",
                    "verse": "Ichi ndi chinsinsi chozama, koma ine ndikunena za Khristu ndi mpingo."
                },
                "33": {
                    "verse_nr": "33",
                    "verse": "Chomwecho, aliyense mwa inu akuyenera kukonda mkazi wake monga adzikondera iye mwini, ndipo mkazi akuyenera kulemekeza mwamuna wake."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ana ndi Makolo Awo - Inu ana, mverani makolo anu mwa Ambuye, pakuti zimenezi ndi zoyenera."
                },
                "2": {
                    "verse_nr": "2",
                    "verse": "\u201cLemekeza abambo ndi amayi ako.\u201d Limeneli ndi lamulo loyamba lokhala ndi lonjezo."
                },
                "3": {
                    "verse_nr": "3",
                    "verse": "Ngati ulemekeza abambo ako ndi amayi ako, \u201czinthu zidzakuyendera bwino ndipo udzasangalala ndi moyo wautali pa dziko lapansi.\u201d"
                },
                "4": {
                    "verse_nr": "4",
                    "verse": "Abambo musakwiyitse ana anu; m\u02bcmalo mwake, muwalere m\u02bcchiphunzitso ndi m\u02bcchilangizo cha Ambuye."
                },
                "5": {
                    "verse_nr": "5",
                    "verse": "Antchito ndi Mabwana Awo - Inu antchito, mverani mabwana anu mwaulemu ndi mwamantha ndi moona mtima, monga momwe mungamvere Khristu."
                },
                "6": {
                    "verse_nr": "6",
                    "verse": "Musawamvere pamene akukuonani kuti akukomereni mtima, koma ngati akapolo a Khristu ochita chifuniro cha Mulungu kuchokera mu mtima mwanu."
                },
                "7": {
                    "verse_nr": "7",
                    "verse": "Tumikirani ndi mtima wonse, ngati kuti mukutumikira Ambuye, osati anthu."
                },
                "8": {
                    "verse_nr": "8",
                    "verse": "Inu mukudziwa kuti Ambuye adzamupatsa munthu aliyense mphotho chifukwa cha ntchito yake yabwino imene anagwira, kaya munthuyo ndi kapolo kapena mfulu."
                },
                "9": {
                    "verse_nr": "9",
                    "verse": "Ndipo inu mabwana, muziwachitiranso chimodzimodzi antchito anu. Musamawaopseze, popeza mukudziwa kuti Mbuye wawo ndi wanunso, nonse Mbuye wanu ali kumwamba, ndipo Iyeyo alibe tsankho."
                },
                "10": {
                    "verse_nr": "10",
                    "verse": "Zida Zankhondo za Mulungu - Potsiriza ndikuti, dzilimbitseni mwa Ambuye ndi mwa mphamvu zake zazikulu."
                },
                "11": {
                    "verse_nr": "11",
                    "verse": "Valani zida zonse za Mulungu kuti muthe kuyima ndi kukana machenjerero a Satana."
                },
                "12": {
                    "verse_nr": "12",
                    "verse": "Pakuti sitikulimbana ndi thupi ndi magazi, koma tikulimbana ndi maufumu, maulamuliro, mphamvu za dziko la mdima, ndi mphamvu zoyipa kwambiri zauzimu zamlengalenga."
                },
                "13": {
                    "verse_nr": "13",
                    "verse": "Choncho valani zida zonse za Mulungu, kuti pamene tsiku loyipa kwambiri lifika, mudzathe kuyima chilili, ndipo mutatha kuchita zonse, mudzayimabe mwamphamvu."
                },
                "14": {
                    "verse_nr": "14",
                    "verse": "Tsono imani mwamphamvu, mutamangira choonadi ngati lamba m\u02bcchiwuno mwanu, mutavala chilungamo ngati chitsulo chotchinjiriza pa chifuwa."
                },
                "15": {
                    "verse_nr": "15",
                    "verse": "Valani Uthenga Wabwino wamtendere ku mapazi anu ngati nsapato."
                },
                "16": {
                    "verse_nr": "16",
                    "verse": "Kuwonjezera pa zonsezi, nyamulani chishango cha chikhulupiriro, ndipo ndi chimenechi mudzatha kuzimitsa mivi yonse yoyaka moto ya oyipayo."
                },
                "17": {
                    "verse_nr": "17",
                    "verse": "Valani chipewa cha chipulumutso ndi kutenga lupanga la mzimu, limene ndi Mawu a Mulungu."
                },
                "18": {
                    "verse_nr": "18",
                    "verse": "Ndipo mupemphere mwa Mzimu nthawi zonse, m\u02bcmitundu yonse ya mapemphero ndi zopempha. Ndipo pozindikira izi, khalani achangu kupempherera oyera mtima nthawi zonse."
                },
                "19": {
                    "verse_nr": "19",
                    "verse": "Mundipempherere inenso, kuti nthawi iliyonse pamene nditsekula pakamwa panga, andipatse mawu kuti ndiwulule zinsinsi za Uthenga Wabwino mopanda mantha."
                },
                "20": {
                    "verse_nr": "20",
                    "verse": "Ndine kazembe wa Uthenga Wabwinowu ngakhale ndili womangidwa m\u02bcndende. Pempherani kuti ndilalikire mopanda mantha, monga ndiyenera."
                },
                "21": {
                    "verse_nr": "21",
                    "verse": "Mawu Otsiriza - Tukiko, m\u02bcbale wanga wokondedwa ndi mtumiki wokhulupirika mwa Ambuye, adzakuwuzani zonse kuti inunso mudziwe mmene ndilili ndi zimene ndikuchita."
                },
                "22": {
                    "verse_nr": "22",
                    "verse": "Ine ndikumutumiza kwa inu, kuti mudziwe za moyo wathu, ndi kuti akulimbikitseni."
                },
                "23": {
                    "verse_nr": "23",
                    "verse": "Mtendere, chikondi pamodzi ndi chikhulupiriro kuchokera kwa Mulungu Atate ndi Ambuye Yesu Khristu zikhale ndi abale onse."
                },
                "24": {
                    "verse_nr": "24",
                    "verse": "Chisomo kwa onse amene amakonda Ambuye athu Yesu Khristu ndi chikondi chosatha."
                }
            }
        }
    }
}