{
    "version": "CCL",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ndine Petro, mtumwi wa Yesu Khristu. Ndikulemba kalatayi kwa onse osankhidwa ndi Mulungu, alendo m\u02bcdziko lapansi, obalalikira ku Ponto, Galatiya, Kapadokiya, Asiya ndi Bituniya."
                },
                "2": {
                    "verse_nr": "2",
                    "verse": "Mulungu Atate anakusankhani, atakudziwani kuyambira pachiyambi, ndipo Mzimu Woyera wakuyeretsani kuti mumvere Yesu Khristu ndikutsukidwa ndi magazi ake. Chisomo ndi mtendere zikhale ndi inu mochuluka."
                },
                "3": {
                    "verse_nr": "3",
                    "verse": "Kuyamika Mulungu Chifukwa cha Chiyembekezo Chamoyo - Alemekezedwe Mulungu, Atate wa Ambuye athu Yesu Khristu. Mwachifundo chake chachikulu anatibadwitsa kwatsopano, m\u02bcchiyembekezo chamoyo pomuukitsa Yesu Khristu kwa akufa,"
                },
                "4": {
                    "verse_nr": "4",
                    "verse": "kuti tidzalandire chuma chomwe sichingawonongeke, kuyipitsidwa kapena kufota. Chuma chimenechi akukusungirani kumwamba."
                },
                "5": {
                    "verse_nr": "5",
                    "verse": "Mwachikhulupiriro, mukusungidwa ndi mphamvu ya Mulungu mpaka chipulumutso chitafika chimene chinakonzedwa kuti adzachionetse nthawi yotsiriza."
                },
                "6": {
                    "verse_nr": "6",
                    "verse": "Zimenezi zikukondweretseni kwambiri, ngakhale tsopano, kwa kanthawi kochepa, mukumva zowawa m\u02bcmayesero osiyanasiyana."
                },
                "7": {
                    "verse_nr": "7",
                    "verse": "Mayeserowa abwera n\u02bccholinga chakuti chikhulupiriro chanu, chimene ndi chamtengo woposa wa golide, amene amawonongeka ngakhale amayengedwa ndi moto, chitsimikizike kuti ndi chenicheni. Pamenepo ndiye mudzalandire mayamiko, ulemerero ndi ulemu pamene Yesu Khristu adzaoneka."
                },
                "8": {
                    "verse_nr": "8",
                    "verse": "Ngakhale kuti simunamuone, mumamukonda; ndipo ngakhale kuti simukumuona tsopano, mumamukhulupirira ndipo mumakondwera ndi chimwemwe chachikulu ndi chosaneneka."
                },
                "9": {
                    "verse_nr": "9",
                    "verse": "Motero mukulandira mphotho ya chikhulupiriro chanu, ndiyo chipulumutso cha moyo wanu."
                },
                "10": {
                    "verse_nr": "10",
                    "verse": "Kunena za chipulumutso chimenechi, aneneri amene ananeneratu za chisomo chimene chimabwera kwa inu, anafunafuna mofufuzafufuza za chipulumutsochi,"
                },
                "11": {
                    "verse_nr": "11",
                    "verse": "kufuna kudziwa nthawi ndi momwe zidzachitikire zinthu zimene Mzimu wa Khristu amene ali mwa iwo ankanenera za kuvutika kwa Khristu, ndi ulemerero umene adzakhale nawo pambuyo pake."
                },
                "12": {
                    "verse_nr": "12",
                    "verse": "Mulungu anawawululira kuti ntchito yawoyo sankayigwira chifukwa cha iwo eni, koma chifukwa inu, pamene iwo ankayankhula zinthu zimene mwamva tsopano kuchokera kwa amene amalalikira Uthenga Wabwino mwamphamvu ya Mzimu Woyera wotumidwa kuchokera kumwamba. Ngakhale angelo amalakalaka kuona nawo zinthuzi."
                },
                "13": {
                    "verse_nr": "13",
                    "verse": "Khalani Oyera Mtima - Choncho konzani mtima wanu, khalani odziretsa; khazikitsani chiyembekezo chanu kotheratu pa chisomo chimene mudzapatsidwe pamene Yesu Khristu adzaonekera."
                },
                "14": {
                    "verse_nr": "14",
                    "verse": "Monga ana omvera, musatsatenso zilakolako zoyipa zomwe munali nazo pamene munali osadziwa."
                },
                "15": {
                    "verse_nr": "15",
                    "verse": "Koma monga amene anakuyitanani ndi woyera, inunso khalani oyera mtima m\u02bcmakhalidwe anu wonse."
                },
                "16": {
                    "verse_nr": "16",
                    "verse": "Pakuti, kwalembedwa kuti, \u201cKhalani oyera mtima, chifukwa Ine ndine Woyera.\u201d"
                },
                "17": {
                    "verse_nr": "17",
                    "verse": "Popeza mumapemphera kwa Atate amene amaweruza munthu aliyense mopanda tsankho molingana ndi zochita zake, pa nthawi imene muli alendo pa dziko lapansi khalani moopa Mulungu."
                },
                "18": {
                    "verse_nr": "18",
                    "verse": "Pakuti mukudziwa kuti simunawomboledwe ndi zinthu zimene zimawonongeka monga siliva kapena golide, kuchoka ku khalidwe lanu lachabe limene munalandira kwa makolo anu."
                },
                "19": {
                    "verse_nr": "19",
                    "verse": "Koma munawomboledwa ndi magazi a mtengowapatali a Khristu, Mwana Wankhosa wopanda banga kapena chilema."
                },
                "20": {
                    "verse_nr": "20",
                    "verse": "Iye anasankhidwa lisanalengedwe dziko lapansi, koma waonetsedwa chifukwa cha inu pa nthawi ino yotsiriza."
                },
                "21": {
                    "verse_nr": "21",
                    "verse": "Kudzera mwa Iye mumakhulupirira Mulungu, amene anamuukitsa kwa akufa namupatsa ulemerero. N\u02bcchifukwa chake chikhulupiriro ndi chiyembekezo chanu chili mwa Mulungu."
                },
                "22": {
                    "verse_nr": "22",
                    "verse": "Tsopano mwayeretsa mitima yanu pomvera choonadi, kuti muzikondana ndi abale anu, kukondana kwenikweni kochokera pansi pa mtima."
                },
                "23": {
                    "verse_nr": "23",
                    "verse": "Popeza mwabadwanso, osati ndi mbewu imene imawonongeka, koma imene siwonongeka, ndiye kuti ndi Mawu a Mulungu amoyo ndi okhalitsa."
                },
                "24": {
                    "verse_nr": "24",
                    "verse": "Pakuti, \u201cAnthu onse ali ngati udzu, ndipo ulemerero wawo uli ngati duwa la kuthengo. Udzu umafota ndipo duwa limathothoka,"
                },
                "25": {
                    "verse_nr": "25",
                    "verse": "koma mawu a Ambuye adzakhala mpaka muyaya.\u201d Ndipo awa ndi mawu amene tinalalikira kwa inu."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Choncho, lekani zoyipa zonse, chinyengo chilichonse, chiphamaso, nsanje ndi kusinjirira kulikonse."
                },
                "2": {
                    "verse_nr": "2",
                    "verse": "Monga makanda obadwa kumene amalirira mkaka, inunso muzilakalaka mkaka weniweni wauzimu, kuti mukule ndi kukufikitsani ku chipulumutso chanu,"
                },
                "3": {
                    "verse_nr": "3",
                    "verse": "pakuti tsopano mwalawadi kuti Ambuye ndi wabwino."
                },
                "4": {
                    "verse_nr": "4",
                    "verse": "Mwala wa Moyo ndi Anthu Osankhidwa - Pamene mukubwera kwa Iye, amene ndi Mwala wa moyo, umene anthu anawukana, koma Mulungu anawusankha kuti ndi wa mtengowapatali,"
                },
                "5": {
                    "verse_nr": "5",
                    "verse": "inunso, mukhale ngati miyala ya moyo yoti Mulungu amangire nyumba yake yauzimu kuti mukhale ansembe opatulika, opereka nsembe zauzimu zovomerezeka ndi Mulungu mwa Yesu Khristu."
                },
                "6": {
                    "verse_nr": "6",
                    "verse": "Pakuti m\u02bcMalemba mwalembedwa kuti, \u201cTaonani, ndikuyika mwala wa maziko mu Ziyoni, wosankhika ndi wamtengowapatali. Amene akhulupirira Iye sadzachititsidwa manyazi.\u201d"
                },
                "7": {
                    "verse_nr": "7",
                    "verse": "Tsono kwa inu okhulupirira, mwalawo ndi wamtengowapatali. Koma kwa amene sakhulupirira, \u201cMwala umene amisiri anawukana wasanduka mwala wa maziko,"
                },
                "8": {
                    "verse_nr": "8",
                    "verse": "ndi \u201cMwala wopunthwitsa anthu ndiponso thanthwe limene limagwetsa anthu.\u201d Iwo amapunthwa chifukwa samvera uthenga, pakuti ichi ndiye chinali chifuniro cha Mulungu pa iwo."
                },
                "9": {
                    "verse_nr": "9",
                    "verse": "Koma inu ndinu anthu osankhidwa ndi Mulungu, ansembe achifumu, mtundu woyera mtima, anthu ake enieni a Mulungu, munasankhidwa kuti mulalikire za ntchito zamphamvu za Iye amene anakuyitanani kuti mutuluke mu mdima ndi kulowa m\u02bckuwunika kwake kodabwitsa."
                },
                "10": {
                    "verse_nr": "10",
                    "verse": "Kale simunali anthu ake, koma tsopano ndinu anthu a Mulungu. Kale simunalandire chifundo, koma tsopano mwalandira chifundo."
                },
                "11": {
                    "verse_nr": "11",
                    "verse": "Okondedwa, ndikukupemphani, ngati alendo pansi pano, pewani zilakolako za uchimo, zimene zimachita nkhondo ndi moyo wanu."
                },
                "12": {
                    "verse_nr": "12",
                    "verse": "Khalani moyo wabwino pakati pa anthu osapembedza kuti ngakhale atakusinjirirani kuti mumachita zoyipa, iwowo akaona ntchito zanu zabwino, adzalemekeza Mulungu pa tsiku lomwe Iye adzatiyendere."
                },
                "13": {
                    "verse_nr": "13",
                    "verse": "Kugonjera Olamulira - Gonjerani maulamuliro onse chifukwa cha Ambuye. Kaya ndi mfumu, imvereni chifukwa ili ndi ulamuliro waukulu,"
                },
                "14": {
                    "verse_nr": "14",
                    "verse": "kaya ndi mabwanamkubwa, pakuti watumidwa ndi mfumu kuti alange onse amene amachita zoyipa ndi kuyamikira onse amene amachita zabwino."
                },
                "15": {
                    "verse_nr": "15",
                    "verse": "Pakuti Mulungu akufuna kuti pochita ntchito zabwino muthetse kuyankhula mosazindikira ndi mopusa."
                },
                "16": {
                    "verse_nr": "16",
                    "verse": "Mukhale monga mfulu, koma musagwiritse ntchito ufulu wanuwo ngati chophimbira zoyipa; mukhale monga atumiki a Mulungu."
                },
                "17": {
                    "verse_nr": "17",
                    "verse": "Chitirani ulemu aliyense, kondani abale okhulupirira, wopani Mulungu, ndipo chitirani mfumu ulemu."
                },
                "18": {
                    "verse_nr": "18",
                    "verse": "Akapolo - Inu akapolo, gonjerani ambuye anu ndi kuwachitira ulemu, osati kwa iwo okha amene ndi abwino ndi omvetsa zinthu, komanso kwa amene ndi ankhanza."
                },
                "19": {
                    "verse_nr": "19",
                    "verse": "Pakuti ndi chinthu chokoma ngati munthu apirira mu zowawa zimene sizinamuyenera chifukwa chodziwa kuti Mulungu alipo."
                },
                "20": {
                    "verse_nr": "20",
                    "verse": "Kodi pali choti akuyamikireni ngati mupirira pomenyedwa chifukwa choti mwalakwa? Koma ngati mumva zowawa chifukwa chochita zabwino ndi kupirira, mwachita choyamikika pamaso pa Mulungu."
                },
                "21": {
                    "verse_nr": "21",
                    "verse": "Munayitanidwa kudzachita zimenezi, chifukwa Khristu anamva zowawa chifukwa cha inu, anakusiyirani chitsanzo, kuti inu mutsatire m\u02bcmapazi ake."
                },
                "22": {
                    "verse_nr": "22",
                    "verse": "\u201cIye sanachite tchimo kapena kunena bodza.\u201d"
                },
                "23": {
                    "verse_nr": "23",
                    "verse": "Pamene anthu ankamuchita chipongwe, Iye sanabwezere chipongwe, pamene Iye ankamva zowawa, sanaopseze. M\u02bcmalo mwake, anadzipereka kwa Mulungu amene amaweruza molungama."
                },
                "24": {
                    "verse_nr": "24",
                    "verse": "Iye mwini anasenza machimo athu m\u02bcthupi lake pa mtanda, kuti ife tife kutchimo ndi kukhala ndi moyo potsata chilungamo, ndipo ndi mabala ake munachiritsidwa."
                },
                "25": {
                    "verse_nr": "25",
                    "verse": "Pakuti munali monga nkhosa zosochera, koma tsopano mwabwerera kwa m\u02bcbusa ndi woyang\u02bcanira miyoyo yanu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Akazi ndi Amuna - Momwemonso, akazi inu gonjerani amuna anu kuti ngati ena a iwo sakhulupirira Mawu a Mulungu, akopeke ndi makhalidwe a akazi awo ndipo sipadzafunikanso mawu"
                },
                "2": {
                    "verse_nr": "2",
                    "verse": "pamene aona moyo wanu wachiyero ndi moyo woopa Mulungu."
                },
                "3": {
                    "verse_nr": "3",
                    "verse": "Kudzikongoletsa kwanu kusakhale kwa maonekedwe akunja, monga kuluka tsitsi ndi kuvala zokometsera zagolide ndi zovala zamberewere."
                },
                "4": {
                    "verse_nr": "4",
                    "verse": "M\u02bcmalo mwake kudzikongoletsa kwanu kukhale kwa munthu wa m\u02bckatimo, kukongola kosatha kwa mtima ofatsa ndi mzimu wachete, zimene ndi za mtengowapatali pamaso pa Mulungu."
                },
                "5": {
                    "verse_nr": "5",
                    "verse": "Pakuti umo ndi mmene akazi oyera mtima akale amene anali ndi chiyembekezo pa Mulungu anadzikongoletsera. Iwo ankagonjera amuna awo,"
                },
                "6": {
                    "verse_nr": "6",
                    "verse": "monga Sara, amene anamvera Abrahamu namutcha iye mbuye wake. Akazi inu ndinu ana ake ngati muchita zoyenera, ndipo musaope choopsa chilichonse."
                },
                "7": {
                    "verse_nr": "7",
                    "verse": "Momwemonso amuna inu, khalani mwanzeru ndi akazi anu, ndipo muwachitire ulemu monga anzanu ofowoka ndiponso olandira nanu pamodzi mphatso ya moyo wosatha, kuti pasakhale kanthu kotsekereza mapemphero anu."
                },
                "8": {
                    "verse_nr": "8",
                    "verse": "Kumva Zowawa Chifukwa cha Chilungamo - Potsiriza, nonse khalani a mtima umodzi, omverana chisoni. Kondanani monga abale, muchitirane chifundo ndi kudzichepetsa."
                },
                "9": {
                    "verse_nr": "9",
                    "verse": "Wina akakuchitirani choyipa musabwezere pochitanso choyipa, kapena kubwezera chipongwe akakuchitirani chipongwe, koma muwadalitse. Munayitanidwa kuti mulandire mdalitso."
                },
                "10": {
                    "verse_nr": "10",
                    "verse": "Pakuti, \u201cIye amene angakonde moyo ndi kuona masiku abwino, aletse lilime lake kuyankhula zoyipa, ndiponso milomo yake kunena mabodza."
                },
                "11": {
                    "verse_nr": "11",
                    "verse": "Apewe zoyipa, ndipo azichita zabwino. Afunefune mtendere ndi kuyesetsa kuwupeza."
                },
                "12": {
                    "verse_nr": "12",
                    "verse": "Pakuti Ambuye amayang\u02bcanira bwino anthu olungama ndipo amatchera khutu ku mapemphero awo. Koma Ambuye sawayang\u02bcana bwino amene amachita zoyipa.\u201d"
                },
                "13": {
                    "verse_nr": "13",
                    "verse": "Ndani angakuchitireni zoyipa ngati muchita changu kuchita zabwino?"
                },
                "14": {
                    "verse_nr": "14",
                    "verse": "Koma ngakhale mumve zowawa chifukwa cha chilungamo, ndinu odala. \u201cMusaope anthu, musachite mantha.\u201d"
                },
                "15": {
                    "verse_nr": "15",
                    "verse": "Koma lemekezani Khristu m\u02bcmitima mwanu ngati Ambuye wanu. Khalani okonzeka nthawi zonse kuyankha aliyense amene akufunsani za chiyembekezo chimene muli nacho."
                },
                "16": {
                    "verse_nr": "16",
                    "verse": "Koma chitani zimenezi mofatsa ndi mwaulemu, mukhale ndi chikumbumtima chosakutsutsani, kuti anthu ena akanena zoyipa za makhalidwe anu abwino mwa Khristu, achite okha manyazi ndi chipongwe chawocho."
                },
                "17": {
                    "verse_nr": "17",
                    "verse": "N\u02bckwabwino ngati ndi chifuniro cha Mulungu kumva zowawa chifukwa chochita zabwino kusiyana ndi kumva zowawa chifukwa chochita zoyipa."
                },
                "18": {
                    "verse_nr": "18",
                    "verse": "Pakuti Khristu anafa chifukwa cha machimo kamodzi kokha kufera onse, wolungama kufera osalungama, kuti akufikitseni kwa Mulungu. Anaphedwa ku thupi koma anapatsidwa moyo mu mzimu."
                },
                "19": {
                    "verse_nr": "19",
                    "verse": "Ndipo ali ngati mzimu chomwecho anapita ndi kukalalikira mizimu imene inali m\u02bcndende,"
                },
                "20": {
                    "verse_nr": "20",
                    "verse": "ya anthu amene sanamvere Mulungu atadikira moleza mtima pa nthawi imene Nowa ankapanga chombo. M\u02bcchombo chija anthu owerengeka okha, asanu ndi atatu, ndiwo anapulumutsidwa ku madzi."
                },
                "21": {
                    "verse_nr": "21",
                    "verse": "Madziwo akufanizira ubatizo umene lero ukukupulumutsaninso, osati chifukwa chochotsa litsiro la m\u02bcthupi koma chifukwa cha chikumbumtima choona pamaso pa Mulungu. Umakupulumutsani chifukwa cha kuuka kwa Yesu Khristu,"
                },
                "22": {
                    "verse_nr": "22",
                    "verse": "amene anapita kumwamba ndipo ali kudzanja lamanja la Mulungu komwe angelo ndi maulamuliro ndi amphamvu amamvera Iye."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Moyo Watsopano - Popeza kuti Khristu anamva zowawa m\u02bcthupi lake, mukhale nawonso mtima omwewo, chifukwa iye amene wamva zowawa m\u02bcthupi lake walekana nawo uchimo."
                },
                "2": {
                    "verse_nr": "2",
                    "verse": "Chifukwa cha ichi, iwo sakhalanso moyo wawo akuchita zofuna za matupi awo, koma amachita chifuniro cha Mulungu."
                },
                "3": {
                    "verse_nr": "3",
                    "verse": "Pakuti mwataya kale nthawi yambiri m\u02bcmbuyomu pochita zimene anthu osapembedza amachita, moyo wokhumba zonyansa, zilakolako zoyipa kuledzera, zochitika zoyipa za pa phwando, mapokoso ndi kupembedza mafano onyansa."
                },
                "4": {
                    "verse_nr": "4",
                    "verse": "Anthu osapembedza amadabwa pamene simuthamangira nawo kuchita zoyipitsitsazi, n\u02bcchifukwa chake amakuchitani chipongwe."
                },
                "5": {
                    "verse_nr": "5",
                    "verse": "Koma adzafotokoza okha mlandu wawo kwa Mulungu amene wakonzeka kuweruza amoyo ndi akufa."
                },
                "6": {
                    "verse_nr": "6",
                    "verse": "Pa chifukwa chimenechi, Uthenga Wabwino unalalikidwa ngakhale kwa iwo amene tsopano ndi akufa, kuti adzaweruzidwe monga anthu ku thupi, koma adzakhale ndi moyo monga mwa Mulungu mu mzimu."
                },
                "7": {
                    "verse_nr": "7",
                    "verse": "Chimaliziro cha zinthu zonse chili pafupi. Choncho khalani maso ndi odziletsa kuti muthe kupemphera."
                },
                "8": {
                    "verse_nr": "8",
                    "verse": "Koposa zonse muzikondana wina ndi mnzake kwambiri, chifukwa chikondi chimaphimba machimo ambiri."
                },
                "9": {
                    "verse_nr": "9",
                    "verse": "Muzisamalirana wina ndi mnzake osamanyinyirika."
                },
                "10": {
                    "verse_nr": "10",
                    "verse": "Aliyense agwiritse ntchito mokhulupirika mphatso iliyonse imene anayilandira potumikira ena ngati adindo ogwiritsa bwino ntchito mphatso za Mulungu za mitundumitundu."
                },
                "11": {
                    "verse_nr": "11",
                    "verse": "Ngati wina ayankhula, ayankhuledi mawu enieni a Mulungu. Ngati wina atumikira, atumikire ndi mphamvu imene Mulungu amapereka, kuti pa zonse Mulungu alemekezedwe mwa Yesu Khristu. Kwa Iye kukhale ulemerero ndi mphamvu mpaka muyaya, Ameni."
                },
                "12": {
                    "verse_nr": "12",
                    "verse": "Kumva Zowawa Chifukwa cha Chikhristu - Abale okondedwa musadabwe ndi mayesero owawa amene mukukumana nawo ngati kuti china chake chachilendo chakuchitikirani."
                },
                "13": {
                    "verse_nr": "13",
                    "verse": "Koma kondwerani popeza mukumva zowawa pamodzi ndi Khristu, kuti mudzakondwere kwakukulu pamene ulemerero wake udzaonekera."
                },
                "14": {
                    "verse_nr": "14",
                    "verse": "Ngati akuchitani chipongwe chifukwa cha dzina la Khristu, ndinu odala, ndiye kuti Mzimu waulemerero wa Mulungu uli pa inu."
                },
                "15": {
                    "verse_nr": "15",
                    "verse": "Ngati mumva zowawa, zisakhale chifukwa cha kupha munthu, kapena kuba, kapena kuchita choyipa, kapena kulowerera za anthu ena,"
                },
                "16": {
                    "verse_nr": "16",
                    "verse": "koma ngati mumva zowawa chifukwa ndinu Mkhristu, musachite manyazi, koma muyamike Mulungu chifukwa cha dzinalo."
                },
                "17": {
                    "verse_nr": "17",
                    "verse": "Pakuti nthawi yafika kuti chiweruzo chiyambe m\u02bcnyumba ya Mulungu, ndipo ngati chiyamba ndi ife nanga podzafika kwa osamvera Uthenga Wabwino wa Mulungu, chidzakhala chotani?"
                },
                "18": {
                    "verse_nr": "18",
                    "verse": "Monga Malemba akuti, \u201cNgati kuli kovuta kuti olungama apulumuke, nanga munthu wochimwa, wosasamala za Mulungu adzatani?\u201d"
                },
                "19": {
                    "verse_nr": "19",
                    "verse": "N\u02bcchifukwa chake, iwo amene akumva zowawa monga mwa chifuniro cha Mulungu, adzipereke okha m\u02bcmanja mwa Mlengi wawo wokhulupirika ndi kumapitiriza kuchita zabwino."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Akulu Ampingo ndi Anyamata mu Mpingo - Ine ndikupempha akulu a mpingo amene ali pakati panu, monga inenso mkulu mnzawo, mboni ya zowawa za Khristu ndiponso amene ndidzalandira nawo ulemerero umene uti udzaonetsedwe."
                },
                "2": {
                    "verse_nr": "2",
                    "verse": "Wetani gulu la Mulungu limene lili m\u02bcmanja mwanu, muziliyang\u02bcanira. Muzichita osati mowumirizidwa, koma mwakufuna kwanu, monga momwe Mulungu akufunira kuti mutero. Musachite chifukwa chadyera la ndalama, koma ndi mtima ofuna kutumikira."
                },
                "3": {
                    "verse_nr": "3",
                    "verse": "Musakhale ngati mafumu pa amene mukuwayang\u02bcanira, koma mukhale chitsanzo kwa gululo."
                },
                "4": {
                    "verse_nr": "4",
                    "verse": "Ndipo M\u02bcbusa wamkulu akadzaonekera, mudzalandira chipewa cha ulemerero chosafota."
                },
                "5": {
                    "verse_nr": "5",
                    "verse": "Momwemonso, inu anyamata gonjerani amene ndi akulu. Inu nonse mukhale odzichepetsa kuti mutumikirane, chifukwa, \u201cMulungu amatsutsana nawo odzikuza, koma amapereka chisomo kwa odzichepetsa.\u201d"
                },
                "6": {
                    "verse_nr": "6",
                    "verse": "Choncho, mudzichepetse pamaso pa Mulungu wamphamvu, kuti pa nthawi yake adzakukwezeni."
                },
                "7": {
                    "verse_nr": "7",
                    "verse": "Tayani pa Iye nkhawa zanu zonse chifukwa ndiye amakusamalani."
                },
                "8": {
                    "verse_nr": "8",
                    "verse": "Khalani odziretsa ndi atcheru. Mdani wanu mdierekezi amayendayenda monga mkango wobangula kufunafuna wina kuti amumeze."
                },
                "9": {
                    "verse_nr": "9",
                    "verse": "Mukaneni iye, ndipo mukhazikike m\u02bcchikhulupiriro, chifukwa mukudziwa kuti abale anzanu pa dziko lonse lapansi nawonso akumva zowawa zomwezi."
                },
                "10": {
                    "verse_nr": "10",
                    "verse": "Ndipo Mulungu wachisomo chonse, amene anakuyitanani ku ulemerero wake wamuyaya mwa Khristu, mutamva zowawa pa kanthawi, adzakukonzaninso ndi kukulimbitsani pa maziko olimba."
                },
                "11": {
                    "verse_nr": "11",
                    "verse": "Kwa Iye kukhale mphamvu mpaka muyaya, Ameni."
                },
                "12": {
                    "verse_nr": "12",
                    "verse": "Mawu Otsiriza - Mothandizidwa ndi Sila, amene ndi m\u02bcbale wokhulupirika, ndakulemberani mwachidule kukulimbikitsani ndi kuchita umboni kuti ichi ndi chisomo choona cha Mulungu."
                },
                "13": {
                    "verse_nr": "13",
                    "verse": "Imani mwamphamvu m\u02bcchisomochi. Mlongo wanu amene ali ku Babuloni, wosankhidwa pamodzi nanu akupereka moni, nayenso Marko, mwana wanga, akupereka moni."
                },
                "14": {
                    "verse_nr": "14",
                    "verse": "Mupatsane moni ndi mpsopsono wachikondi. Mtendere ukhale ndi inu nonse amene muli mwa Khristu."
                }
            }
        }
    }
}