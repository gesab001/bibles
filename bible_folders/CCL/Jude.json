{
    "version": "CCL",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ndine Yuda, mtumiki wa Yesu Khristu, komanso m\u02bcbale wake wa Yakobo. Kwa inu amene Mulungu Atate anakuyitanani, amene amakukondani ndikukusungani mwa Yesu Khristu."
                },
                "2": {
                    "verse_nr": "2",
                    "verse": "Chifundo, mtendere ndi chikondi zikhale nanu mochuluka."
                },
                "3": {
                    "verse_nr": "3",
                    "verse": "Tchimo ndi Kuwonongeka kwa Osapembedza - Okondedwa, ngakhale ndinkafunitsitsa kukulemberani za chipulumutso cha tonsefe, ndakakamizidwa kuti ndikulembereni ndi kukupemphani kolimba kuti mumenye ndithu nkhondo yotchinjiriza chikhulupiriro chimene Mulungu anachipereka kamodzi kokha kwa anthu onse oyera mtima."
                },
                "4": {
                    "verse_nr": "4",
                    "verse": "Pakuti anthu ena amene za chilango chawo zinalembedwa kale, alowa mobisika pakati panu. Amenewa ndi anthu osapembedza Mulungu, amene amapotoza chisomo cha Mulungu wathu kuchisandutsa ufulu ochitira zonyansa ndiponso amakana Yesu Khristu amene Iye ndiye Mbuye ndi Mfumu yathu."
                },
                "5": {
                    "verse_nr": "5",
                    "verse": "Ngakhale munazidziwa kale zonsezi, ndafuna kuti ndikukumbutseni kuti Ambuye anapulumutsa anthu ake ndi kuwatulutsa m\u02bcdziko la Igupto, koma pambuyo pake anawononga amene sanakhulupirire."
                },
                "6": {
                    "verse_nr": "6",
                    "verse": "Ndipo mukumbukire angelo amene sanakhutire ndi maudindo awo, koma anasiya malo awo. Angelo amenewa Mulungu anawamanga ndi maunyolo osatha, ndipo akuwasunga m\u02bcmalo a mdima mpaka tsiku lalikulu lachiweruzo."
                },
                "7": {
                    "verse_nr": "7",
                    "verse": "Musayiwale mizinda ya Sodomu ndi Gomora ija, ndi mizinda yoyandikana nayo. Anthu m\u02bcmenemo anadziperekanso kuchita zadama ndi kuchita zonyansa zachilendo. Mizinda imeneyi yakhala ngati chitsanzo cha amene adzalangidwa ndi moto wosatha."
                },
                "8": {
                    "verse_nr": "8",
                    "verse": "N\u02bcchimodzimodzinso zimene akuchita anthu amenewa potsata maloto awo, amadetsa matupi awo, amakana ulamuliro wa Mulungu ndiponso amachitira chipongwe angelo akumwamba."
                },
                "9": {
                    "verse_nr": "9",
                    "verse": "Koma ngakhale mkulu wa angelo Mikayeli, pamene ankalimbana ndi Mdierekezi za mtembo wa Mose, sanamunene kuti wachipongwe, koma anati, \u201cAmbuye akudzudzule iwe!\u201d"
                },
                "10": {
                    "verse_nr": "10",
                    "verse": "Koma anthu awa amachita chipongwe zinthu zimene sakuzidziwa. Ndipo zinthu zimene amazidziwa ndi nzeru zachibadwa, monga za nyama, ndizo zimene zimawawononga."
                },
                "11": {
                    "verse_nr": "11",
                    "verse": "Tsoka kwa iwo chifukwa anatsatira njira ya Kaini. Iwo athamangira phindu, n\u02bcchifukwa chake anagwa m\u02bctchimo la Baalamu. Iwo anawonongedwa chifukwa chowukira monga anachitira Kora."
                },
                "12": {
                    "verse_nr": "12",
                    "verse": "Anthu amenewa ndiwo amayipitsa maphwando anu achikondi. Amadya nanu mopanda manyazi ndipo ali ngati abusa amene amangodzidyetsa okha. Anthuwa ali ngati mitambo yowuluzika ndi mphepo, yopanda mvula. Ali ngati mitengo ya nthawi ya masika, yopanda zipatso, yozuka mizu, mitengo yoferatu."
                },
                "13": {
                    "verse_nr": "13",
                    "verse": "Iwowa ali ngati mafunde awukali apanyanja, amene amatulutsa thovu la zonyansa zawo. Amenewa ali ngati nyenyezi zosochera, ndipo Mulungu akuwasungira mdima wandiweyani mpaka muyaya."
                },
                "14": {
                    "verse_nr": "14",
                    "verse": "Enoki, wachisanu ndi chiwiri kuyambira pa Adamu, ananeneratu za anthu amenewa kuti, \u201cOnani, Ambuye akubwera ndi oyera ake osawerengeka"
                },
                "15": {
                    "verse_nr": "15",
                    "verse": "kuti adzaweruze aliyense, ndi kudzagamula kuti onse osapembedza ndi olakwa, chifukwa cha ntchito zawo zosalungama zimene anachita m\u02bcmoyo wawo osaopa Mulungu. Adzawatsutsa chifukwa cha mawu onse achipongwe amene osapembedzawa ananyoza nawo Ambuye.\u201d"
                },
                "16": {
                    "verse_nr": "16",
                    "verse": "Anthu amenewa amang\u02bcung\u02bcudza ndi kudandaula. Amatsatira zilakolako zawo zoyipa. Amayankhula zodzitamandira ndipo amanamiza ena pofuna kupeza phindu."
                },
                "17": {
                    "verse_nr": "17",
                    "verse": "Awalimbikitsa kuti Apirire - Koma okondedwa, kumbukirani zimene atumwi a Ambuye athu Yesu Khristu ananeneratu."
                },
                "18": {
                    "verse_nr": "18",
                    "verse": "Iwo anakuwuzani kuti, \u201cM\u02bcmasiku otsiriza kudzafika anthu onyoza, otsatira zofuna zawo zoyipa.\u201d"
                },
                "19": {
                    "verse_nr": "19",
                    "verse": "Anthu amenewa ndi amene akubweretsa mipatuko pakati panu, amatsatira nzeru zachibadwa ndipo alibe Mzimu Woyera."
                },
                "20": {
                    "verse_nr": "20",
                    "verse": "Koma inu okondedwa, muthandizane kuti mukule pa chikhulupiriro chanu choyera, ndipo muzipemphera ndi mphamvu ya Mzimu Woyera."
                },
                "21": {
                    "verse_nr": "21",
                    "verse": "Khalani m\u02bcchikondi cha Mulungu pamene mukudikira chifundo cha Ambuye athu Yesu Khristu kuti akubweretsereni moyo wosatha."
                },
                "22": {
                    "verse_nr": "22",
                    "verse": "Muwachitire chifundo amene akukayika."
                },
                "23": {
                    "verse_nr": "23",
                    "verse": "Ena muwapulumutse powalanditsa ku moto. Enanso muwachitire chifundo, koma mwa mantha, ndipo muzidana ngakhale ndi mwinjiro yomwe yayipitsidwa ndi machimo."
                },
                "24": {
                    "verse_nr": "24",
                    "verse": "Mawu Olemekeza Mulungu - Kwa Iye amene angathe kukusungani kuti mungagwe m\u02bcmachimo, ndiponso amene angathenso kukufikitsani pamaso pake pa ulemerero wopanda cholakwa muli okondwa,"
                },
                "25": {
                    "verse_nr": "25",
                    "verse": "kwa Mulungu yekhayo, Mpulumutsi wathu, kwa Iye kukhale ulemerero, ukulu, mphamvu ndi ulamuliro, mwa Yesu Khristu Ambuye athu, kuyambira isanayambe nthawi, tsopano mpaka muyaya. Ameni."
                }
            }
        }
    }
}