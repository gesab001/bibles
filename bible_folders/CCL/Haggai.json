{
    "version": "CCL",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Za Kumanga Nyumba ya Yehova - Chaka chachiwiri cha Mfumu Dariyo, tsiku loyamba la mwezi wachisanu ndi chimodzi, Yehova anapatsa mneneri Hagai uthenga wopita kwa Zerubabeli mwana wa Sealatieli, bwanamkubwa wa Yuda, ndiponso kwa mkulu wa ansembe Yoswa mwana wa Yehozadaki:"
                },
                "2": {
                    "verse_nr": "2",
                    "verse": "Yehova Wamphamvuzonse akuti, \u201cAnthu awa amanena kuti, \u2018Nthawi sinafike yoti n\u02bckumanga Nyumba ya Yehova.\u2019\u2006\u201d"
                },
                "3": {
                    "verse_nr": "3",
                    "verse": "Tsono Yehova anayankhula ndi mneneri Hagai kuti,"
                },
                "4": {
                    "verse_nr": "4",
                    "verse": "\u201cKodi ino ndi nthawi yoti inuyo muzikhala m\u02bcnyumba zomanga bwino, pamene Nyumba yangayi ikanali bwinja?\u201d"
                },
                "5": {
                    "verse_nr": "5",
                    "verse": "Tsono zimene Yehova Wamphamvuzonse akunena ndi izi, \u201cGanizirani bwino njira zanu."
                },
                "6": {
                    "verse_nr": "6",
                    "verse": "Mwadzala zambiri, koma mwakolola zochepa. Mumadya, koma simukhuta. Mumamwa, koma ludzu lanu silitha. Mumavala, koma simumva kutentha. Mumalandira malipiro, koma ndalama zanu zimatha ngati mwaziyika m\u02bcthumba lobowoka.\u201d"
                },
                "7": {
                    "verse_nr": "7",
                    "verse": "Yehova Wamphamvuzonse akuti, \u201cGanizirani bwino njira zanu."
                },
                "8": {
                    "verse_nr": "8",
                    "verse": "Pitani ku mapiri ndipo mukatenge matabwa oti mudzamangire Nyumba yanga, kuti ndikondwere nayo ndi kulandiramo ulemu,\u201d akutero Yehova."
                },
                "9": {
                    "verse_nr": "9",
                    "verse": "\u201cMumayembekezera zambiri, koma taonani mwapeza pang\u02bcono pokha. Zimene munazibweretsa ku nyumba, Ine ndinazimwaza. N\u02bcchifukwa chiyani?\u201d Akutero Yehova Wamphamvuzonse. \u201cChifukwa Nyumba yanga ikanali bwinja, pamene aliyense wa inu watanganidwa kumanga nyumba yake."
                },
                "10": {
                    "verse_nr": "10",
                    "verse": "Choncho, chifukwa cha inu, mitambo yaleka kugwetsa mvula ndipo dziko lapansi laleka kutulutsa zomera."
                },
                "11": {
                    "verse_nr": "11",
                    "verse": "Ndabweretsa chilala pa minda ndi pa mapiri, chilala chawumitsa tirigu, mphesa, mafuta a olivi ndi chilichonse chimene chimamera pa nthaka, pa anthu ndi pa ng\u02bcombe, ndi pa ntchito zonse za manja anu.\u201d"
                },
                "12": {
                    "verse_nr": "12",
                    "verse": "Pamenepo Zerubabeli mwana wa Sealatieli, mkulu wa ansembe Yoswa mwana wa Yehozadaki, ndi anthu onse otsala anamvera mawu a Yehova Mulungu wawo ndi uthenga wa Hagai, chifukwa anatumidwa ndi Yehova Mulungu wawo. Ndipo anthuwo anaopa Yehova."
                },
                "13": {
                    "verse_nr": "13",
                    "verse": "Tsono Hagai, mthenga wa Yehova, anapereka kwa anthuwo uthenga uwu wa Yehova: \u201cIne ndili nanu,\u201d akutero Yehova."
                },
                "14": {
                    "verse_nr": "14",
                    "verse": "Kotero Yehova anakhudza mtima wa Zerubabeli mwana wa Sealatieli, bwanamkubwa wa Yuda, mtima wa Yoswa mwana wa Yehozadaki, mkulu wa ansembe, ndiponso mitima ya anthu onse otsala. Iwo anabwera ndi kuyamba ntchito yomanga Nyumba ya Yehova Wamphamvuzonse, Mulungu wawo,"
                },
                "15": {
                    "verse_nr": "15",
                    "verse": "pa tsiku la 24 la mwezi wachisanu ndi chimodzi, wa chaka chachiwiri cha Mfumu Dariyo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ulemerero wa Nyumba Yatsopano ya Yehova - Pa tsiku la 21 la mwezi wachisanu ndi chiwiri, Yehova anayankhula kudzera mwa mneneri Hagai kuti:"
                },
                "2": {
                    "verse_nr": "2",
                    "verse": "\u201cYankhula kwa Zerubabeli mwana wa Sealatieli, bwanamkubwa wa Yuda, kwa Yoswa mwana wa Yehozadaki, mkulu wa ansembe, ndi kwa anthu onse otsala. Afunse kuti,"
                },
                "3": {
                    "verse_nr": "3",
                    "verse": "\u2018Kodi alipo amene watsala pakati panu amene anaona ulemerero wakale wa Nyumba iyi? Nanga tsopano ikuoneka motani kwa inu? Kodi sikuoneka ngati yopanda pake kwa inu?"
                },
                "4": {
                    "verse_nr": "4",
                    "verse": "Iwe Zerubabeli, limba mtima tsopano,\u2019 akutero Yehova. \u2018Limba mtima, iwe Yoswa mwana wa Yehozadaki, mkulu wa ansembe. Limbani mtima, anthu nonse a m\u02bcdziko,\u2019 akutero Yehova, \u2018ndipo gwirani ntchito. Pakuti ine ndili nanu,\u2019 akutero Yehova Wamphamvuzonse."
                },
                "5": {
                    "verse_nr": "5",
                    "verse": "\u2018Izi ndi zimene ndinapangana nanu pamene munkatuluka ku Igupto. Ndipo Mzimu wanga uli pakati panu. Musachite mantha.\u2019"
                },
                "6": {
                    "verse_nr": "6",
                    "verse": "\u201cYehova Wamphamvuzonse akuti, \u2018Pakapita nthawi pang\u02bcono ndidzagwedezanso thambo ndi dziko lapansi, nyanja ndi mtunda."
                },
                "7": {
                    "verse_nr": "7",
                    "verse": "Ndidzagwedeza mitundu yonse ya anthu, ndipo chimene mitundu yonse ya anthu imachifuna chidzabwera, ndipo ndidzaza Nyumba ino ndi ulemerero,\u2019 akutero Yehova Wamphamvuzonse."
                },
                "8": {
                    "verse_nr": "8",
                    "verse": "\u2018Siliva yense ndi wanga, golide yense ndi wanganso,\u2019 akutero Yehova Wamphamvuzonse."
                },
                "9": {
                    "verse_nr": "9",
                    "verse": "\u2018Ulemerero wa nyumba iyi udzaposa ulemerero wa nyumba yoyamba ija,\u2019 akutero Yehova Wamphamvuzonse. \u2018Ndipo pamalo pano ndidzakhazikitsapo mtendere,\u2019 akutero Yehova Wamphamvuzonse.\u201d"
                },
                "10": {
                    "verse_nr": "10",
                    "verse": "Madalitso kwa Anthu Oyipitsidwa - Chaka chachiwiri cha Dariyo, pa tsiku la 24 la mwezi wachisanu ndi chinayi, Yehova anayankhula ndi mneneri Hagai kuti:"
                },
                "11": {
                    "verse_nr": "11",
                    "verse": "\u201cYehova Wamphamvuzonse akuti, \u2018Funsa ansembe za zimene lamulo likunena:"
                },
                "12": {
                    "verse_nr": "12",
                    "verse": "Ngati munthu wakulunga nyama yopatulika mu mkanjo wake, ndipo mkanjowo n\u02bckukhudza buledi kapena msuzi, kapena vinyo, mafuta kapena chakudya cha mtundu wina uliwonse, kodi zimenezo zimasanduka zopatulika?\u2019\u2006\u201d Ansembe anayankha kuti, \u201cAyi.\u201d"
                },
                "13": {
                    "verse_nr": "13",
                    "verse": "Pamenepo Hagai anati, \u201cNgati munthu amene anayipitsidwa pokhudza mtembo akhudza chimodzi cha zinthu zimenezi, kodi chinthucho chimayipitsidwa?\u201d Ansembe anayankha kuti, \u201cInde, chimayipitsidwa.\u201d"
                },
                "14": {
                    "verse_nr": "14",
                    "verse": "Pamenepo Hagai anati, \u201c\u2006\u2018Ndi mmene zilili ndi anthu awa ndi dziko ili pamaso panga,\u2019 akutero Yehova. \u2018Chilichonse amachita ndiponso chilichonse chimene amapereka n\u02bcchodetsedwa."
                },
                "15": {
                    "verse_nr": "15",
                    "verse": "\u201c\u2006\u2018Tsopano muganizire zimenezi kuyambira lero mpaka m\u02bctsogolo. Ganizirani momwe zinthu zinalili asanayambe kumanga nyumba ya Yehova."
                },
                "16": {
                    "verse_nr": "16",
                    "verse": "Pamene munthu ankayembekezera miyeso ya tirigu makumi awiri ankangopeza khumi yokha. Munthu akapita kuti akatunge miyeso makumi asanu ya vinyo mu mtsuko, ankangopeza miyeso makumi awiri yokha."
                },
                "17": {
                    "verse_nr": "17",
                    "verse": "Ndinawononga ntchito yonse ya manja anu ndi chinsikwi, chiwawu ndi matalala, komabe inu simunatembenukire kwa Ine,\u2019 akutero Yehova"
                },
                "18": {
                    "verse_nr": "18",
                    "verse": "\u2018Kuyambira lero tsiku la 24 la mwezi wachisanu ndi chinayi mpaka m\u02bctsogolo, chonde ganizirani bwino tsiku limene munayika maziko a nyumba ya Yehova. Ganizirani bwino."
                },
                "19": {
                    "verse_nr": "19",
                    "verse": "Kodi m\u02bcnkhokwe mwatsala mbewu? Mpaka lero, mpesa ndi mtengo wa mkuyu, makangadza ndi mtengo wa olivi sizinabereke zipatso. \u201c\u2006\u2018Kuyambira lero mpaka m\u02bctsogolo ndidzakudalitsani.\u2019\u2006\u201d"
                },
                "20": {
                    "verse_nr": "20",
                    "verse": "Zerubabeli Mphete Yolamulira ya Yehova - Yehova anayankhula ndi Hagai kachiwiri, pa tsiku la 24 la mwezi kuti:"
                },
                "21": {
                    "verse_nr": "21",
                    "verse": "\u201cUza Zerubabeli, bwanamkubwa wa Yuda, kuti ndidzagwedeza thambo ndi dziko lapansi."
                },
                "22": {
                    "verse_nr": "22",
                    "verse": "Ndidzagwetsa mipando yaufumu ndi kuwononga mphamvu za maufumu achilendo. Ndidzagubuduza magaleta ndi okwerapo ake; akavalo ndi okwerapo ake adzagwa, aliyense adzaphedwa ndi lupanga la m\u02bcbale wake."
                },
                "23": {
                    "verse_nr": "23",
                    "verse": "\u201c\u2006\u2018Tsiku limenelo,\u2019 akutero Yehova Wamphamvuzonse, \u2018ndidzakutenga, iwe mtumiki wanga Zerubabeli mwana wa Sealatieli,\u2019 akutero Yehova, \u2018ndipo ndidzakusandutsa kukhala mphete yanga yolamulira, pakuti ndasankha iwe,\u2019 akutero Yehova Wamphamvuzonse.\u201d"
                }
            }
        }
    }
}