{
    "version": "CCL",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Masomphenya a Obadiya - Masomphenya a Obadiya. Ambuye Yehova akunena kwa Edomu kuti, Tamva uthenga wochokera kwa Yehova: Nthumwi yatumidwa kupita kwa anthu a mitundu kukanena kuti, \u201cKonzekani, tiyeni tikachite nkhondo ndi Edomu.\u201d"
                },
                "2": {
                    "verse_nr": "2",
                    "verse": "\u201cTaona, ndidzakuchepetsani pakati pa anthu a mitundu ina; udzanyozedwa kwambiri."
                },
                "3": {
                    "verse_nr": "3",
                    "verse": "Kudzikuza kwa mtima wako kwakusocheretsa, iwe amene umakhala m\u02bcmapanga a m\u02bcmatanthwe ndipo umamanga nyumba zako pa mapiri ataliatali, iwe amene umanena mu mtima mwako kuti, \u2018Ndani anganditsitse pansi?\u2019"
                },
                "4": {
                    "verse_nr": "4",
                    "verse": "Koma ngakhale umawuluka ngati chiwombankhanga ndi kumanga chisa chako pakati pa nyenyezi, ndidzakutsitsa pansi kuchokera kumeneko,\u201d akutero Yehova."
                },
                "5": {
                    "verse_nr": "5",
                    "verse": "\u201cAnthu akuba akanabwera kwa iwe, kapena anthu olanda zinthu akanafika usiku, aa, tsoka lanji limene likukudikira iwe! Kodi akanangotengako zimene akuzifuna zokha? Ngati anthu othyola mphesa akanafika, kodi akanakusiyiraniko mphesa pang\u02bcono pokha?"
                },
                "6": {
                    "verse_nr": "6",
                    "verse": "Koma Esau adzalandidwa zinthu zonse, chuma chake chobisika chidzabedwa!"
                },
                "7": {
                    "verse_nr": "7",
                    "verse": "Anthu onse ogwirizana nawo adzakupirikitsira kumalire; abwenzi ako adzakunyenga ndi kukugonjetsa; amene amadya chakudya chako adzakutchera msampha, koma iwe sudzazindikira zimenezi.\u201d"
                },
                "8": {
                    "verse_nr": "8",
                    "verse": "Yehova akunena kuti, \u201cTsiku limenelo, kodi sindidzawononga anthu onse anzeru a ku Edomu, anthu odziwa zinthu m\u02bcmapiri a Esau?"
                },
                "9": {
                    "verse_nr": "9",
                    "verse": "Ankhondo ako, iwe Temani, adzachita mantha, ndipo aliyense amene ali m\u02bcphiri la Esau adzaphedwa pa nkhondo."
                },
                "10": {
                    "verse_nr": "10",
                    "verse": "Chifukwa cha nkhanza zimene unachitira m\u02bcbale wako Yakobo, udzakhala wamanyazi; adzakuwononga mpaka muyaya."
                },
                "11": {
                    "verse_nr": "11",
                    "verse": "Pamene adani ankamulanda chuma chake pamene alendo analowa pa zipata zake ndi kuchita maere pa Yerusalemu, pa tsikulo iwe unali ngati mmodzi wa iwo."
                },
                "12": {
                    "verse_nr": "12",
                    "verse": "Iwe sunayenera kunyoza m\u02bcbale wako pa nthawi ya tsoka lake, kapena kunyogodola Ayuda chifukwa cha chiwonongeko chawo, kapena kuwaseka pa nthawi ya mavuto awo."
                },
                "13": {
                    "verse_nr": "13",
                    "verse": "Iwe sunayenera kudutsa pa zipata za anthu anga pa nthawi ya masautso awo, kapena kuwanyogodola pa tsiku la tsoka lawo, kapena kulanda chuma chawo pa nthawi ya masautso awo."
                },
                "14": {
                    "verse_nr": "14",
                    "verse": "Sunayenera kudikirira pamphambano ya misewu kuti uphe Ayuda othawa, kapena kuwapereka kwa adani awo Ayuda opulumuka pa nthawi ya mavuto awo.\u201d"
                },
                "15": {
                    "verse_nr": "15",
                    "verse": "\u201cTsiku la Yehova layandikira limene adzaweruza mitundu yonse ya anthu. Adzakuchitira zomwe unawachitira ena; zochita zako zidzakubwerera wekha."
                },
                "16": {
                    "verse_nr": "16",
                    "verse": "Iwe unamwa pa phiri langa loyera, koteronso mitundu ina yonse idzamwa kosalekeza; iwo adzamwa ndi kudzandira ndipo adzayiwalika pa mbiri ya dziko lapansi."
                },
                "17": {
                    "verse_nr": "17",
                    "verse": "Koma pa Phiri la Ziyoni padzakhala chipulumutso; phirilo lidzakhala lopatulika, ndipo nyumba ya Yakobo idzalandira cholowa chake."
                },
                "18": {
                    "verse_nr": "18",
                    "verse": "Nyumba ya Yakobo idzasanduka moto ndipo nyumba ya Yosefe idzasanduka lawi la moto; nyumba ya Esau idzasanduka chiputu, ndipo adzayitenthe pa moto ndi kuyipsereza. Sipadzakhala anthu opulumuka kuchokera m\u02bcnyumba ya Esau.\u201d Yehova wayankhula."
                },
                "19": {
                    "verse_nr": "19",
                    "verse": "Anthu ochokera ku Negevi adzakhala ku mapiri a Esau, ndipo anthu ochokera m\u02bcmbali mwa mapiri adzatenga dziko la Afilisti. Adzakhala m\u02bcminda ya Efereimu ndi Samariya, ndipo Benjamini adzatenga Giliyadi."
                },
                "20": {
                    "verse_nr": "20",
                    "verse": "Aisraeli amene ali ku ukapolo adzalandira dziko la Kanaani mpaka ku Zarefati; a ku Yerusalemu amene ali ku ukapolo ku Sefaradi adzalandira mizinda ya ku Negevi."
                },
                "21": {
                    "verse_nr": "21",
                    "verse": "Opulumukawo adzapita ku Phiri la Ziyoni ndipo adzalamulira mapiri a Esau. Koma ufumuwo udzakhala wa Yehova."
                }
            }
        }
    }
}