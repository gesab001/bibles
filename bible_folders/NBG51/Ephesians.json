{
    "version": "NBG51",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus, door de wil van God een apostel van Christus Jezus, aan de heiligen en gelovigen in Christus Jezus, die [te Efeze] zijn"
                },
                "2": {
                    "verse_nr": "2",
                    "verse": "genade zij u en vrede van God, onze Vader, en van de Here Jezus Christus."
                },
                "3": {
                    "verse_nr": "3",
                    "verse": "Gezegend zij de God en Vader van onze Here Jezus Christus, die ons met allerlei geestelijke zegen in de hemelse gewesten gezegend heeft in Christus."
                },
                "4": {
                    "verse_nr": "4",
                    "verse": "Hij heeft ons immers in Hem uitverkoren v\u00f3\u00f3r de grondlegging der wereld, opdat wij heilig en onberispelijk zouden zijn voor zijn aangezicht."
                },
                "5": {
                    "verse_nr": "5",
                    "verse": "In liefde heeft Hij ons tevoren ertoe bestemd als zonen van Hem te worden aangenomen door Jezus Christus, naar het welbehagen van zijn wil"
                },
                "6": {
                    "verse_nr": "6",
                    "verse": "tot lof van de heerlijkheid zijner genade, waarmede Hij ons begenadigd heeft in de Geliefde."
                },
                "7": {
                    "verse_nr": "7",
                    "verse": "En in Hem hebben wij de verlossing door zijn bloed, de vergeving van de overtredingen, naar de rijkdom zijner genade"
                },
                "8": {
                    "verse_nr": "8",
                    "verse": "welke Hij ons overvloedig heeft bewezen in alle wijsheid en verstand"
                },
                "9": {
                    "verse_nr": "9",
                    "verse": "door ons het geheimenis van zijn wil te doen kennen, in overeenstemming met het welbehagen, dat Hij Zich in Hem had voorgenomen"
                },
                "10": {
                    "verse_nr": "10",
                    "verse": "om, ter voorbereiding van de volheid der tijden, al wat in de hemelen en op de aarde is onder \u00e9\u00e9n hoofd, dat is Christus, samen te vatten"
                },
                "11": {
                    "verse_nr": "11",
                    "verse": "in Hem, in wie wij ook het erfdeel ontvangen hebben, waartoe wij tevoren bestemd waren krachtens het voornemen van Hem, die in alles werkt naar de raad van zijn wil"
                },
                "12": {
                    "verse_nr": "12",
                    "verse": "opdat wij zouden zijn tot lof zijner heerlijkheid, wij, die reeds tevoren onze hoop op Christus hadden gebouwd."
                },
                "13": {
                    "verse_nr": "13",
                    "verse": "In Hem zijt ook gij, nadat gij het woord der waarheid, het evangelie uwer behoudenis, hebt gehoord; in Hem zijt gij, toen gij gelovig werdt, ook verzegeld met de heilige Geest der belofte"
                },
                "14": {
                    "verse_nr": "14",
                    "verse": "die een onderpand is van onze erfenis, tot verlossing van het volk, dat Hij Zich verworven heeft, tot lof zijner heerlijkheid."
                },
                "15": {
                    "verse_nr": "15",
                    "verse": "Daarom houd ook ik, gehoord hebbende van uw geloof in de Here Jezus en van uw liefde tot al de heiligen"
                },
                "16": {
                    "verse_nr": "16",
                    "verse": "niet op te danken, u gedenkende bij mijn gebeden"
                },
                "17": {
                    "verse_nr": "17",
                    "verse": "opdat de God van onze Here Jezus Christus, de Vader der heerlijkheid, u geve de Geest van wijsheid en van openbaring om Hem recht te kennen"
                },
                "18": {
                    "verse_nr": "18",
                    "verse": "verlichte ogen [uws] harten, zodat gij weet, welke hoop zijn roeping wekt, hoe rijk de heerlijkheid is zijner erfenis bij de heiligen"
                },
                "19": {
                    "verse_nr": "19",
                    "verse": "en hoe overweldigend groot zijn kracht is aan ons, die geloven, naar de werking van de sterkte zijner macht"
                },
                "20": {
                    "verse_nr": "20",
                    "verse": "die Hij heeft gewrocht in Christus, door Hem uit de doden op te wekken en Hem te zetten aan zijn rechterhand in de hemelse gewesten"
                },
                "21": {
                    "verse_nr": "21",
                    "verse": "boven alle overheid en macht en kracht en heerschappij en alle naam, die genoemd wordt niet alleen in deze, maar ook in de toekomende eeuw."
                },
                "22": {
                    "verse_nr": "22",
                    "verse": "En Hij heeft alles onder zijn voeten gesteld en Hem als hoofd boven al wat is, gegeven aan de gemeente"
                },
                "23": {
                    "verse_nr": "23",
                    "verse": "die zijn lichaam is, vervuld met Hem, die alles in allen volmaakt."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ook u, hoewel gij dood waart door uw overtredingen en zonden"
                },
                "2": {
                    "verse_nr": "2",
                    "verse": "waarin gij vroeger gewandeld hebt overeenkomstig de loop dezer wereld, overeenkomstig de overste van de macht der lucht, van de geest, die thans werkzaam is in de kinderen der ongehoorzaamheid"
                },
                "3": {
                    "verse_nr": "3",
                    "verse": "\u2013 trouwens, ook wij allen hebben vroeger daarin verkeerd, in de begeerten van ons vlees, handelende naar de wil van het vlees en van de gedachten, en wij waren van nature, evenzeer als de overigen, kinderen des toorns \u2013"
                },
                "4": {
                    "verse_nr": "4",
                    "verse": "God echter, die rijk is aan erbarming, heeft, om zijn grote liefde, waarmede Hij ons heeft liefgehad"
                },
                "5": {
                    "verse_nr": "5",
                    "verse": "ons, hoewel wij dood waren door de overtredingen mede levend gemaakt met Christus, \u2013 door genade zijt gij behouden \u2013"
                },
                "6": {
                    "verse_nr": "6",
                    "verse": "en heeft ons mede opgewekt en ons mede een plaats gegeven in de hemelse gewesten, in Christus Jezus"
                },
                "7": {
                    "verse_nr": "7",
                    "verse": "om in de komende eeuwen de overweldigende rijkdom zijner genade te tonen naar (zijn) goedertierenheid over ons in Christus Jezus."
                },
                "8": {
                    "verse_nr": "8",
                    "verse": "Want door genade zijt gij behouden, door het geloof, en dat niet uit uzelf: het is een gave van God"
                },
                "9": {
                    "verse_nr": "9",
                    "verse": "niet uit werken, opdat niemand roeme."
                },
                "10": {
                    "verse_nr": "10",
                    "verse": "Want zijn maaksel zijn wij, in Christus Jezus geschapen om goede werken te doen, die God tevoren bereid heeft, opdat wij daarin zouden wandelen."
                },
                "11": {
                    "verse_nr": "11",
                    "verse": "Bedenkt daarom dat gij, die vroeger heidenen waart naar het vlees, en onbesneden genoemd werdt door de zogenaamde besnijdenis, die werk van mensenhanden aan het vlees is"
                },
                "12": {
                    "verse_nr": "12",
                    "verse": "dat gij te dien tijde zonder Christus waart, uitgesloten van het burgerrecht Isra\u00ebls en vreemd aan de verbonden der belofte, zonder hoop en zonder God in de wereld."
                },
                "13": {
                    "verse_nr": "13",
                    "verse": "Maar thans in Christus Jezus zijt gij, die eertijds veraf waart, dichtbij gekomen door het bloed van Christus."
                },
                "14": {
                    "verse_nr": "14",
                    "verse": "Want Hij is onze vrede, die de twee \u00e9\u00e9n heeft gemaakt en de tussenmuur, die scheiding maakte, de vijandschap, weggebroken heeft"
                },
                "15": {
                    "verse_nr": "15",
                    "verse": "doordat Hij in zijn vlees de wet der geboden, in inzettingen bestaande, buiten werking gesteld heeft, om in Zichzelf, vrede makende, de twee tot \u00e9\u00e9n nieuwe mens te scheppen"
                },
                "16": {
                    "verse_nr": "16",
                    "verse": "en de twee, tot \u00e9\u00e9n lichaam verbonden, weder met God te verzoenen door het kruis, waaraan Hij de vijandschap gedood heeft."
                },
                "17": {
                    "verse_nr": "17",
                    "verse": "En bij zijn komst heeft Hij vrede verkondigd aan u, die veraf waart, en vrede aan hen, die dichtbij waren"
                },
                "18": {
                    "verse_nr": "18",
                    "verse": "want door Hem hebben wij beiden in \u00e9\u00e9n Geest de toegang tot de Vader."
                },
                "19": {
                    "verse_nr": "19",
                    "verse": "Zo zijt gij dan geen vreemdelingen en bijwoners meer, maar medeburgers der heiligen en huisgenoten Gods"
                },
                "20": {
                    "verse_nr": "20",
                    "verse": "gebouwd op het fundament van de apostelen en profeten, terwijl Christus Jezus zelf de hoeksteen is."
                },
                "21": {
                    "verse_nr": "21",
                    "verse": "In Hem wast elk bouwwerk, goed ineensluitend, op tot een tempel, heilig in de Here"
                },
                "22": {
                    "verse_nr": "22",
                    "verse": "in wie ook gij mede gebouwd wordt tot een woonstede Gods in de Geest."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Daarom is het, dat ik, Paulus, die ter wille van Christus Jezus voor u, heidenen, in gevangenschap ben"
                },
                "2": {
                    "verse_nr": "2",
                    "verse": "\u2013 gij hebt immers gehoord van de bediening door Gods genade mij met het oog op u gegeven"
                },
                "3": {
                    "verse_nr": "3",
                    "verse": "dat mij door openbaring het geheimenis bekendgemaakt is, gelijk ik boven in het kort daarvan schreef."
                },
                "4": {
                    "verse_nr": "4",
                    "verse": "Daarnaar kunt gij bij het lezen u een begrip vormen van mijn inzicht in het geheimenis van Christus"
                },
                "5": {
                    "verse_nr": "5",
                    "verse": "dat ten tijde van vroegere geslachten niet bekend is geworden aan de kinderen der mensen, zoals het nu door de Geest geopenbaard is aan de heiligen, zijn apostelen en profeten"
                },
                "6": {
                    "verse_nr": "6",
                    "verse": "(dit geheimenis), dat de heidenen mede-erfgenamen zijn, medeleden en medegenoten van de belofte in Christus Jezus door het evangelie"
                },
                "7": {
                    "verse_nr": "7",
                    "verse": "waarvan ik een dienaar geworden ben naar de genadegave Gods, die mij geschonken is naar de werking zijner kracht."
                },
                "8": {
                    "verse_nr": "8",
                    "verse": "Mij, verreweg de geringste van alle heiligen, is deze genade te beurt gevallen, aan de heidenen de onnaspeurlijke rijkdom van Christus te verkondigen"
                },
                "9": {
                    "verse_nr": "9",
                    "verse": "en in het licht te stellen (wat) de bediening van het geheimenis (inhoudt), dat van eeuwen her verborgen is gebleven in God, de Schepper van alle dingen"
                },
                "10": {
                    "verse_nr": "10",
                    "verse": "opdat thans door middel van de gemeente aan de overheden en de machten in de hemelse gewesten de veelkleurige wijsheid Gods bekend zou worden"
                },
                "11": {
                    "verse_nr": "11",
                    "verse": "naar het eeuwige voornemen, dat Hij in Christus Jezus, onze Here, heeft uitgevoerd"
                },
                "12": {
                    "verse_nr": "12",
                    "verse": "in wie wij de vrijmoedigheid en de toegang met vertrouwen hebben door het geloof in Hem."
                },
                "13": {
                    "verse_nr": "13",
                    "verse": "Daarom verzoek ik u met aandrang, de moed niet op te geven bij mijn verdrukkingen om uwentwil, want die zijn een eer voor u."
                },
                "14": {
                    "verse_nr": "14",
                    "verse": "Om die reden buig ik mijn knie\u00ebn voor de Vader"
                },
                "15": {
                    "verse_nr": "15",
                    "verse": "naar wie alle geslacht in de hemelen en op de aarde genoemd wordt"
                },
                "16": {
                    "verse_nr": "16",
                    "verse": "opdat Hij u geve, naar de rijkdom zijner heerlijkheid, met kracht gesterkt te worden door zijn Geest in de inwendige mens"
                },
                "17": {
                    "verse_nr": "17",
                    "verse": "opdat Christus door het geloof in uw harten woning make. Geworteld en gegrond in de liefde"
                },
                "18": {
                    "verse_nr": "18",
                    "verse": "zult gij dan samen met alle heiligen, in staat zijn te vatten, hoe groot de breedte en lengte en hoogte en diepte is"
                },
                "19": {
                    "verse_nr": "19",
                    "verse": "en te kennen de liefde van Christus, die de kennis te boven gaat, opdat gij vervuld wordt tot alle volheid Gods."
                },
                "20": {
                    "verse_nr": "20",
                    "verse": "Hem nu, die blijkens de kracht, welke in ons werkt, bij machte is oneindig veel meer te doen dan wij bidden of beseffen"
                },
                "21": {
                    "verse_nr": "21",
                    "verse": "Hem zij de heerlijkheid in de gemeente en in Christus Jezus tot in alle geslachten, van eeuwigheid tot eeuwigheid! Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Als gevangene in de Here, vermaan ik u dan te wandelen waardig der roeping, waarmede gij geroepen zijt"
                },
                "2": {
                    "verse_nr": "2",
                    "verse": "met alle nederigheid en zachtmoedigheid, met lankmoedigheid, en elkander in liefde te verdragen"
                },
                "3": {
                    "verse_nr": "3",
                    "verse": "en u te beijveren de eenheid des Geestes te bewaren door de band des vredes"
                },
                "4": {
                    "verse_nr": "4",
                    "verse": "\u00e9\u00e9n lichaam en \u00e9\u00e9n Geest, gelijk gij ook geroepen zijt in de ene hoop uwer roeping"
                },
                "5": {
                    "verse_nr": "5",
                    "verse": "\u00e9\u00e9n Here, \u00e9\u00e9n geloof, \u00e9\u00e9n doop"
                },
                "6": {
                    "verse_nr": "6",
                    "verse": "\u00e9\u00e9n God en Vader van allen, die is boven allen en door allen en in allen."
                },
                "7": {
                    "verse_nr": "7",
                    "verse": "Maar aan een ieder onzer afzonderlijk is de genade gegeven, naar de mate, waarin Christus haar schenkt."
                },
                "8": {
                    "verse_nr": "8",
                    "verse": "Daarom heet het:\nopgevaren naar den hoge voerde Hij krijgsgevangenen mede,\ngaven gaf Hij aan de mensen."
                },
                "9": {
                    "verse_nr": "9",
                    "verse": "Wat betekent dit: Hij is opgevaren, anders dan dat Hij ook nedergedaald is naar de lagere, aardse gewesten?"
                },
                "10": {
                    "verse_nr": "10",
                    "verse": "Hij, die nedergedaald is, Hij is het ook, die is opgevaren ver boven alle hemelen, om alles tot volheid te brengen."
                },
                "11": {
                    "verse_nr": "11",
                    "verse": "En Hij heeft zowel apostelen als profeten gegeven, zowel evangelisten als herders en leraars"
                },
                "12": {
                    "verse_nr": "12",
                    "verse": "om de heiligen toe te rusten tot dienstbetoon, tot opbouw van het lichaam van Christus"
                },
                "13": {
                    "verse_nr": "13",
                    "verse": "totdat wij allen de eenheid des geloofs en der volle kennis van de Zoon Gods bereikt hebben, de mannelijke rijpheid, de maat van de wasdom der volheid van Christus."
                },
                "14": {
                    "verse_nr": "14",
                    "verse": "Dan zijn wij niet meer onmondig, op en neder, heen en weder geslingerd onder invloed van allerlei wind van leer, door het valse spel der mensen, in hun sluwheid, die tot dwaling verleidt"
                },
                "15": {
                    "verse_nr": "15",
                    "verse": "maar dan groeien wij, ons aan de waarheid houdende, in liefde in elk opzicht naar Hem toe, die het hoofd is, Christus."
                },
                "16": {
                    "verse_nr": "16",
                    "verse": "En aan Hem ontleent het gehele lichaam als een welsluitend geheel en bijeengehouden door de dienst van al zijn geledingen naar de kracht, die elk lid op zijn wijze oefent, deze groei des lichaams, om zichzelf op te bouwen in de liefde."
                },
                "17": {
                    "verse_nr": "17",
                    "verse": "Dit zeg ik dan en betuig ik in de Here, dat gij niet langer moogt wandelen zoals ook de heidenen wandelen, in de ijdelheid van hun denken"
                },
                "18": {
                    "verse_nr": "18",
                    "verse": "verduisterd in hun verstand, vervreemd van het leven Gods om de onwetendheid, die in hen heerst, om de verharding van hun hart."
                },
                "19": {
                    "verse_nr": "19",
                    "verse": "Zij hebben zich immers in hun verdoving overgegeven aan de losbandigheid om gretig winst te slaan uit allerlei onreinheid."
                },
                "20": {
                    "verse_nr": "20",
                    "verse": "Maar gij geheel anders: gij hebt Christus leren kennen."
                },
                "21": {
                    "verse_nr": "21",
                    "verse": "Gij toch hebt van Hem gehoord en zijt in Hem onderwezen, gelijk dit de waarheid is in Jezus"
                },
                "22": {
                    "verse_nr": "22",
                    "verse": "dat gij, wat uw vroegere wandel betreft, de oude mens aflegt, die ten verderve gaat, naar zijn misleidende begeerten"
                },
                "23": {
                    "verse_nr": "23",
                    "verse": "dat gij verjongd wordt door de geest van uw denken"
                },
                "24": {
                    "verse_nr": "24",
                    "verse": "en de nieuwe mens aandoet, die naar (de wil van) God geschapen is in waarachtige gerechtigheid en heiligheid."
                },
                "25": {
                    "verse_nr": "25",
                    "verse": "Legt daarom de leugen af en spreekt waarheid, ieder met zijn naaste, omdat wij leden zijn van elkander."
                },
                "26": {
                    "verse_nr": "26",
                    "verse": "Geraakt gij in toorn, zondigt dan niet: de zon mag niet over een opwelling van uw toorn ondergaan"
                },
                "27": {
                    "verse_nr": "27",
                    "verse": "en geeft de duivel geen voet."
                },
                "28": {
                    "verse_nr": "28",
                    "verse": "Wie een dief was, stele niet meer, maar spanne zich liever in om met zijn handen goed werk te verrichten, opdat hij iets kan mededelen aan de behoeftige."
                },
                "29": {
                    "verse_nr": "29",
                    "verse": "Geen liederlijk woord kome uit uw mond, maar als gij een goed (woord) hebt, tot opbouw, waar dit nuttig is, opdat zij, die het horen, genade ontvangen."
                },
                "30": {
                    "verse_nr": "30",
                    "verse": "En bedroeft de heilige Geest Gods niet, door wie gij verzegeld zijt tegen de dag der verlossing."
                },
                "31": {
                    "verse_nr": "31",
                    "verse": "Alle bitterheid, gramschap, toorn, getier en gevloek worde uit uw midden gebannen, evenals alle kwaadaardigheid."
                },
                "32": {
                    "verse_nr": "32",
                    "verse": "Maar weest jegens elkander vriendelijk, barmhartig, elkander vergevend, zoals God in Christus u vergeving geschonken heeft."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Weest dan navolgers Gods, als geliefde kinderen"
                },
                "2": {
                    "verse_nr": "2",
                    "verse": "en wandelt in de liefde, zoals ook Christus u heeft liefgehad en Zich voor ons heeft overgegeven als offergave en slachtoffer, Gode tot een welriekende reuk."
                },
                "3": {
                    "verse_nr": "3",
                    "verse": "Maar van hoererij en allerlei onreinheid of hebzucht mag onder u zelfs geen sprake zijn, zoals het heiligen betaamt"
                },
                "4": {
                    "verse_nr": "4",
                    "verse": "en evenmin van onwelvoegelijkheid en zotte of losse taal, die geen pas geven, doch veeleer van dankzegging."
                },
                "5": {
                    "verse_nr": "5",
                    "verse": "Want hiervan moet gij doordrongen zijn, dat in geen geval een hoereerder, onreine of geldgierige, dat is een afgodendienaar, erfdeel heeft in het Koninkrijk van Christus en God."
                },
                "6": {
                    "verse_nr": "6",
                    "verse": "Laat niemand u misleiden met drogredenen, want door zulke dingen komt de toorn Gods over de kinderen der ongehoorzaamheid."
                },
                "7": {
                    "verse_nr": "7",
                    "verse": "Doet dan niet met hen mede."
                },
                "8": {
                    "verse_nr": "8",
                    "verse": "Want gij waart vroeger duisternis, maar thans zijt gij licht in de Here; wandelt als kinderen des lichts"
                },
                "9": {
                    "verse_nr": "9",
                    "verse": "\u2013 want de vrucht des lichts bestaat in louter goedheid en gerechtigheid en waarheid \u2013"
                },
                "10": {
                    "verse_nr": "10",
                    "verse": "en toetst wat de Here welbehagelijk is."
                },
                "11": {
                    "verse_nr": "11",
                    "verse": "En neemt geen deel aan de onvruchtbare werken der duisternis, maar ontmaskert ze veeleer"
                },
                "12": {
                    "verse_nr": "12",
                    "verse": "want het is zelfs schandelijk om te noemen, wat heimelijk door hen wordt verricht"
                },
                "13": {
                    "verse_nr": "13",
                    "verse": "maar als dat alles door het licht ontmaskerd wordt, komt het aan de dag; want al wat aan de dag komt is licht."
                },
                "14": {
                    "verse_nr": "14",
                    "verse": "Daarom heet het:\nOntwaak, gij die slaapt, en sta op uit de doden, en Christus zal over u lichten."
                },
                "15": {
                    "verse_nr": "15",
                    "verse": "Ziet dus nauwlettend toe, hoe gij wandelt, niet als onwijzen, doch als wijzen"
                },
                "16": {
                    "verse_nr": "16",
                    "verse": "u de gelegenheid ten nutte makende, want de dagen zijn kwaad."
                },
                "17": {
                    "verse_nr": "17",
                    "verse": "Weest daarom niet onverstandig, maar tracht te verstaan, wat de wil des Heren is."
                },
                "18": {
                    "verse_nr": "18",
                    "verse": "En bedrinkt u niet aan wijn, waarin bandeloosheid is, maar wordt vervuld met de Geest"
                },
                "19": {
                    "verse_nr": "19",
                    "verse": "en spreekt onder elkander in psalmen, lofzangen en geestelijke liederen, en zingt en jubelt de Here van harte"
                },
                "20": {
                    "verse_nr": "20",
                    "verse": "dankt te allen tijde in de naam van onze Here Jezus Christus God, de Vader, voor alles"
                },
                "21": {
                    "verse_nr": "21",
                    "verse": "en weest elkander onderdanig in de vreze van Christus."
                },
                "22": {
                    "verse_nr": "22",
                    "verse": "Vrouwen, weest aan uw man onderdanig als aan de Here"
                },
                "23": {
                    "verse_nr": "23",
                    "verse": "want de man is het hoofd van zijn vrouw, evenals Christus het hoofd is zijner gemeente; Hij is het, die zijn lichaam in stand houdt."
                },
                "24": {
                    "verse_nr": "24",
                    "verse": "Welnu, gelijk de gemeente onderdanig is aan Christus, zo ook de vrouw aan haar man, in alles."
                },
                "25": {
                    "verse_nr": "25",
                    "verse": "Mannen, hebt uw vrouw lief, evenals Christus zijn gemeente heeft liefgehad en Zich voor haar overgegeven heeft"
                },
                "26": {
                    "verse_nr": "26",
                    "verse": "om haar te heiligen, haar reinigende door het waterbad met het woord"
                },
                "27": {
                    "verse_nr": "27",
                    "verse": "en zo zelf de gemeente voor Zich te plaatsen, stralend, zonder vlek of rimpel of iets dergelijks, z\u00f3 dat zij heilig is en onbesmet."
                },
                "28": {
                    "verse_nr": "28",
                    "verse": "Zo zijn [ook] de mannen verplicht hun vrouw lief te hebben als hun eigen lichaam. Wie zijn eigen vrouw liefheeft, heeft zichzelf lief"
                },
                "29": {
                    "verse_nr": "29",
                    "verse": "want niemand haat ooit zijn eigen vlees, maar hij voedt het en koestert het, zoals Christus de gemeente"
                },
                "30": {
                    "verse_nr": "30",
                    "verse": "omdat wij leden zijn van zijn lichaam."
                },
                "31": {
                    "verse_nr": "31",
                    "verse": "Daarom zal een man [zijn] vader en [zijn] moeder verlaten en zijn vrouw aanhangen, en die twee zullen tot \u00e9\u00e9n vlees zijn."
                },
                "32": {
                    "verse_nr": "32",
                    "verse": "Dit geheimenis is groot, doch ik spreek met het oog op Christus en [op] de gemeente."
                },
                "33": {
                    "verse_nr": "33",
                    "verse": "Intussen ook gij, laat ieder voor zich zijn eigen vrouw z\u00f3 liefhebben als zichzelf en de vrouw moet ontzag hebben voor haar man."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kinderen, weest uw ouders gehoorzaam [in de Here], want dat is recht."
                },
                "2": {
                    "verse_nr": "2",
                    "verse": "Eer uw vader en uw moeder \u2013 dit is immers het eerste gebod, met een belofte"
                },
                "3": {
                    "verse_nr": "3",
                    "verse": "opdat het u welga en gij lang leeft op aarde."
                },
                "4": {
                    "verse_nr": "4",
                    "verse": "En gij, vaders, verbittert uw kinderen niet, maar voedt hen op in de tucht en in de terechtwijzing des Heren."
                },
                "5": {
                    "verse_nr": "5",
                    "verse": "Slaven, weest uw heren naar het vlees gehoorzaam met vreze en beven, in eenvoud uws harten, als aan Christus"
                },
                "6": {
                    "verse_nr": "6",
                    "verse": "niet met ogendienst, als mensenbehagers, maar door als slaven van Christus de wil Gods van harte te doen"
                },
                "7": {
                    "verse_nr": "7",
                    "verse": "en bereidwillig dienstbaar te zijn als aan de Here en niet aan mensen."
                },
                "8": {
                    "verse_nr": "8",
                    "verse": "Gij weet immers, dat een ieder, hetzij slaaf, hetzij vrije, al het goede, dat hij gedaan heeft, van de Here zal terugontvangen."
                },
                "9": {
                    "verse_nr": "9",
                    "verse": "En gij, heren, handelt evenzo jegens hen; laat het dreigen na. Gij weet immers, dat hun en uw Heer in de hemelen is, en bij Hem is geen aanzien des persoons."
                },
                "10": {
                    "verse_nr": "10",
                    "verse": "Voorts, weest krachtig in de Here en in de sterkte zijner macht."
                },
                "11": {
                    "verse_nr": "11",
                    "verse": "Doet de wapenrusting Gods aan, om te kunnen standhouden tegen de verleidingen des duivels"
                },
                "12": {
                    "verse_nr": "12",
                    "verse": "want wij hebben niet te worstelen tegen bloed en vlees, maar tegen de overheden, tegen de machten, tegen de wereldbeheersers dezer duisternis, tegen de boze geesten in de hemelse gewesten."
                },
                "13": {
                    "verse_nr": "13",
                    "verse": "Neemt daarom de wapenrusting Gods, om weerstand te kunnen bieden in de boze dag en om, uw taak geheel vervuld hebbende, stand te houden."
                },
                "14": {
                    "verse_nr": "14",
                    "verse": "Stelt u dan op, uw lendenen omgord met de waarheid, bekleed met het pantser der gerechtigheid"
                },
                "15": {
                    "verse_nr": "15",
                    "verse": "de voeten geschoeid met de bereidvaardigheid van het evangelie des vredes"
                },
                "16": {
                    "verse_nr": "16",
                    "verse": "neemt bij dit alles het schild des geloofs ter hand, waarmede gij al de brandende pijlen van de boze zult kunnen doven"
                },
                "17": {
                    "verse_nr": "17",
                    "verse": "en neemt de helm des heils aan en het zwaard des Geestes, dat is het woord van God."
                },
                "18": {
                    "verse_nr": "18",
                    "verse": "En bidt daarbij met aanhoudend bidden en smeken bij elke gelegenheid in de Geest, daartoe wakende met alle volharding en smeking voor alle heiligen"
                },
                "19": {
                    "verse_nr": "19",
                    "verse": "ook voor mij, dat mij bij het openen van mijn mond het woord geschonken worde, om vrijmoedig het geheimenis van het evangelie bekend te maken"
                },
                "20": {
                    "verse_nr": "20",
                    "verse": "waarvoor ik een gezant ben in ketenen. Dan zal ik daartoe vrijmoedig kunnen optreden, zoals ik behoor te spreken."
                },
                "21": {
                    "verse_nr": "21",
                    "verse": "Opdat ook gij van mij moogt weten, hoe het mij gaat, zal Tychikus, mijn geliefde broeder en getrouwe dienaar in de Here, u alles bekendmaken."
                },
                "22": {
                    "verse_nr": "22",
                    "verse": "Met dit doel heb ik hem tot u gezonden, dat gij onze omstandigheden zoudt weten en hij uw harten zou vertroosten."
                },
                "23": {
                    "verse_nr": "23",
                    "verse": "Vrede zij de broeders en liefde met geloof, van God, de Vader, en van de Here Jezus Christus."
                },
                "24": {
                    "verse_nr": "24",
                    "verse": "De genade zij met allen, die onze Here Jezus Christus onvergankelijk liefhebben."
                }
            }
        }
    }
}