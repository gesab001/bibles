{
    "version": "NBG51",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hoe zit zij eenzaam neder,\nde eens volkrijke stad;\nals een weduwe is zij geworden,\ndie machtig was onder de volken;\nde vorstin onder de landschappen\nis onderworpen aan herendienst."
                },
                "2": {
                    "verse_nr": "2",
                    "verse": "Bitter weent zij des nachts,\ntranen vloeien langs haar wangen;\nniemand is er, die haar troost\nonder al haar minnaars;\nal haar vrienden werden haar ontrouw,\ntot vijanden zijn zij haar geworden."
                },
                "3": {
                    "verse_nr": "3",
                    "verse": "Juda is ontvolkt door ellende\nen door harde dienst;\nhet woont te midden van de volken,\nmaar vindt geen rust;\nal zijn vervolgers hebben het achterhaald,\nmidden in de benauwing."
                },
                "4": {
                    "verse_nr": "4",
                    "verse": "De wegen naar Sion treuren,\nomdat er geen feestgangers zijn;\nal haar poorten liggen verlaten,\nhaar priesters zuchten,\nhaar jonkvrouwen zijn bedroefd,\nen zij zelf \u2013 bitter is het haar."
                },
                "5": {
                    "verse_nr": "5",
                    "verse": "Haar tegenstanders hebben de overhand,\nhaar vijanden zijn welgemoed,\nwant de HERE heeft haar in kommer gedompeld\nom haar menigvuldige overtredingen;\nhaar jonge kinderen moesten in gevangenschap gaan,\nvoor de tegenstander uit."
                },
                "6": {
                    "verse_nr": "6",
                    "verse": "Geweken is van Sions dochter\nal haar heerlijkheid;\nhaar vorsten werden als herten\ndie geen weide vinden,\nzij gingen, beroofd van kracht,\nvoor de vervolger uit."
                },
                "7": {
                    "verse_nr": "7",
                    "verse": "Jeruzalem blijft gedenken,\nin de dagen van haar ellende en omzwerving,\nal de kostbaarheden,\ndie zij bezat in de dagen van weleer;\ntoen haar volk in de hand van de vijand viel\nen zij geen helper had,\naanschouwden de vijanden haar, en lachten\nom haar ondergang."
                },
                "8": {
                    "verse_nr": "8",
                    "verse": "Zwaar heeft Jeruzalem gezondigd;\ndaarom wordt zij gemeden als een onreine;\nallen die haar eerden, verachten haar,\nomdat zij haar naaktheid zien;\nen zelf ook zucht zij\nen wendt haar gelaat af."
                },
                "9": {
                    "verse_nr": "9",
                    "verse": "Haar onreinheid kleeft aan de zoom van haar kleed;\nzij heeft niet gedacht aan het einde,\nontstellend diep is zij gezonken,\nniemand is er, die haar troost. \u2013\nZie, HERE, mijn ellende aan,\nwant de vijand is overmoedig!"
                },
                "10": {
                    "verse_nr": "10",
                    "verse": "De vijand heeft zijn hand uitgestrekt\nnaar al haar kostbaarheden;\nja, aanzien moest zij, hoe volken\nhaar heiligdom binnentraden,\nvan wie Gij hadt geboden: zij zullen niet komen\nbij u in de gemeente."
                },
                "11": {
                    "verse_nr": "11",
                    "verse": "Heel haar bevolking zucht,\nzoekende naar brood;\nzij geven hun kostbaarheden voor voedsel,\nom het leven te rekken. \u2013\nZie, HERE, en aanschouw,\nhoe veracht ik ben geworden."
                },
                "12": {
                    "verse_nr": "12",
                    "verse": "Raakt het u niet, gij allen die voorbijgaat?\nAanschouwt en ziet,\nof er een smart is als de smart\ndie mij werd aangedaan,\nwaarmee de HERE mij in kommer dompelde\nten dage van zijn brandende toorn."
                },
                "13": {
                    "verse_nr": "13",
                    "verse": "Van uit den hoge zond Hij vuur;\ntot in mijn gebeente deed Hij het zinken;\nHij spreidde een net voor mijn voeten\nen deed mij deinzen achterwaarts;\nHij deed mij verbijsterd staan,\nellendig de ganse dag."
                },
                "14": {
                    "verse_nr": "14",
                    "verse": "Zwaar weegt het juk mijner overtredingen,\ndoor zijn hand ineengevlochten;\nzij liggen op mijn hals,\nhet heeft mijn kracht doen struikelen;\nde Here heeft mij overgegeven in de macht van hen,\ntegenover wie ik niet staande kon blijven."
                },
                "15": {
                    "verse_nr": "15",
                    "verse": "De Here in mijn midden\nheeft al mijn machtigen verworpen;\nHij heeft tegen mij een feest uitgeroepen\nom mijn jongelingen te verdelgen;\nde Here heeft in de pers getreden\nde jonkvrouw, de dochter van Juda."
                },
                "16": {
                    "verse_nr": "16",
                    "verse": "Daarom moet ik wenen,\nmijn oog, mijn oog vliet van water,\nwant verre van mij is de trooster\ndie mijn ziel verkwikken zou;\nmijn zonen zijn verbijsterd \u2013\nzo machtig is de vijand!"
                },
                "17": {
                    "verse_nr": "17",
                    "verse": "Sion strekt haar handen uit,\nniemand is er, die haar troost;\nde HERE riep tegen Jakob\nzijn naburen als tegenstanders op.\nJeruzalem is geworden\nals een onreine in hun midden."
                },
                "18": {
                    "verse_nr": "18",
                    "verse": "Hij, de HERE, is rechtvaardig,\nwant tegen zijn woord ben ik weerspannig geweest.\nHoort toch, al gij volken,\nen ziet mijn smart;\nmijn jonkvrouwen en mijn jongelingen\nzijn in gevangenschap gegaan."
                },
                "19": {
                    "verse_nr": "19",
                    "verse": "Ik heb geroepen om mijn minnaars,\nzij lieten mij bedrogen staan.\nMijn priesters en mijn oudsten\nzijn in de stad bezweken,\ntoen zij voor zich voedsel zochten,\nom het leven te rekken."
                },
                "20": {
                    "verse_nr": "20",
                    "verse": "Zie, HERE, hoe bang het mij is;\nmijn binnenste is vol onrust,\nmijn hart keert zich om in mijn borst,\nomdat ik zeer weerspannig geweest ben.\nBuiten maakt het zwaard kinderloos,\nbinnenshuis de pest."
                },
                "21": {
                    "verse_nr": "21",
                    "verse": "Zij horen, hoe ik zucht,\nmaar niemand is er, die mij troost;\nal mijn vijanden hebben mijn rampspoed vernomen;\nzij verblijden zich, dat Gij het gedaan hebt,\ndat Gij hebt doen komen de dag die Gij hadt aangekondigd \u2013\ndat zij mogen worden gelijk ik"
                },
                "22": {
                    "verse_nr": "22",
                    "verse": "dat al hun boosheid kome voor uw aangezicht!\nDoe aan hen,\ngelijk Gij aan mij hebt gedaan\nvanwege al mijn overtredingen,\nwant menigvuldig zijn mijn zuchten\nen mijn hart is ziek."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Hoe hult de Here in zijn toorn\nde dochter Sions in wolkefloers!\nVan de hemel heeft Hij ter aarde geworpen\nde luister van Isra\u00ebl,\nHij is niet gedachtig geweest aan zijn voetbank\nten dage van zijn toorn."
                },
                "2": {
                    "verse_nr": "2",
                    "verse": "De Here heeft meedogenloos vernietigd\nal de landouwen van Jakob.\nIn zijn verbolgenheid heeft Hij terneergeworpen\nde vestingen van de dochter van Juda;\nHij heeft ter aarde gestoten en ontwijd\nhet koninkrijk met zijn vorsten."
                },
                "3": {
                    "verse_nr": "3",
                    "verse": "In zijn brandende toorn heeft Hij afgehouwen\nalle hoornen van Isra\u00ebl.\nHij heeft zijn rechterhand teruggetrokken\nbij de nadering van de vijand;\nja, tegen Jakob is Hij ontbrand als een vlammend vuur,\ndat rondom verteert."
                },
                "4": {
                    "verse_nr": "4",
                    "verse": "Hij heeft zijn boog gespannen als een vijand,\nzijn rechterhand opgeheven als een tegenstander;\nHij heeft gedood\nal wat een lust der ogen was;\nin de tent van de dochter van Sion\nheeft Hij zijn grimmigheid uitgegoten als vuur."
                },
                "5": {
                    "verse_nr": "5",
                    "verse": "De Here is als een vijand geworden.\nHij heeft Isra\u00ebl verslonden,\nal zijn paleizen vernietigd,\nzijn vestingen vernield,\nen bij de dochter van Juda vermenigvuldigd\ngeklag en geklaag."
                },
                "6": {
                    "verse_nr": "6",
                    "verse": "Hij heeft zijn tent omvergehaald als ware het een omheining,\nzijn plaats van samenkomst heeft Hij vernield.\nDe HERE heeft in Sion doen vergeten\nfeestgetij en sabbat,\nen in zijn grimmige toorn versmaad\nkoning en priester."
                },
                "7": {
                    "verse_nr": "7",
                    "verse": "De HERE heeft zijn altaar verworpen,\nzijn heiligdom ontwijd,\nHij heeft overgegeven in de macht van de vijand\nde muren van haar paleizen.\nZij hebben in het huis des HEREN getierd\nals op een feestdag."
                },
                "8": {
                    "verse_nr": "8",
                    "verse": "De HERE had besloten te verwoesten\nde muur van Sions dochter.\nHij spande het meetsnoer en weerhield\nzijn hand niet van vernietiging.\nVoormuur en wal dompelde Hij in rouw,\ntezamen zakten zij ineen."
                },
                "9": {
                    "verse_nr": "9",
                    "verse": "Haar poorten zijn in de aarde verzonken,\nhaar grendels heeft Hij vernield en verbroken;\nhaar koning en haar vorsten bevinden zich onder de volken,\nwetsonderricht is er niet meer;\nook vinden haar profeten\ngeen gezicht bij de HERE."
                },
                "10": {
                    "verse_nr": "10",
                    "verse": "Zwijgend zitten ter aarde\nde oudsten der dochter van Sion;\nstof hebben zij op hun hoofd gestrooid,\nmet rouwgewaad zich omgord.\nHet hoofd buigen naar de aarde\nde jonkvrouwen van Jeruzalem."
                },
                "11": {
                    "verse_nr": "11",
                    "verse": "Mijn ogen zijn verteerd door tranen,\nmijn binnenste is vol onrust,\nmijn hartebloed is ter aarde uitgestort\nom de ondergang van de dochter mijns volks,\nomdat kinderen en zuigelingen versmachten\nop de pleinen der stad."
                },
                "12": {
                    "verse_nr": "12",
                    "verse": "Aan hun moeders vragen zij:\nwaar is koren en wijn?\nterwijl zij versmachten, als verslagenen,\nop de pleinen der stad,\nterwijl hun leven wegvliet\naan de borst van hun moeders."
                },
                "13": {
                    "verse_nr": "13",
                    "verse": "Wat zal ik u voorhouden, waarmee u vergelijken,\no dochter van Jeruzalem?\nWat met u gelijkstellen om u te troosten,\no jonkvrouw, dochter van Sion?\nWant groot als de zee is uw breuk;\nwie kan u genezing brengen?"
                },
                "14": {
                    "verse_nr": "14",
                    "verse": "Uw profeten hebben voor u geschouwd\nwat ijdel was en hol,\nzij hebben uw ongerechtigheid niet onthuld\nom uw lot nog te keren,\nzij hebben voor u orakels geschouwd,\nijdel en misleidend."
                },
                "15": {
                    "verse_nr": "15",
                    "verse": "Over u slaan de handen in elkaar\nallen die voorbijtrekken,\nzij fluiten en schudden hun hoofd\nover de dochter van Jeruzalem:\nis dit de stad, die genoemd werd\nde volmaakte in schoonheid,\nde vreugde der ganse aarde?"
                },
                "16": {
                    "verse_nr": "16",
                    "verse": "Tegen u sperren honend de mond open\nal uw vijanden,\nzij fluiten en knersen de tanden,\nzij zeggen: wij hebben haar vernietigd,\nja, dit is de dag, waarop wij gehoopt hebben,\nwij beleven, wij aanschouwen hem."
                },
                "17": {
                    "verse_nr": "17",
                    "verse": "De HERE heeft volvoerd wat Hij Zich had voorgenomen,\nHij heeft in vervulling doen gaan, wat Hij gesproken heeft,\nwat Hij sinds de dagen van weleer heeft bevolen;\nmeedogenloos heeft Hij terneergeworpen,\nHij heeft de vijand over u vrolijk gemaakt,\nde hoorn uwer tegenstanders verhoogd."
                },
                "18": {
                    "verse_nr": "18",
                    "verse": "Het hart (des volks) schreeuwt tot de Here. \u2013\nO, muur van Sions dochter,\nlaat tranen neervlieten als een beek\nbij dag en bij nacht,\ngun uzelf geen verpozing,\nuw oogappel ruste niet!"
                },
                "19": {
                    "verse_nr": "19",
                    "verse": "Sta op, kerm in de nacht\nbij het begin van iedere nachtwake,\nstort uw hart uit als water\nvoor het aangezicht des Heren,\nhef tot Hem uw handen omhoog\nter wille van het leven uwer kinderen,\ndie van honger versmachten\nop de hoek van elke straat."
                },
                "20": {
                    "verse_nr": "20",
                    "verse": "Zie, HERE, en aanschouw\nwie Gij dit hebt aangedaan!\nMoeten vrouwen haar eigen kroost eten,\nde kinderen, die zij koesteren?\nMoeten in het heiligdom des Heren gedood worden\npriester en profeet?"
                },
                "21": {
                    "verse_nr": "21",
                    "verse": "Op de straten liggen ter aarde\nknaap en grijsaard;\nmijn jonkvrouwen en mijn jongelingen\nzijn gevallen door het zwaard.\nTen dage van uw toorn hebt Gij ze gedood,\nmeedogenloos geslacht."
                },
                "22": {
                    "verse_nr": "22",
                    "verse": "Als voor een feestdag riept Gij samen\nwat mij van alle kanten verschrikte;\nop de dag van de toorn des HEREN\nwas er niemand die ontkwam of behouden bleef.\nHen die ik had verzorgd en grootgebracht,\nheeft mijn vijand verdelgd."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ik ben de man die ellende heeft gezien\ndoor de roede zijner verbolgenheid."
                },
                "2": {
                    "verse_nr": "2",
                    "verse": "Mij heeft Hij gevoerd en doen gaan\nin duisternis en donkerte."
                },
                "3": {
                    "verse_nr": "3",
                    "verse": "Waarlijk, tegen mij keert Hij telkens weder\nzijn hand, de ganse dag."
                },
                "4": {
                    "verse_nr": "4",
                    "verse": "Hij heeft mijn vlees en mijn huid doen wegteren,\nmijn beenderen gebroken."
                },
                "5": {
                    "verse_nr": "5",
                    "verse": "Hij heeft aan alle zijden tegen mij opgehoopt\nvergif en moeite."
                },
                "6": {
                    "verse_nr": "6",
                    "verse": "Hij heeft mij in duistere plaatsen doen wonen\nals de doden van voorlang."
                },
                "7": {
                    "verse_nr": "7",
                    "verse": "Hij heeft mij iedere uitgang versperd,\nmij in zware koperen ketenen geklonken."
                },
                "8": {
                    "verse_nr": "8",
                    "verse": "Zelfs als ik schreeuw en om hulp roep,\nversmaadt Hij mijn gebed."
                },
                "9": {
                    "verse_nr": "9",
                    "verse": "Hij heeft mijn weg versperd met steenblokken,\nmijn paden onbegaanbaar gemaakt."
                },
                "10": {
                    "verse_nr": "10",
                    "verse": "Hij is mij een loerende beer,\neen leeuw in verborgen schuilhoeken."
                },
                "11": {
                    "verse_nr": "11",
                    "verse": "Hij laat mij geen uitweg, en verscheurt mij,\nHij heeft mij geslagen met verbijstering"
                },
                "12": {
                    "verse_nr": "12",
                    "verse": "Hij heeft zijn boog gespannen en mij gesteld\ntot doelwit voor zijn pijl."
                },
                "13": {
                    "verse_nr": "13",
                    "verse": "Hij heeft in mijn nieren doen doordringen\nde pijlen uit zijn koker."
                },
                "14": {
                    "verse_nr": "14",
                    "verse": "Ik ben een belaching geworden voor heel mijn volk,\nhun spotlied heel de dag."
                },
                "15": {
                    "verse_nr": "15",
                    "verse": "Hij heeft mij met bittere kruiden verzadigd\nen mij met alsem gedrenkt."
                },
                "16": {
                    "verse_nr": "16",
                    "verse": "Hij liet mij de tanden op kiezel stukbijten,\nHij drukte mij neer in het stof."
                },
                "17": {
                    "verse_nr": "17",
                    "verse": "Gij hebt mijn ziel het heil doen derven,\nik ben vergeten wat geluk is."
                },
                "18": {
                    "verse_nr": "18",
                    "verse": "Ik dacht: vergaan is mijn kracht,\nvervlogen mijn hoop op de HERE."
                },
                "19": {
                    "verse_nr": "19",
                    "verse": "Gedenk aan mijn ellende en omzwerving,\naan de alsem en het vergif."
                },
                "20": {
                    "verse_nr": "20",
                    "verse": "Zo vaak mijn ziel dit gedenkt,\nbuigt zij zich neder in mij."
                },
                "21": {
                    "verse_nr": "21",
                    "verse": "Dit zal ik mij te binnen brengen,\ndaarom zal ik hopen"
                },
                "22": {
                    "verse_nr": "22",
                    "verse": "Het zijn de gunstbewijzen des HEREN, dat wij niet omgekomen zijn,\nwant zijn barmhartigheden houden niet op"
                },
                "23": {
                    "verse_nr": "23",
                    "verse": "elke morgen zijn zij nieuw,\ngroot is uw trouw!"
                },
                "24": {
                    "verse_nr": "24",
                    "verse": "Mijn ziel zegt: Mijn deel is de HERE,\ndaarom zal ik op Hem hopen."
                },
                "25": {
                    "verse_nr": "25",
                    "verse": "Goed is de HERE voor wie Hem verwachten,\nvoor de ziel die Hem zoekt"
                },
                "26": {
                    "verse_nr": "26",
                    "verse": "goed is het, in stilheid te wachten\nop het heil des HEREN"
                },
                "27": {
                    "verse_nr": "27",
                    "verse": "goed is het voor de man,\ndat hij een juk in zijn jeugd draagt."
                },
                "28": {
                    "verse_nr": "28",
                    "verse": "Hij zitte eenzaam en zwijge stil,\nals Hij het hem heeft opgelegd."
                },
                "29": {
                    "verse_nr": "29",
                    "verse": "Hij drukke zijn mond in het stof,\nmisschien is er hoop."
                },
                "30": {
                    "verse_nr": "30",
                    "verse": "Hij biede de wang aan wie hem slaat,\nhij worde verzadigd van smaad."
                },
                "31": {
                    "verse_nr": "31",
                    "verse": "Want niet voor eeuwig verstoot\nde Here."
                },
                "32": {
                    "verse_nr": "32",
                    "verse": "Want als Hij bedroefd heeft, ontfermt Hij Zich\nnaar de grootheid van zijn gunstbewijzen."
                },
                "33": {
                    "verse_nr": "33",
                    "verse": "Immers niet van harte verdrukt\nen bedroeft Hij de mensenkinderen."
                },
                "34": {
                    "verse_nr": "34",
                    "verse": "Dat men onder zijn voeten vertrapt\nalle gevangenen der aarde"
                },
                "35": {
                    "verse_nr": "35",
                    "verse": "dat men het recht van een man buigt\nvoor het aangezicht van de Allerhoogste"
                },
                "36": {
                    "verse_nr": "36",
                    "verse": "dat men een mens in zijn rechtszaak verongelijkt,\nzou de Here dat niet zien?"
                },
                "37": {
                    "verse_nr": "37",
                    "verse": "Wie is het, die spreekt en het is er,\nwanneer de Here het niet gebiedt?"
                },
                "38": {
                    "verse_nr": "38",
                    "verse": "Komt niet uit de mond des Allerhoogsten\nhet kwade en het goede?"
                },
                "39": {
                    "verse_nr": "39",
                    "verse": "Wat klaagt dan een mens in het leven!\nIeder (klage) over zijn zonde."
                },
                "40": {
                    "verse_nr": "40",
                    "verse": "Laten wij onze wegen doorzoeken en doorvorsen\nen ons bekeren tot de HERE."
                },
                "41": {
                    "verse_nr": "41",
                    "verse": "Laten wij met de handen ons hart opheffen\ntot God in de hemel"
                },
                "42": {
                    "verse_nr": "42",
                    "verse": "Wij hebben overtreden en zijn weerspannig geweest \u2013\nGij hebt niet vergeven."
                },
                "43": {
                    "verse_nr": "43",
                    "verse": "Gij hebt U in toorn gehuld, Gij hebt ons vervolgd,\nons meedogenloos gedood."
                },
                "44": {
                    "verse_nr": "44",
                    "verse": "Gij hebt U gehuld in een wolk,\nondoordringbaar voor het gebed."
                },
                "45": {
                    "verse_nr": "45",
                    "verse": "Gij hebt ons gemaakt tot verachtelijk uitvaagsel\nte midden van de volkeren."
                },
                "46": {
                    "verse_nr": "46",
                    "verse": "Tegen ons hebben hun mond opengesperd\nal onze vijanden."
                },
                "47": {
                    "verse_nr": "47",
                    "verse": "Schrik en strik zijn over ons gekomen,\nverderf en breuk."
                },
                "48": {
                    "verse_nr": "48",
                    "verse": "Waterbeken vloeien uit mijn oog\nom de ondergang van de dochter mijns volks."
                },
                "49": {
                    "verse_nr": "49",
                    "verse": "Mijn oog baadt in tranen, zonder ophouden,\nzonder verpozen"
                },
                "50": {
                    "verse_nr": "50",
                    "verse": "totdat de HERE nederziet\nen neerschouwt uit de hemel."
                },
                "51": {
                    "verse_nr": "51",
                    "verse": "Mijn oog doet mij pijn\nom al de dochteren mijner stad."
                },
                "52": {
                    "verse_nr": "52",
                    "verse": "Fel hebben zij mij, als een vogel, opgejaagd,\ndie mij vijandig zijn zonder oorzaak."
                },
                "53": {
                    "verse_nr": "53",
                    "verse": "Zij hebben mijn leven in een put versmoord\nen stenen op mij geworpen."
                },
                "54": {
                    "verse_nr": "54",
                    "verse": "Wateren stroomden over mijn hoofd;\nik dacht: ik ben verloren."
                },
                "55": {
                    "verse_nr": "55",
                    "verse": "Ik roep uw naam aan, o HERE,\nuit het onderste van de put."
                },
                "56": {
                    "verse_nr": "56",
                    "verse": "Gij hoort mijn stem: verberg uw oor niet\nvoor mijn zuchten, mijn hulpgeschrei."
                },
                "57": {
                    "verse_nr": "57",
                    "verse": "Gij zijt nabij ten dage, dat ik U aanroep,\nGij zegt: Vrees niet."
                },
                "58": {
                    "verse_nr": "58",
                    "verse": "Gij voert, o Here, mijn rechtsgeding,\nGij verlost mijn leven."
                },
                "59": {
                    "verse_nr": "59",
                    "verse": "Gij ziet, o HERE, mijn verongelijking,\nach, verschaf mij recht."
                },
                "60": {
                    "verse_nr": "60",
                    "verse": "Gij ziet al hun wraakzucht,\nal hun overleggingen tegen mij."
                },
                "61": {
                    "verse_nr": "61",
                    "verse": "Gij hoort, o HERE, hun smaad,\nal hun overleggingen tegen mij"
                },
                "62": {
                    "verse_nr": "62",
                    "verse": "de taal van wie tegen mij opstaan, en hun gemompel\ntegen mij, de ganse dag."
                },
                "63": {
                    "verse_nr": "63",
                    "verse": "Aanschouw hun zitten en hun opstaan:\nIk ben hun spotlied."
                },
                "64": {
                    "verse_nr": "64",
                    "verse": "Gij zult hun vergelden, o HERE,\nnaar het werk hunner handen."
                },
                "65": {
                    "verse_nr": "65",
                    "verse": "Gij zult hun geest verblinden \u2013\nuw vloek over hen!"
                },
                "66": {
                    "verse_nr": "66",
                    "verse": "Gij zult hen in toorn vervolgen en verdelgen\nvan onder des HEREN hemel."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Hoe is het goud verdonkerd,\nontluisterd het goede, fijne goud!\nDe heilige stenen zijn weggeworpen\nop de hoek van elke straat."
                },
                "2": {
                    "verse_nr": "2",
                    "verse": "De kinderen van Sion, zo kostbaar,\neens opwegend tegen gelouterd goud,\nhoe zijn zij geacht als aarden kruiken,\nhet werk van pottenbakkershanden!"
                },
                "3": {
                    "verse_nr": "3",
                    "verse": "Zelfs jakhalzen reiken de borst,\nzij zogen haar jongen;\nde dochter mijns volks is hardvochtig geworden\nals struisvogels in de woestijn."
                },
                "4": {
                    "verse_nr": "4",
                    "verse": "De tong van de zuigeling kleefde\nvan dorst aan zijn gehemelte;\nkinderen vroegen om brood,\nniemand reikte het hun."
                },
                "5": {
                    "verse_nr": "5",
                    "verse": "Zij, die lekkernijen plachten te eten,\nversmachtten op de straten;\ndie op karmozijn waren verzorgd,\nomarmden de ashoop."
                },
                "6": {
                    "verse_nr": "6",
                    "verse": "Want de ongerechtigheid van de dochter mijns volks was groter\ndan de zonde van Sodom,\ndat, als in een oogwenk, onderstboven gekeerd is,\nzonder dat iemand de hand eraan sloeg."
                },
                "7": {
                    "verse_nr": "7",
                    "verse": "Reiner dan sneeuw waren haar vorsten,\nzij waren witter dan melk,\nroder van lichaam dan koralen,\nals lazuursteen was hun voorkomen."
                },
                "8": {
                    "verse_nr": "8",
                    "verse": "Nu werd hun gestalte zwarter dan roet,\nzij werden niet herkend op de straten,\nhun huid was verschrompeld om hun gebeente,\nwas dor geworden als hout."
                },
                "9": {
                    "verse_nr": "9",
                    "verse": "Beter verging het hun die vielen door het zwaard,\ndan die geveld werden door de honger:\ndoorboord immers kwijnden zij weg,\ndaar de akker niets opbracht."
                },
                "10": {
                    "verse_nr": "10",
                    "verse": "De handen van teerhartige vrouwen\nkookten haar kinderen;\ndezen waren haar tot spijze\nbij de ondergang van de dochter mijns volks."
                },
                "11": {
                    "verse_nr": "11",
                    "verse": "De HERE heeft zijn grimmigheid uitgevierd,\nuitgegoten zijn brandende toorn.\nJa, Hij heeft een vuur ontstoken in Sion,\ndat haar grondvesten verteerde."
                },
                "12": {
                    "verse_nr": "12",
                    "verse": "De koningen der aarde hadden het niet geloofd,\nnoch al de bewoners der wereld,\ndat een tegenstander of vijand zou komen\nbinnen de poorten van Jeruzalem."
                },
                "13": {
                    "verse_nr": "13",
                    "verse": "Het is om de zonden harer profeten,\nde ongerechtigheden harer priesters,\ndie in haar midden vergoten\nhet bloed van rechtvaardigen."
                },
                "14": {
                    "verse_nr": "14",
                    "verse": "Zij wankelden als blinden op de straten,\nbezoedeld met bloed;\nwat zij niet aanroeren mochten,\nraakten zij aan met hun kleren."
                },
                "15": {
                    "verse_nr": "15",
                    "verse": "Wijkt! Onrein! riep men hun toe,\nwijkt, wijkt, raakt niet aan!\nDat zij vlieden, ja rondzwerven; dat men zegge onder de volkeren:\nZij mogen hier niet langer blijven!"
                },
                "16": {
                    "verse_nr": "16",
                    "verse": "De HERE zelf heeft hen verstrooid;\nHij slaat geen acht meer op hen.\nDe priesters heeft men niet ontzien,\naan grijsaards geen genade bewezen."
                },
                "17": {
                    "verse_nr": "17",
                    "verse": "Altijd door smachtten onze ogen\nnaar hulp voor ons \u2013 vergeefs;\nop onze wachttoren zagen wij uit\nnaar een volk, dat niet kon verlossen."
                },
                "18": {
                    "verse_nr": "18",
                    "verse": "Zij belaagden ons bij elke schrede,\nzodat wij over onze pleinen niet gaan konden;\nons einde was nabij, onze dagen waren vervuld,\nja, ons einde was gekomen!"
                },
                "19": {
                    "verse_nr": "19",
                    "verse": "Onze vervolgers waren sneller\ndan arenden des hemels,\nzij achtervolgden ons op de bergen,\nzij loerden op ons in de woestijn."
                },
                "20": {
                    "verse_nr": "20",
                    "verse": "Onze levensadem, de gezalfde des HEREN,\nwerd in hun valkuilen gevangen,\nhij, van wie wij dachten: in zijn schaduw\nzullen wij leven onder de volkeren."
                },
                "21": {
                    "verse_nr": "21",
                    "verse": "Verblijd en verheug u maar, gij dochter van Edom,\ngij, die woont in het land Us \u2013\nook tot u zal de beker komen,\ngij zult dronken worden en u ontbloten."
                },
                "22": {
                    "verse_nr": "22",
                    "verse": "Uw ongerechtigheid, o dochter van Sion, heeft een einde,\nHij zal u niet weer in ballingschap doen gaan.\nUw ongerechtigheid, o dochter van Edom, zal Hij bezoeken,\nuw zonden openbaar maken."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Gedenk, HERE, wat ons is overkomen;\nzie toch; aanschouw onze smaad."
                },
                "2": {
                    "verse_nr": "2",
                    "verse": "Ons erfdeel is vervallen aan vreemden,\nonze huizen aan vreemdelingen."
                },
                "3": {
                    "verse_nr": "3",
                    "verse": "Wezen zijn wij geworden, vaderloos,\nonze moeders werden als weduwen."
                },
                "4": {
                    "verse_nr": "4",
                    "verse": "Ons water moeten wij drinken voor geld,\nons hout gewordt ons tegen betaling."
                },
                "5": {
                    "verse_nr": "5",
                    "verse": "Wij worden op de nek gezeten door onze vervolgers,\nwij zwoegen, maar rust gunt men ons niet."
                },
                "6": {
                    "verse_nr": "6",
                    "verse": "Naar Egypte strekken wij de hand uit,\nnaar Assur, om verzadiging met brood."
                },
                "7": {
                    "verse_nr": "7",
                    "verse": "Onze vaders hebben gezondigd, zij zijn niet meer,\nwij dragen hun ongerechtigheden."
                },
                "8": {
                    "verse_nr": "8",
                    "verse": "Knechten heersen over ons,\nniemand rukt ons uit hun hand."
                },
                "9": {
                    "verse_nr": "9",
                    "verse": "Met levensgevaar moeten wij ons brood halen\nvanwege het zwaard der woestijn."
                },
                "10": {
                    "verse_nr": "10",
                    "verse": "Onze huid gloeit als een oven\ndoor de brand van de honger."
                },
                "11": {
                    "verse_nr": "11",
                    "verse": "Vrouwen verkrachten zij in Sion,\nmeisjes in de steden van Juda."
                },
                "12": {
                    "verse_nr": "12",
                    "verse": "Vorsten zijn door hun hand opgehangen,\nhet aangezicht van ouden wordt niet ge\u00eberd."
                },
                "13": {
                    "verse_nr": "13",
                    "verse": "Jongelingen moeten de molensteen dragen\nen knapen struikelen onder de houtlast."
                },
                "14": {
                    "verse_nr": "14",
                    "verse": "De ouden zijn weg uit de poort,\nde jongelingen staken hun snarenspel."
                },
                "15": {
                    "verse_nr": "15",
                    "verse": "Verdwenen is de blijdschap van ons hart,\nveranderd in rouw onze reidans."
                },
                "16": {
                    "verse_nr": "16",
                    "verse": "De kroon van ons hoofd is gevallen,\nwee ons, dat wij gezondigd hebben!"
                },
                "17": {
                    "verse_nr": "17",
                    "verse": "Hierom is ons hart ziek,\nhierom zijn onze ogen verduisterd"
                },
                "18": {
                    "verse_nr": "18",
                    "verse": "om de berg Sion, die woest ligt,\nwaarop de vossen ronddolen."
                },
                "19": {
                    "verse_nr": "19",
                    "verse": "Gij, HERE, zetelt tot in eeuwigheid,\nuw troon staat van geslacht tot geslacht."
                },
                "20": {
                    "verse_nr": "20",
                    "verse": "Waarom zoudt Gij ons voor altoos vergeten,\nons verlaten tot in lengte van dagen?"
                },
                "21": {
                    "verse_nr": "21",
                    "verse": "Breng ons, HERE, tot U weder, dan zullen wij wederkeren.\nVernieuw onze dagen gelijk van ouds!"
                },
                "22": {
                    "verse_nr": "22",
                    "verse": "Of zoudt Gij ons geheel en al verwerpen?\nZoudt Gij al te zwaar tegen ons toornen?"
                }
            }
        }
    }
}