{
    "version": "NBG51",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Gezicht van Obadja.\nZo zegt de Here HERE over Edom \u2013 een tijding hebben wij van de HERE gehoord, een bode is onder de volken gezonden: komt, laat ons daartegen optrekken ten strijde \u2013"
                },
                "2": {
                    "verse_nr": "2",
                    "verse": "Zie, Ik maak u klein onder de volken: gij wordt diep veracht."
                },
                "3": {
                    "verse_nr": "3",
                    "verse": "De overmoed van uw hart heeft u misleid, u, die woont in rotskloven, in uw hoge woning; die bij uzelf zegt: Wie zal mij ter aarde neerhalen?"
                },
                "4": {
                    "verse_nr": "4",
                    "verse": "Al zoudt gij uw nest zo hoog bouwen als de gier, ja, al was het geplaatst tussen de sterren, vandaar zal Ik u neerhalen, luidt het woord des HEREN."
                },
                "5": {
                    "verse_nr": "5",
                    "verse": "Indien er dieven tot u kwamen of nachtelijke rovers \u2013 hoe wordt gij verdelgd! \u2013 zouden zij niet stelen zoveel hun genoeg was? Indien druivenlezers tot u kwamen, zouden zij geen nalezingen overlaten?"
                },
                "6": {
                    "verse_nr": "6",
                    "verse": "Hoe wordt Esau doorzocht, worden zijn verborgen schatten opgespoord!"
                },
                "7": {
                    "verse_nr": "7",
                    "verse": "Naar de grens zenden u al uw bondgenoten; u misleiden, u overmogen uw vrienden; wie uw brood eten, leggen u een valstrik. \u2013 Er is geen inzicht bij hem."
                },
                "8": {
                    "verse_nr": "8",
                    "verse": "Zal Ik niet te dien dage, luidt het woord des HEREN, de wijzen uit Edom doen vergaan, en het inzicht uit het gebergte van Esau?"
                },
                "9": {
                    "verse_nr": "9",
                    "verse": "Ook uw helden, o Teman, zullen verschrikt staan, opdat alle man van het gebergte van Esau door moord worde uitgeroeid."
                },
                "10": {
                    "verse_nr": "10",
                    "verse": "Wegens de gewelddaad aan uw broeder Jakob zal schande u bedekken, en gij zult voor altoos worden uitgeroeid."
                },
                "11": {
                    "verse_nr": "11",
                    "verse": "Ten dage, dat gij afzijdig stondt, ten dage, dat vreemden zijn leger gevangen namen en uitlanders zijn poort binnenkwamen en over Jeruzalem het lot wierpen, waart ook gij als een van hen."
                },
                "12": {
                    "verse_nr": "12",
                    "verse": "Zie niet met leedvermaak die dag van uw broeder, de dag van zijn rampspoed, en maak u niet vrolijk over de kinderen van Juda op de dag van hun ondergang; en zet geen grote mond op ten dage van hun benauwdheid"
                },
                "13": {
                    "verse_nr": "13",
                    "verse": "kom niet in de poort van mijn volk ten dage van hun ongeluk; gij, zie niet met leedvermaak zijn onheil, ten dage van zijn ongeluk; en strek de hand niet uit naar zijn have ten dage van zijn ongeluk"
                },
                "14": {
                    "verse_nr": "14",
                    "verse": "en sta niet op het kruispunt om zijn vluchtelingen uit te roeien, en lever zijn ontkomenen niet over ten dage der benauwdheid."
                },
                "15": {
                    "verse_nr": "15",
                    "verse": "Want nabij is de dag des HEREN over alle volken; zoals gij gedaan hebt, zal u gedaan worden, uw daad zal op uw eigen hoofd terugvallen."
                },
                "16": {
                    "verse_nr": "16",
                    "verse": "Ja, zoals gij gedronken hebt op mijn heilige berg, zullen alle volken zonder ophouden drinken; ja, zij zullen drinken en zwelgen, en zij zullen worden, als hadden zij nooit bestaan."
                },
                "17": {
                    "verse_nr": "17",
                    "verse": "Maar op de berg Sion zal er ontkoming zijn, en die zal een heiligdom wezen; en het huis van Jakob zal zijn bezittingen weer in bezit nemen."
                },
                "18": {
                    "verse_nr": "18",
                    "verse": "Het huis van Jakob zal het vuur zijn, het huis van Jozef de vlam, en het huis van Esau de stoppels: zij zullen hen in brand steken en verteren, en van het huis van Esau zal niemand ontkomen; want de HERE heeft het gesproken."
                },
                "19": {
                    "verse_nr": "19",
                    "verse": "Dan zal het Zuiderland het gebergte van Esau in bezit nemen, en de Laagte het land der Filistijnen; zij zullen het veld van Efra\u00efm en het veld van Samaria in bezit nemen, en Benjamin Gilead"
                },
                "20": {
                    "verse_nr": "20",
                    "verse": "de ballingen van dit leger der Isra\u00eblieten het land der Kana\u00e4nieten tot Sarefat toe; en de ballingen van Jeruzalem, die zich in Sefarad bevinden, zullen de steden van het Zuiden in bezit nemen."
                },
                "21": {
                    "verse_nr": "21",
                    "verse": "Verlossers zullen de berg Sion bestijgen om over het gebergte van Esau gericht te oefenen, en het koningschap zal zijn aan de HERE."
                }
            }
        }
    }
}