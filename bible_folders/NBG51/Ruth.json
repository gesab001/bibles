{
    "version": "NBG51",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "In de dagen dat de richters richtten, gebeurde het, dat er een hongersnood in het land was. Toen trok een man uit Betlehem in Juda met zijn vrouw en zijn beide zonen weg om als vreemdeling te vertoeven in het veld van Moab."
                },
                "2": {
                    "verse_nr": "2",
                    "verse": "De naam van de man was Elimelek, de naam van zijn vrouw No\u00f6mi en de namen van zijn beide zonen Machlon en Kiljon, Efratieten uit Betlehem in Juda; en in het veld van Moab aangekomen, bleven zij daar."
                },
                "3": {
                    "verse_nr": "3",
                    "verse": "Toen stierf Elimelek, de man van No\u00f6mi, zodat deze met haar beide zonen achterbleef."
                },
                "4": {
                    "verse_nr": "4",
                    "verse": "Dezen namen zich Moabitische vrouwen: de ene heette Orpa en de andere Ruth; en zij woonden daar ongeveer tien jaren."
                },
                "5": {
                    "verse_nr": "5",
                    "verse": "Toen stierven ook die twee, Machlon en Kiljon, zodat die vrouw achterbleef, zonder haar beide zonen en haar man."
                },
                "6": {
                    "verse_nr": "6",
                    "verse": "Daarna maakte zij zich met haar schoondochters op en keerde uit het veld van Moab terug, want zij had in het veld van Moab vernomen, dat de HERE naar zijn volk omgezien had door hun brood te geven."
                },
                "7": {
                    "verse_nr": "7",
                    "verse": "Dus trok zij met haar beide schoondochters weg uit de plaats, waar zij vertoefd had. Toen zij onderweg waren om naar het land van Juda terug te keren"
                },
                "8": {
                    "verse_nr": "8",
                    "verse": "zeide No\u00f6mi tot haar beide schoondochters: Gaat heen, keert terug, ieder naar het huis van haar moeder; de HERE bewijze u liefde, zoals gij die bewezen hebt aan de gestorvenen en aan mij"
                },
                "9": {
                    "verse_nr": "9",
                    "verse": "de HERE geve u, dat gij rust moogt vinden, ieder in het huis van haar man. Hierop kuste zij ze, doch zij verhieven haar stem en weenden"
                },
                "10": {
                    "verse_nr": "10",
                    "verse": "en zij zeiden tot haar: Wij keren zeker met u terug naar uw volk."
                },
                "11": {
                    "verse_nr": "11",
                    "verse": "Maar No\u00f6mi zeide: Keert terug, mijn dochters, waarom zoudt gij met mij medegaan? Heb ik nog zonen in mijn schoot, die u tot mannen zouden kunnen worden?"
                },
                "12": {
                    "verse_nr": "12",
                    "verse": "Keert terug, mijn dochters, gaat heen, want ik ben te oud om een man toe te behoren. Indien ik al dacht: Ik heb hoop; ja, al zou ik vannacht een man toebehoren, ja, al zou ik zonen baren"
                },
                "13": {
                    "verse_nr": "13",
                    "verse": "zoudt gij daarop wachten, tot zij volwassen waren? Zoudt gij daarom verhinderd worden een man toe te behoren? Neen toch, mijn dochters, het is immers voor mij veel verdrietiger dan voor u, want de hand des HEREN is tegen mij uitgestrekt."
                },
                "14": {
                    "verse_nr": "14",
                    "verse": "Toen verhieven zij opnieuw haar stem en weenden, en Orpa kuste haar schoonmoeder, maar Ruth klemde zich aan haar vast."
                },
                "15": {
                    "verse_nr": "15",
                    "verse": "Toen zeide zij: Zie, uw schoonzuster is teruggekeerd naar haar volk en haar goden; keer terug, uw schoonzuster achterna."
                },
                "16": {
                    "verse_nr": "16",
                    "verse": "Maar Ruth zeide: Dring er bij mij niet op aan, dat ik u in de steek zou laten, door van u terug te keren; want waar gij zult heengaan, zal ik heengaan, en waar gij zult vernachten, zal ik vernachten: uw volk is mijn volk en uw God is mijn God"
                },
                "17": {
                    "verse_nr": "17",
                    "verse": "waar gij zult sterven, zal ik sterven, en daar zal ik begraven worden. Zo moge de HERE mij doen, ja nog erger: voorwaar, de dood alleen zal scheiding maken tussen mij en u."
                },
                "18": {
                    "verse_nr": "18",
                    "verse": "Toen zij zag, dat zij vastbesloten was met haar mede te gaan, hield zij op tot haar te spreken."
                },
                "19": {
                    "verse_nr": "19",
                    "verse": "En zij gingen beiden voort, totdat zij te Betlehem kwamen. Toen zij Betlehem binnenkwamen, geraakte de gehele stad over haar in opschudding, en de vrouwen zeiden: Is dat No\u00f6mi?"
                },
                "20": {
                    "verse_nr": "20",
                    "verse": "Maar zij zeide tot haar: Noemt mij niet No\u00f6mi; noemt mij Mara, want de Almachtige heeft mij veel bitterheid aangedaan."
                },
                "21": {
                    "verse_nr": "21",
                    "verse": "Vol ben ik heengegaan, maar leeg heeft mij de HERE doen terugkeren. Waarom zoudt gij mij No\u00f6mi noemen, daar de HERE tegen mij heeft getuigd en de Almachtige mij kwaad heeft aangedaan?"
                },
                "22": {
                    "verse_nr": "22",
                    "verse": "Zo keerde No\u00f6mi terug met Ruth, de Moabitische, haar schoondochter, die met haar uit het veld van Moab meegekomen was. En zij kwamen te Betlehem aan in het begin van de gersteoogst."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "No\u00f6mi nu had een bloedverwant van haar mans kant, een zeer vermogend man uit het geslacht van Elimelek, Boaz geheten."
                },
                "2": {
                    "verse_nr": "2",
                    "verse": "En Ruth, de Moabitische, zeide tot No\u00f6mi: Laat mij naar het veld gaan en aren lezen achter hem, die mij genegen zal zijn. En zij zeide tot haar: Ga, mijn dochter."
                },
                "3": {
                    "verse_nr": "3",
                    "verse": "Zij ging dan heen en kwam en las op in het veld achter de maaiers; bij geval trof zij het stuk land van Boaz, die uit het geslacht van Elimelek was."
                },
                "4": {
                    "verse_nr": "4",
                    "verse": "En zie, Boaz kwam uit Betlehem en hij zeide tot de maaiers: De HERE zij met u! Zij zeiden tot hem: De HERE zegene u!"
                },
                "5": {
                    "verse_nr": "5",
                    "verse": "Toen zeide Boaz tot zijn knecht, die over de maaiers gesteld was: Bij wie behoort deze jonge vrouw?"
                },
                "6": {
                    "verse_nr": "6",
                    "verse": "De knecht, die over de maaiers gesteld was, antwoordde: Dat is een jonge vrouw uit Moab, die met No\u00f6mi meegekomen is uit het veld van Moab"
                },
                "7": {
                    "verse_nr": "7",
                    "verse": "zij heeft gezegd: laat mij toch oplezen en inzamelen bij de schoven achter de maaiers. En zo is zij gekomen en zij is bezig geweest van de morgenstond af tot nu toe; het is iemand, die weinig thuis zit."
                },
                "8": {
                    "verse_nr": "8",
                    "verse": "Hierop zeide Boaz tot Ruth: Hoor eens, mijn dochter, ga niet oplezen in een ander veld en ga ook niet hiervandaan; sluit u dan aan bij mijn arbeidsters,"
                },
                "9": {
                    "verse_nr": "9",
                    "verse": "gij ziet daar het veld v\u00f3\u00f3r u, dat men bezig is te maaien \u2013 en ga achter haar aan. Heb ik de knechten niet verboden u lastig te vallen? Hebt gij dorst, ga dan naar de vaten en drink van hetgeen de knechten scheppen."
                },
                "10": {
                    "verse_nr": "10",
                    "verse": "Toen wierp zij zich op haar aangezicht, boog zich ter aarde en zeide tot hem: Waarom betoont gij mij uw gunst, dat gij uw oog slaat op mij, hoewel ik een vreemdelinge ben?"
                },
                "11": {
                    "verse_nr": "11",
                    "verse": "Boaz antwoordde haar: Mij is omstandig medegedeeld alles wat gij voor uw schoonmoeder gedaan hebt na de dood van uw man, en hoe gij uw vader en uw moeder en het land uwer geboorte hebt verlaten en gegaan zijt naar een volk, dat gij tevoren niet kendet."
                },
                "12": {
                    "verse_nr": "12",
                    "verse": "De HERE vergelde u uw daad, en uw loon valle u onverkort ten deel van de HERE, de God van Isra\u00ebl, onder wiens vleugelen gij zijt komen schuilen."
                },
                "13": {
                    "verse_nr": "13",
                    "verse": "Daarop zeide zij: Gij betoont mij wel uw gunst, mijn heer, want gij hebt mij vertroost en naar het hart van uw dienstmaagd gesproken, hoewel ik niet de gelijke ben van een uwer dienstmaagden."
                },
                "14": {
                    "verse_nr": "14",
                    "verse": "Toen het nu etenstijd was, zeide Boaz tot haar: Kom hierheen en eet van het brood en doop uw bete in de azijn. En zij ging zitten naast de maaiers, en hij reikte haar geroost koren toe; zij at en werd verzadigd en hield over."
                },
                "15": {
                    "verse_nr": "15",
                    "verse": "Toen zij was opgestaan om op te lezen, beval Boaz zijn knechten aldus: Ook tussen de schoven mag zij oplezen en maakt haar niet beschaamd"
                },
                "16": {
                    "verse_nr": "16",
                    "verse": "veeleer moet gij opzettelijk iets voor haar uit de bundels trekken en het laten liggen, opdat zij het opleze; vaart niet ruw tegen haar uit."
                },
                "17": {
                    "verse_nr": "17",
                    "verse": "En zij las op in het veld tot de avond; en zij klopte uit wat zij opgelezen had, en het was ongeveer een efa gerst."
                },
                "18": {
                    "verse_nr": "18",
                    "verse": "En zij nam het op en kwam in de stad. Toen haar schoonmoeder zag wat zij opgelezen had, en toen zij te voorschijn haalde en haar gaf wat zij had overgehouden na verzadigd te zijn"
                },
                "19": {
                    "verse_nr": "19",
                    "verse": "zeide haar schoonmoeder tot haar: Waar hebt gij vandaag opgelezen en waar hebt gij gewerkt? Gezegend zij hij, die zijn oog op u heeft geslagen! Toen vertelde zij haar schoonmoeder bij wie zij gewerkt had, en zeide: De naam van de man bij wie ik vandaag gewerkt heb, is Boaz."
                },
                "20": {
                    "verse_nr": "20",
                    "verse": "Daarop zeide No\u00f6mi tot haar schoondochter: Gezegend zij hij door de HERE, die zijn goedertierenheid niet heeft onttrokken aan de levenden noch aan de doden. Verder zeide No\u00f6mi tot haar: Die man is aan ons verwant, hij is een van onze lossers."
                },
                "21": {
                    "verse_nr": "21",
                    "verse": "En Ruth, de Moabitische, zeide: Bovendien heeft hij tot mij gezegd: Sluit u aan bij mijn knechten, totdat zij gereed zijn met mijn gehele oogst."
                },
                "22": {
                    "verse_nr": "22",
                    "verse": "Toen zeide No\u00f6mi tot Ruth, haar schoondochter: Het is goed, mijn dochter, dat gij met zijn arbeidsters uitgaat, opdat men u op een ander veld niet hard valle."
                },
                "23": {
                    "verse_nr": "23",
                    "verse": "Zo sloot zij zich aan bij de arbeidsters van Boaz om op te lezen, totdat de gersteoogst en de tarweoogst afgelopen waren. En zij bleef wonen bij haar schoonmoeder."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "No\u00f6mi nu, haar schoonmoeder, zeide tot haar: Mijn dochter, zou ik voor u geen rust zoeken, opdat het u welga?"
                },
                "2": {
                    "verse_nr": "2",
                    "verse": "Welnu, is Boaz niet onze bloedverwant, bij wiens arbeidsters gij geweest zijt? Zie, hij gaat vannacht op de dorsvloer gerst wannen"
                },
                "3": {
                    "verse_nr": "3",
                    "verse": "baad u dan en zalf u en doe uw opperkleed aan en daal af naar de dorsvloer. Maar laat de man niets van u merken, voordat hij gereed is met eten en drinken."
                },
                "4": {
                    "verse_nr": "4",
                    "verse": "Als hij zich neerlegt, moet gij goed letten op de plaats waar hij ligt; kom dan nader en sla zijn voetendek op en leg u neer. Dan zal hij u wel duidelijk maken, wat gij doen moet."
                },
                "5": {
                    "verse_nr": "5",
                    "verse": "En zij zeide tot haar: Al wat gij zegt, zal ik doen."
                },
                "6": {
                    "verse_nr": "6",
                    "verse": "Daarop daalde zij af naar de dorsvloer en zij deed naar alles wat haar schoonmoeder haar geboden had."
                },
                "7": {
                    "verse_nr": "7",
                    "verse": "Toen nu Boaz gegeten en gedronken had en zijn hart vrolijk was, kwam hij om zich neer te leggen aan het uiteinde van de korenhoop. Daarop kwam zij stil nader, sloeg zijn voetendek op en legde zich neer."
                },
                "8": {
                    "verse_nr": "8",
                    "verse": "Het gebeurde nu te middernacht, dat de man wakker schrok en om zich heen greep en zie, daar lag een vrouw aan zijn voeteneind."
                },
                "9": {
                    "verse_nr": "9",
                    "verse": "En hij vroeg: Wie zijt gij? Zij antwoordde: Ik ben Ruth, uw dienstmaagd: spreid uw vleugel uit over uw dienstmaagd, want gij zijt de losser."
                },
                "10": {
                    "verse_nr": "10",
                    "verse": "Toen zeide hij: Gezegend moogt gij zijn door de HERE, mijn dochter, gij hebt met uw laatste liefdedaad de eerste nog overtroffen, doordat gij geen jonge mannen nagelopen zijt, hetzij arm of rijk."
                },
                "11": {
                    "verse_nr": "11",
                    "verse": "Nu dan, mijn dochter, wees niet bevreesd; alles wat gij zegt, zal ik voor u doen; want ieder in de poort van mijn volk weet, dat gij een deugdzame vrouw zijt."
                },
                "12": {
                    "verse_nr": "12",
                    "verse": "Nu dan, weliswaar ben ik losser, maar er is nog een losser, nader dan ik."
                },
                "13": {
                    "verse_nr": "13",
                    "verse": "Blijf vannacht hier; en morgenochtend, indien hij u lossen wil, goed, laat hem lossen; maar is hij niet genegen u te lossen, dan zal ik u lossen, zo waar de HERE leeft. Blijf liggen tot de morgen."
                },
                "14": {
                    "verse_nr": "14",
                    "verse": "Dus bleef zij aan zijn voeteneind liggen tot de morgen; toen stond zij op, voordat de een de ander herkennen kon, want hij zeide: Het worde niet bekend, dat een vrouw op de dorsvloer gekomen is."
                },
                "15": {
                    "verse_nr": "15",
                    "verse": "Verder zeide hij: Geef de omslagdoek die gij draagt, en houd hem op. En zij hield hem op. Hierop mat hij zes maten gerst en legde die daarin. Daarop ging hij naar de stad."
                },
                "16": {
                    "verse_nr": "16",
                    "verse": "Toen zij bij haar schoonmoeder gekomen was, zeide deze: Hoe is het, mijn dochter? En zij vertelde haar alles wat de man haar gedaan had, en zeide"
                },
                "17": {
                    "verse_nr": "17",
                    "verse": "Deze zes maten gerst heeft hij mij gegeven; want, zeide hij, gij moet niet met lege handen bij uw schoonmoeder komen."
                },
                "18": {
                    "verse_nr": "18",
                    "verse": "Toen zeide deze: Blijf stil afwachten, mijn dochter, totdat gij verneemt, hoe de zaak uitvalt; want die man zal niet rusten, voordat hij vandaag deze zaak tot een einde heeft gebracht."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Intussen was Boaz naar de poort gegaan en had zich daar neergezet. En zie, daar ging de losser voorbij, van wie Boaz gesproken had. Toen zeide hij: Gij daar, kom eens hier, zet u hier neer. Hij dan kwam en zette zich neer."
                },
                "2": {
                    "verse_nr": "2",
                    "verse": "Daarop nam hij tien mannen uit de oudsten der stad en zeide: Zet u hier neer. En zij zetten zich neer."
                },
                "3": {
                    "verse_nr": "3",
                    "verse": "Toen zeide hij tot de losser: No\u00f6mi, die uit het veld van Moab teruggekeerd is, verkoopt het stuk land, dat aan onze broeder Elimelek toebehoorde."
                },
                "4": {
                    "verse_nr": "4",
                    "verse": "Nu heb ik gedacht \u2013 ik vertrouw het uw oor toe \u2013: Koop gij het in tegenwoordigheid van hen die hier zitten en van de oudsten mijns volks. Indien gij lossen wilt, los het; maar indien gij niet wilt lossen, verklaar het mij dan, opdat ik het wete, want er is niemand om te lossen behalve gij, en daarna ik. Toen zeide hij: Ik zal lossen."
                },
                "5": {
                    "verse_nr": "5",
                    "verse": "Maar Boaz zeide: Op de dag dat gij het land koopt uit de hand van No\u00f6mi, verwerft gij ook Ruth, de Moabitische, de vrouw van de gestorvene, om de naam van de gestorvene op zijn erfdeel in stand te houden."
                },
                "6": {
                    "verse_nr": "6",
                    "verse": "Toen zeide de losser: Dan kan ik het voor mij niet lossen, want ik zou mijn eigen erfdeel te gronde richten. Los gij voor u wat ik zou moeten lossen; want ik kan het niet lossen."
                },
                "7": {
                    "verse_nr": "7",
                    "verse": "Nu was het vroeger in Isra\u00ebl bij lossing en ruiling gebruik, dat, wilde men aan enige zaak geldigheid verlenen, de een zijn schoen uittrok en aan de ander gaf. Dit was in Isra\u00ebl de bekrachtiging."
                },
                "8": {
                    "verse_nr": "8",
                    "verse": "En de losser zeide tot Boaz: Koop gij het voor u. En hij trok zijn schoen uit."
                },
                "9": {
                    "verse_nr": "9",
                    "verse": "Hierop zeide Boaz tot de oudsten en tot al het volk: Gij zijt heden getuigen, dat ik al wat Elimelek heeft toebehoord en al wat Kiljon en Machlon heeft toebehoord, koop uit de hand van No\u00f6mi"
                },
                "10": {
                    "verse_nr": "10",
                    "verse": "ook Ruth, de Moabitische, de vrouw van Machlon, verwerf ik mij tot vrouw om de naam van de gestorvene op zijn erfdeel in stand te houden. Zo zal de naam van de gestorvene niet uitgeroeid worden uit zijn broederen en uit de poort zijner woonplaats. Gij zijt heden getuigen."
                },
                "11": {
                    "verse_nr": "11",
                    "verse": "En al het volk dat in de poort was, en de oudsten zeiden: Wij zijn getuigen. De HERE make de vrouw die in uw huis komt, als Rachel en Lea, die beiden het huis van Isra\u00ebl gebouwd hebben! Handel dan kloek in Efrata en maak u een naam in Betlehem"
                },
                "12": {
                    "verse_nr": "12",
                    "verse": "uw huis worde als het huis van Peres, die Tamar aan Juda baarde, door het kroost dat de HERE u geven zal uit deze jonge vrouw!"
                },
                "13": {
                    "verse_nr": "13",
                    "verse": "Toen nam Boaz Ruth en zij werd hem tot vrouw en hij ging tot haar in. En de HERE schonk haar zwangerschap en zij baarde een zoon."
                },
                "14": {
                    "verse_nr": "14",
                    "verse": "En de vrouwen zeiden tot No\u00f6mi: Geprezen zij de HERE die het u heden niet laat ontbreken aan een losser, en zijn naam worde vermaard in Isra\u00ebl."
                },
                "15": {
                    "verse_nr": "15",
                    "verse": "En hij zal uw ziel verkwikken en u in uw ouderdom verzorgen; want uw schoondochter, die u liefheeft, heeft hem gebaard, zij, die u meer waard is dan zeven zonen."
                },
                "16": {
                    "verse_nr": "16",
                    "verse": "En No\u00f6mi nam het kind en legde het op haar schoot en zij werd zijn verzorgster."
                },
                "17": {
                    "verse_nr": "17",
                    "verse": "En de burinnen gaven het een naam, zeggende: Aan No\u00f6mi is een zoon geboren; en zij noemden hem Obed. Deze is de vader van Isa\u00ef, de vader van David."
                },
                "18": {
                    "verse_nr": "18",
                    "verse": "Dit nu zijn de nakomelingen van Peres: Peres verwekte Chesron"
                },
                "19": {
                    "verse_nr": "19",
                    "verse": "Chesron verwekte Ram, Ram verwekte Amminadab"
                },
                "20": {
                    "verse_nr": "20",
                    "verse": "Amminadab verwekte Nachson, Nachson verwekte Salma"
                },
                "21": {
                    "verse_nr": "21",
                    "verse": "Salmon verwekte Boaz, Boaz verwekte Obed"
                },
                "22": {
                    "verse_nr": "22",
                    "verse": "Obed verwekte Isa\u00ef en Isa\u00ef verwekte David."
                }
            }
        }
    }
}