{
    "version": "NBG51",
    "book_name": "Song of Solomon",
    "book_nr": "22",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hooglied. Van Salomo."
                },
                "2": {
                    "verse_nr": "2",
                    "verse": "Hij kusse mij met de kussen van zijn mond!\nWant kostelijker dan wijn is uw liefde"
                },
                "3": {
                    "verse_nr": "3",
                    "verse": "heerlijk van geur zijn uw oli\u00ebn,\nals uitgegoten olie is uw naam.\nDaarom hebben de jonge meisjes u lief."
                },
                "4": {
                    "verse_nr": "4",
                    "verse": "Trek mij achter u mee, laten wij ons spoeden.\nDe Koning voerde mij naar zijn vertrekken,\nlaten wij juichen en ons in u verheugen,\nuw liefde prijzen boven de wijn!\nMet recht heeft men u lief!"
                },
                "5": {
                    "verse_nr": "5",
                    "verse": "Donker van huid ben ik, doch bekoorlijk,\ndochters van Jeruzalem,\nals de tenten van Kedar,\nde gordijnen van Salomo."
                },
                "6": {
                    "verse_nr": "6",
                    "verse": "Let er niet op, dat mijn huid donker is,\ndat de zon mij verbrand heeft.\nDe zonen van mijn moeder waren hard jegens mij\nen stelden mij aan tot bewaakster der wijngaarden \u2013\nmijn eigen wijngaard heb ik niet bewaakt."
                },
                "7": {
                    "verse_nr": "7",
                    "verse": "Vertel mij toch, mijn zielsbeminde,\nwaar gij weidt,\nwaar gij op de middag (de kudde) laat rusten.\nWant waarom zou ik zijn als een gesluierde\nbij de kudden van uw makkers?"
                },
                "8": {
                    "verse_nr": "8",
                    "verse": "\u2013 Indien gij het niet weet,\no, gij schoonste onder de vrouwen,\nvolg dan de sporen der schapen,\nen weid uw geiten\nbij de verblijven der herders."
                },
                "9": {
                    "verse_nr": "9",
                    "verse": "\u2013 Bij een merrie voor Farao\u2019s wagens\nvergelijk ik u, mijn liefste!"
                },
                "10": {
                    "verse_nr": "10",
                    "verse": "Bekoorlijk zijn uw wangen tussen de sieraden,\nis uw hals in de snoeren."
                },
                "11": {
                    "verse_nr": "11",
                    "verse": "Gouden sieraden zullen wij u maken\nmet balletjes van zilver."
                },
                "12": {
                    "verse_nr": "12",
                    "verse": "\u2013 Zolang de koning aan zijn tafel is,\ngeeft mijn nardus zijn geur."
                },
                "13": {
                    "verse_nr": "13",
                    "verse": "Mijn geliefde is mij een bundeltje mirre,\nrustend tussen mijn borsten."
                },
                "14": {
                    "verse_nr": "14",
                    "verse": "Mijn geliefde is mij een tros van hennabloemen\nin Engedi\u2019s wijngaarden."
                },
                "15": {
                    "verse_nr": "15",
                    "verse": "\u2013 Zie, gij zijt schoon, mijn liefste,\no, gij zijt schoon,\nuw ogen zijn als duiven."
                },
                "16": {
                    "verse_nr": "16",
                    "verse": "\u2013 Zie, gij zijt schoon, mijn geliefde,\nja, heerlijk,\nen lommerrijk is onze legerstede"
                },
                "17": {
                    "verse_nr": "17",
                    "verse": "de balken van ons huis zijn ceders\nen onze panelen cypressen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ik ben een narcis van Saron,\neen lelie der dalen."
                },
                "2": {
                    "verse_nr": "2",
                    "verse": "\u2013 Als een lelie tussen de distelen\nzo is mijn liefste onder de jonge meisjes."
                },
                "3": {
                    "verse_nr": "3",
                    "verse": "\u2013 Als een appelboom onder de bomen des wouds,\nzo is mijn geliefde onder de jonge mannen.\nIn zijn schaduw begeer ik te zitten\nen zoet is zijn vrucht voor mijn verhemelte."
                },
                "4": {
                    "verse_nr": "4",
                    "verse": "Hij heeft mij gebracht naar het wijnhuis\nen zijn banier over mij was de liefde."
                },
                "5": {
                    "verse_nr": "5",
                    "verse": "Sterkt mij met rozijnenkoeken,\nverkwikt mij met appels,\nwant ik bezwijm van liefde."
                },
                "6": {
                    "verse_nr": "6",
                    "verse": "Zijn linkerarm is onder mijn hoofd\nen zijn rechterarm omvangt mij!"
                },
                "7": {
                    "verse_nr": "7",
                    "verse": "Ik bezweer u, dochters van Jeruzalem,\nbij de gazellen of bij de hinden des velds:\nwekt de liefde niet op en prikkelt haar niet,\nv\u00f3\u00f3rdat het haar behaagt."
                },
                "8": {
                    "verse_nr": "8",
                    "verse": "Hoor \u2013 mijn geliefde!\nZie, daar komt hij,\nspringend over de bergen,\nhuppelend over de heuvelen."
                },
                "9": {
                    "verse_nr": "9",
                    "verse": "Mijn geliefde is als een gazel\nof het jong van een hert.\nZie, hij staat achter onze muur,\nkijkend door de vensters, spiedend door de trali\u00ebn."
                },
                "10": {
                    "verse_nr": "10",
                    "verse": "Mijn geliefde gaat tot mij spreken:\nSta toch op, mijn liefste,\nmijn schone, en kom."
                },
                "11": {
                    "verse_nr": "11",
                    "verse": "Want zie, de winter is voorbij,\nde regen is over, verdwenen."
                },
                "12": {
                    "verse_nr": "12",
                    "verse": "De bloemen vertonen zich op het veld,\nde zangtijd is aangebroken,\nen \u2019t gekir van de tortel wordt gehoord in ons land."
                },
                "13": {
                    "verse_nr": "13",
                    "verse": "De vijgeboom laat zijn vroege vrucht zwellen,\nen de wijnstokken in bloei geven geur.\nSta op, kom, mijn liefste,\nmijn schone, kom!"
                },
                "14": {
                    "verse_nr": "14",
                    "verse": "Mijn duif in de rotskloof,\nin de schuilhoek van de bergwand,\nlaat mij uw gedaante zien,\nlaat mij uw stem horen,\nwant zoet is uw stem\nen uw gedaante is bekoorlijk."
                },
                "15": {
                    "verse_nr": "15",
                    "verse": "Vangt ons de vossen,\nde kleine vossen,\ndie de wijngaarden verderven,\nnu onze wijngaarden in bloei staan."
                },
                "16": {
                    "verse_nr": "16",
                    "verse": "Mijn geliefde is van mij en ik ben van hem,\ndie te midden der leli\u00ebn weidt"
                },
                "17": {
                    "verse_nr": "17",
                    "verse": "tot de avondwind waait\nen de schaduwen vlieden.\nWend u dan hierheen, en doe\nals de gazel, mijn geliefde,\nof als het jong van een hert\nop de gekloofde bergen."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Op mijn legerstede des nachts\nzocht ik mijn zielsbeminde;\nik zocht hem, maar ik vond hem niet."
                },
                "2": {
                    "verse_nr": "2",
                    "verse": "Ik wil opstaan en rondgaan in de stad,\nop straten en pleinen\nen mijn zielsbeminde zoeken;\nik zocht hem, maar ik vond hem niet."
                },
                "3": {
                    "verse_nr": "3",
                    "verse": "De wachters, die in de stad hun ronde deden, troffen mij aan;\n\u201eHebt gij ook mijn zielsbeminde gezien?\u201d"
                },
                "4": {
                    "verse_nr": "4",
                    "verse": "Nauwelijks was ik hen voorbijgegaan,\nof daar vond ik mijn zielsbeminde.\nIk greep hem vast en wilde hem niet loslaten,\ntotdat ik hem gebracht had in het huis van mijn moeder,\nin de kamer van haar die mij gebaard heeft."
                },
                "5": {
                    "verse_nr": "5",
                    "verse": "Ik bezweer u, dochters van Jeruzalem,\nbij de gazellen of bij de hinden des velds,\nwekt de liefde niet op en prikkelt haar niet,\nv\u00f3\u00f3rdat het haar behaagt."
                },
                "6": {
                    "verse_nr": "6",
                    "verse": "Wat trekt daar op uit de woestijn,\nals zuilen van rook,\nomgeurd van mirre en wierook\nen allerlei reukwerk van de koopman?"
                },
                "7": {
                    "verse_nr": "7",
                    "verse": "Zie, dat is Salomo\u2019s draagstoel,\nomringd door zestig helden,\nuit de helden van Isra\u00ebl"
                },
                "8": {
                    "verse_nr": "8",
                    "verse": "allen het zwaard houdend,\ngeoefend ten strijde,\nelk met het zwaard aan zijn heup\nvanwege de verschrikking in de nacht."
                },
                "9": {
                    "verse_nr": "9",
                    "verse": "Koning Salomo maakte zich een draagkoets\nuit hout van de Libanon."
                },
                "10": {
                    "verse_nr": "10",
                    "verse": "De spijlen maakte hij van zilver,\nde leuning van goud,\nde zitting van purper,\nhet binnenwerk met een bekleding van liefdesgeschenken,\nafkomstig van de dochters van Jeruzalem."
                },
                "11": {
                    "verse_nr": "11",
                    "verse": "Gaat uit, dochters van Sion,\naanschouwt koning Salomo, met de kroon,\nwaarmee zijn moeder hem kroonde\nop de dag van zijn bruiloft,\nop de dag van de vreugde zijns harten."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Zie, gij zijt schoon, mijn liefste,\no, gij zijt schoon;\nuw ogen zijn als duiven,\ndoor uw sluier heen,\nuw haar is als een kudde geiten,\ndie neergolven van Gileads gebergte."
                },
                "2": {
                    "verse_nr": "2",
                    "verse": "Uw tanden zijn als een kudde geschoren schapen,\ndie opkomen uit het wed,\nalle met tweelingen,\nen zonder jongen is er geen."
                },
                "3": {
                    "verse_nr": "3",
                    "verse": "Als een scharlaken draad zijn uw lippen\nen liefelijk is uw mond.\nAls een gespleten granaatappel zijn uw slapen,\ndoor uw sluier heen."
                },
                "4": {
                    "verse_nr": "4",
                    "verse": "Uw hals is als de Davidstoren,\ndie gebouwd is met tinnen;\nde duizend schilden hangen daaraan,\nen alle zijn beukelaars van helden."
                },
                "5": {
                    "verse_nr": "5",
                    "verse": "Uw beide borsten zijn als tweelingjongen van gazellen,\ndie te midden van de leli\u00ebn weiden."
                },
                "6": {
                    "verse_nr": "6",
                    "verse": "Tot de avondwind waait\nen de schaduwen vlieden,\nwil ik naar de mirreberg gaan,\nnaar de wierookheuvel."
                },
                "7": {
                    "verse_nr": "7",
                    "verse": "Alles is schoon aan u, mijn liefste,\nzonder enig gebrek zijt gij."
                },
                "8": {
                    "verse_nr": "8",
                    "verse": "Kom bij mij van de Libanon, bruid,\nkom bij mij van de Libanon,\ndaal af van de top van de Amana,\nde top van de Senir, de Hermon,\nvan de holen der leeuwen,\nvan de bergen der panters."
                },
                "9": {
                    "verse_nr": "9",
                    "verse": "Gij hebt mij betoverd, mijn zuster, bruid,\nbetoverd met \u00e9\u00e9n blik van uw ogen,\nmet \u00e9\u00e9n snoer van uw halsversiersel."
                },
                "10": {
                    "verse_nr": "10",
                    "verse": "Hoe kostelijk is uw liefde,\nmijn zuster, bruid,\nhoeveel heerlijker uw liefde dan wijn,\nen de geur van uw oli\u00ebn dan alle specerijen."
                },
                "11": {
                    "verse_nr": "11",
                    "verse": "Van honigzeem druppelen uw lippen, bruid,\nhonig en melk is onder uw tong;\nen de geur van uw klederen\nis als de geur van de Libanon."
                },
                "12": {
                    "verse_nr": "12",
                    "verse": "Een afgesloten hof zijt gij, mijn zuster, bruid,\neen afgesloten wel, een verzegelde bron."
                },
                "13": {
                    "verse_nr": "13",
                    "verse": "Wat uit u opspruit, is een lusthof van granaatappelbomen,\nmet kostelijke vruchten,\nhennabloemen en nardusplanten"
                },
                "14": {
                    "verse_nr": "14",
                    "verse": "nardus en saffraan, kalmus en kaneel,\nmet allerlei wierookstruiken,\nmirre en alo\u00eb,\nmet al de kostbaarste specerijen."
                },
                "15": {
                    "verse_nr": "15",
                    "verse": "Fontein der hoven, bron van levend water,\nbeken van de Libanon!"
                },
                "16": {
                    "verse_nr": "16",
                    "verse": "\u2013 Ontwaak, noordenwind, en kom, zuidenwind,\ndoorwaai mijn hof, opdat zijn balsemgeuren stromen!\nMijn geliefde kome tot zijn hof\nen ete daarvan de kostelijke vrucht."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "\u2013 Ik ben gekomen tot mijn hof,\nmijn zuster, bruid,\nik plukte mijn mirre en mijn balsem,\nik at mijn raat en mijn honig,\nik dronk mijn wijn en mijn melk.\nEet, vrienden, drinkt,\nen wordt dronken, genoten."
                },
                "2": {
                    "verse_nr": "2",
                    "verse": "Ik sliep, maar mijn hart was wakker.\nHoor, mijn geliefde klopt aan.\n\u201eDoe mij open, mijn zuster, mijn liefste,\nmijn duive, mijn volmaakte,\nwant mijn hoofd is vol dauw,\nmijn lokken zijn vol druppels van de nacht.\u201d"
                },
                "3": {
                    "verse_nr": "3",
                    "verse": "\u201eIk heb mijn kleed reeds afgelegd,\nhoe zou ik het weer aandoen?\nIk heb mijn voeten gewassen,\nhoe zou ik ze weer verontreinigen?\u201d"
                },
                "4": {
                    "verse_nr": "4",
                    "verse": "Mijn geliefde stak zijn hand door de opening\nen mijn hart werd onstuimig over hem."
                },
                "5": {
                    "verse_nr": "5",
                    "verse": "Ik stond op om mijn geliefde open te doen,\nmijn handen dropen van mirre,\nmijn vingers van vloeiende mirre\nop de greep van de grendel."
                },
                "6": {
                    "verse_nr": "6",
                    "verse": "Ik deed mijn geliefde open,\nmaar mijn geliefde was weg, verdwenen!\nMijn ziel bezwijmde, toen hij sprak,\nik zocht hem, maar vond hem niet,\nik riep hem, maar hij antwoordde mij niet."
                },
                "7": {
                    "verse_nr": "7",
                    "verse": "De wachters, die in de stad hun ronde deden, troffen mij aan,\nzij sloegen mij, verwondden mij,\nzij rukten mij het overkleed af,\nde wachters der muren."
                },
                "8": {
                    "verse_nr": "8",
                    "verse": "\u2013 Ik bezweer u, dochters van Jeruzalem,\nindien gij mijn geliefde vindt,\nwat zult gij hem melden?\nDat ik bezwijm van liefde."
                },
                "9": {
                    "verse_nr": "9",
                    "verse": "\u2013 Wat heeft uw geliefde v\u00f3\u00f3r boven een ander,\no schoonste der vrouwen?\nWat heeft uw geliefde v\u00f3\u00f3r boven een ander,\ndat gij ons aldus bezweert?"
                },
                "10": {
                    "verse_nr": "10",
                    "verse": "\u2013 Mijn geliefde is blank en rood,\nuitblinkend boven tienduizend."
                },
                "11": {
                    "verse_nr": "11",
                    "verse": "Zijn hoofd is fijn goud, gelouterd goud,\nzijn lokken zijn golvend, ravezwart."
                },
                "12": {
                    "verse_nr": "12",
                    "verse": "Zijn ogen zijn als duiven bij waterbeken,\nbadend in melk, zittend bij een overvloedige bron."
                },
                "13": {
                    "verse_nr": "13",
                    "verse": "Zijn wangen zijn als balsembedden,\nperken van kruiden,\nzijn lippen zijn leli\u00ebn,\ndruipend van vloeiende mirre."
                },
                "14": {
                    "verse_nr": "14",
                    "verse": "Zijn armen zijn gouden rollen,\nbezet met Tarsisstenen,\nzijn lichaam is een kunstwerk van ivoor,\nbedekt met lazuursteen."
                },
                "15": {
                    "verse_nr": "15",
                    "verse": "Zijn benen zijn witmarmeren zuilen,\nrustend op voetstukken van gelouterd goud;\nzijn gestalte is als de Libanon,\nuitgelezen als de ceders."
                },
                "16": {
                    "verse_nr": "16",
                    "verse": "Zijn verhemelte is enkel zoetheid,\nen alles aan hem bekoorlijkheid.\nZ\u00f3 is mijn geliefde, z\u00f3 is mijn vriend,\ndochters van Jeruzalem."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "\u2013 Waarheen is uw geliefde gegaan,\no schoonste der vrouwen?\nWaarheen heeft uw geliefde zich gewend?\nWant wij willen hem met u zoeken."
                },
                "2": {
                    "verse_nr": "2",
                    "verse": "\u2013 Mijn geliefde is afgedaald naar zijn hof,\nnaar de balsembedden,\nom zich te vermeien in de hoven,\nom leli\u00ebn te plukken."
                },
                "3": {
                    "verse_nr": "3",
                    "verse": "Van mijn geliefde ben ik\nen van mij is mijn geliefde,\ndie te midden der leli\u00ebn weidt."
                },
                "4": {
                    "verse_nr": "4",
                    "verse": "Schoon zijt gij, mijn liefste, als Tirsa,\nliefelijk als Jeruzalem,\ngeducht als krijgsscharen met banieren."
                },
                "5": {
                    "verse_nr": "5",
                    "verse": "Wend uw ogen van mij af,\nwant in verwarring brengen zij mij;\nuw haar is als een kudde geiten,\ndie neergolven van Gilead."
                },
                "6": {
                    "verse_nr": "6",
                    "verse": "Uw tanden zijn als een kudde ooien,\ndie opkomen uit het wed,\nalle met tweelingen,\nen zonder jongen is er geen."
                },
                "7": {
                    "verse_nr": "7",
                    "verse": "Als een gespleten granaatappel zijn uw slapen,\ndoor uw sluier heen."
                },
                "8": {
                    "verse_nr": "8",
                    "verse": "Zestig koninginnen zijn er,\ntachtig bijvrouwen,\nen jonkvrouwen zonder tal."
                },
                "9": {
                    "verse_nr": "9",
                    "verse": "Maar enig is zij, mijn duif, mijn volmaakte,\neen enige was zij voor haar moeder,\neen reine voor wie haar gebaard heeft.\nMeisjes zien haar, en prijzen haar gelukkig;\nkoninginnen en bijvrouwen, en loven haar."
                },
                "10": {
                    "verse_nr": "10",
                    "verse": "Wie is zij, die opgaat als de dageraad,\nschoon als de blanke maan,\nstralend als de gloeiende zon,\ngeducht als krijgsscharen?"
                },
                "11": {
                    "verse_nr": "11",
                    "verse": "Naar de notenhof daalde ik af\nom te zien naar de bloesems van het dal,\nom te zien of de wijnstok botte,\nde granaatappelbomen bloeiden."
                },
                "12": {
                    "verse_nr": "12",
                    "verse": "\u2013 Ik kende mijzelve niet;\ngij hebt mij op vorstelijke wagens geplaatst."
                },
                "13": {
                    "verse_nr": "13",
                    "verse": "Wend u, wend u, gij Sulammitische,\nwend u, wend u, dat wij u bezien!\n\u201eWat wilt gij naar de Sulammitische zien\nals naar de reidans van Machana\u00efm?\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Hoe schoon zijn uw schreden in de sandalen,\nvorstendochter!\nDe welvingen van uw heupen zijn als sieraden,\nwerk van meesterhanden."
                },
                "2": {
                    "verse_nr": "2",
                    "verse": "Uw navel is een welgerond bekken,\nwaaraan geen gemengde wijn ontbreke;\nuw schoot is een tarwehoop,\nomzoomd met leli\u00ebn."
                },
                "3": {
                    "verse_nr": "3",
                    "verse": "Uw beide borsten zijn als tweelingjongen\nvan gazellen."
                },
                "4": {
                    "verse_nr": "4",
                    "verse": "Uw hals is als de ivoren toren,\nuw ogen zijn als de vijvers van Chesbon\nbij de poort Bat-Rabbim,\nuw neus is als de toren van de Libanon,\nuitziende op Damascus."
                },
                "5": {
                    "verse_nr": "5",
                    "verse": "Uw hoofd op u is als de Karmel,\nuw haardos is als purper:\neen Koning is gevangen in die lokken."
                },
                "6": {
                    "verse_nr": "6",
                    "verse": "\u2013 Hoe schoon zijt gij, liefde;\nhoe heerlijk onder wat men verlangen kan!"
                },
                "7": {
                    "verse_nr": "7",
                    "verse": "\u2013 Ja, uw ranke gestalte is als een palm,\nen uw borsten zijn als dadeltrossen."
                },
                "8": {
                    "verse_nr": "8",
                    "verse": "Ik zeide: Ik wil die palm beklimmen\nen zijn vruchtentrossen plukken.\nMogen uw borsten als druiventrossen zijn,\nde geur van uw adem zij als appels"
                },
                "9": {
                    "verse_nr": "9",
                    "verse": "uw verhemelte als de kostelijkste wijn . . .\n\u2013 . . . die regelrecht mijn geliefde toestroomt,\nen in zijn slaap naar zijn lippen vloeit."
                },
                "10": {
                    "verse_nr": "10",
                    "verse": "Van mijn geliefde ben ik,\nen naar mij gaat zijn begeerte uit."
                },
                "11": {
                    "verse_nr": "11",
                    "verse": "Kom, mijn geliefde, laten wij uitgaan naar het veld,\nlaten wij vernachten tussen de hennabloemen."
                },
                "12": {
                    "verse_nr": "12",
                    "verse": "Laten wij vroeg naar de wijngaarden gaan\nen zien of de wijnstok uitbot,\nof de bloesems zijn opengesprongen,\nde granaten bloeien.\nDaar zal ik u mijn liefde geven."
                },
                "13": {
                    "verse_nr": "13",
                    "verse": "De liefdesappelen geven hun geur,\nen bij onze deuren groeien allerlei kostelijke vruchten,\njonge en oude:\nik heb ze voor u, mijn geliefde, bewaard."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Och, waart gij als mijn broeder,\naan de borst van mijn moeder gezoogd!\nVond ik u dan buiten, ik kuste u\nen niemand zou mij daarom laken."
                },
                "2": {
                    "verse_nr": "2",
                    "verse": "Ik zou u leiden, ik zou u brengen\nnaar het huis van mijn moeder, die mij opvoedt;\nvan geurige wijn zou ik u te drinken geven,\nvan de jonge wijn mijner granaatappelen."
                },
                "3": {
                    "verse_nr": "3",
                    "verse": "Zijn linkerarm is onder mijn hoofd\nen zijn rechterarm omvangt mij."
                },
                "4": {
                    "verse_nr": "4",
                    "verse": "Ik bezweer u, dochters van Jeruzalem,\nwaarom wilt gij de liefde opwekken en prikkelen,\nv\u00f3\u00f3rdat het haar behaagt?"
                },
                "5": {
                    "verse_nr": "5",
                    "verse": "Wie trekt daar op uit de woestijn,\nleunend op haar geliefde?\n\u2013 Onder de appelboom wekte ik u,\ndaar ontving u uw moeder,\ndaar ontving zij, die u baarde."
                },
                "6": {
                    "verse_nr": "6",
                    "verse": "\u2013 Leg mij als een zegel aan uw hart\nals een zegel aan uw arm.\nWant sterk als de dood is de liefde\nonverbiddelijk als het rijk van de doden de hartstocht,\nhaar vlammen zijn vuurvlammen,\neen vuurgloed des HEREN."
                },
                "7": {
                    "verse_nr": "7",
                    "verse": "Vele wateren kunnen de liefde niet blussen\nen rivieren spoelen haar niet weg.\nAl bood iemand alles wat hij bezit voor de liefde,\nsmadelijk zou men hem afwijzen."
                },
                "8": {
                    "verse_nr": "8",
                    "verse": "\u2013 Wij hebben een jonge zuster,\ndie nog geen borsten heeft.\nWat zullen wij met onze zuster doen\nten dage, dat iemand naar haar dingt?"
                },
                "9": {
                    "verse_nr": "9",
                    "verse": "Als zij een muur is,\ndan bouwen wij daarop een zilveren tinne;\nmaar als zij een deur is,\ndan sluiten wij haar af met cederen planken."
                },
                "10": {
                    "verse_nr": "10",
                    "verse": "\u2013 Ik was een muur\nen mijn borsten waren als torens.\nToen werd ik in zijn ogen\nals een, die overgave aanbiedt."
                },
                "11": {
                    "verse_nr": "11",
                    "verse": "Salomo bezat een wijngaard\nte Ba\u00e4l-Hamon.\nHij gaf die wijngaard aan bewakers,\nieder geeft voor de vrucht daarvan\nduizend zilverlingen."
                },
                "12": {
                    "verse_nr": "12",
                    "verse": "Mijn wijngaard, de mijne, ligt v\u00f3\u00f3r mij;\nde duizend laat ik aan u, Salomo,\nen tweehonderd aan de bewakers van zijn vrucht."
                },
                "13": {
                    "verse_nr": "13",
                    "verse": "\u2013 Gij bewoonster der hoven,\nnaar uw stem luisteren de makkers,\nlaat ze mij horen."
                },
                "14": {
                    "verse_nr": "14",
                    "verse": "\u2013 Haast u, mijn geliefde, en doe als de gazel\nof als het hertejong op bergen vol balsemkruid."
                }
            }
        }
    }
}