{
    "version": "NBG51",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Petrus, een apostel van Jezus Christus, aan de vreemdelingen, die in de verstrooiing zijn in Pontus, Galati\u00eb, Kappadoci\u00eb, Asia en Bityni\u00eb"
                },
                "2": {
                    "verse_nr": "2",
                    "verse": "de uitverkorenen naar de voorkennis van God, de Vader, in heiliging door de Geest, tot gehoorzaamheid en besprenging met het bloed van Jezus Christus: genade en vrede worde u vermenigvuldigd."
                },
                "3": {
                    "verse_nr": "3",
                    "verse": "Geloofd zij de God en Vader van onze Here Jezus Christus, die ons naar zijn grote barmhartigheid door de opstanding van Jezus Christus uit de doden heeft doen wedergeboren worden tot een levende hoop"
                },
                "4": {
                    "verse_nr": "4",
                    "verse": "tot een onvergankelijke, onbevlekte en onverwelkelijke erfenis, die in de hemelen weggelegd is voor u"
                },
                "5": {
                    "verse_nr": "5",
                    "verse": "die in de kracht Gods bewaard wordt door het geloof tot de zaligheid, welke gereed ligt om geopenbaard te worden in de laatste tijd."
                },
                "6": {
                    "verse_nr": "6",
                    "verse": "Verheugt u daarin, ook al wordt gij thans, indien het moet zijn, voor korte tijd door allerlei verzoekingen bedroefd"
                },
                "7": {
                    "verse_nr": "7",
                    "verse": "opdat de echtheid van uw geloof, kostbaarder dan vergankelijk goud, dat door vuur beproefd wordt, tot lof en heerlijkheid en eer blijke te zijn bij de openbaring van Jezus Christus."
                },
                "8": {
                    "verse_nr": "8",
                    "verse": "Hem hebt gij lief, zonder Hem gezien te hebben; in Hem gelooft gij, zonder Hem thans te zien, en gij verheugt u met een onuitsprekelijke en verheerlijkte vreugde"
                },
                "9": {
                    "verse_nr": "9",
                    "verse": "daar gij het einddoel des geloofs bereikt, dat is de zaligheid der zielen."
                },
                "10": {
                    "verse_nr": "10",
                    "verse": "Naar deze zaligheid hebben gezocht en gevorst de profeten, die van de voor u bestemde genade geprofeteerd hebben"
                },
                "11": {
                    "verse_nr": "11",
                    "verse": "terwijl zij naspeurden, op welke of hoedanige tijd de Geest van Christus in hen doelde, toen Hij vooraf getuigenis gaf van al het lijden, dat over Christus zou komen, en van al de heerlijkheid daarna."
                },
                "12": {
                    "verse_nr": "12",
                    "verse": "Hun werd geopenbaard, dat zij niet zichzelf, maar u dienden met die dingen, welke u thans verkondigd zijn bij monde van hen, die door de heilige Geest, die van de hemel gezonden is, u het evangelie hebben gebracht, in welke dingen zelfs engelen begeren een blik te slaan."
                },
                "13": {
                    "verse_nr": "13",
                    "verse": "Omgordt dus de lendenen van uw verstand, weest nuchter, en vestigt uw hoop volkomen op de genade, die u gebracht wordt door de openbaring van Jezus Christus."
                },
                "14": {
                    "verse_nr": "14",
                    "verse": "Voegt u, als gehoorzame kinderen, niet naar de begeerten uit de tijd uwer onwetendheid"
                },
                "15": {
                    "verse_nr": "15",
                    "verse": "maar gelijk Hij, die u geroepen heeft, heilig is, wordt (zo) ook gijzelf heilig in al uw wandel"
                },
                "16": {
                    "verse_nr": "16",
                    "verse": "er staat immers geschreven: Weest heilig, want Ik ben heilig."
                },
                "17": {
                    "verse_nr": "17",
                    "verse": "En indien gij Hem als Vader aanroept, die zonder aanzien des persoons naar ieders werk oordeelt, wandelt dan in vreze de tijd uwer vreemdelingschap"
                },
                "18": {
                    "verse_nr": "18",
                    "verse": "wetende, dat gij niet met vergankelijke dingen, zilver of goud, zijt vrijgekocht van uw ijdele wandel, die (u) van de vaderen overgeleverd is"
                },
                "19": {
                    "verse_nr": "19",
                    "verse": "maar met het kostbare bloed van Christus, als van een onberispelijk en vlekkeloos lam."
                },
                "20": {
                    "verse_nr": "20",
                    "verse": "Hij was van tevoren gekend, v\u00f3\u00f3r de grondlegging der wereld, doch is bij het einde der tijden geopenbaard ter wille van u"
                },
                "21": {
                    "verse_nr": "21",
                    "verse": "die door Hem gelooft in God, die Hem opgewekt heeft uit de doden en Hem heerlijkheid gegeven heeft, zodat uw geloof tevens hoop is op God."
                },
                "22": {
                    "verse_nr": "22",
                    "verse": "Nu gij uw zielen door gehoorzaamheid aan de waarheid gereinigd hebt tot ongeveinsde broederliefde, hebt dan elkander van harte en bestendig lief"
                },
                "23": {
                    "verse_nr": "23",
                    "verse": "als wedergeborenen niet uit vergankelijk, maar uit onvergankelijk zaad, door het levende en blijvende woord van God."
                },
                "24": {
                    "verse_nr": "24",
                    "verse": "Want:\nAlle vlees is als gras\nen al zijn heerlijkheid als een bloem in het gras;\nhet gras verdort\nen de bloem valt af"
                },
                "25": {
                    "verse_nr": "25",
                    "verse": "maar het woord des Heren blijft in der eeuwigheid.\nDit nu is het woord, dat u als evangelie verkondigd is."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Legt dan af alle kwaadwilligheid, alle bedrog, huichelarij, afgunst en alle kwaadsprekerij"
                },
                "2": {
                    "verse_nr": "2",
                    "verse": "en verlangt als pasgeboren kinderen naar de redelijke, onvervalste melk, opdat gij daardoor moogt opwassen tot zaligheid"
                },
                "3": {
                    "verse_nr": "3",
                    "verse": "indien gij geproefd hebt, dat de Here goedertieren is."
                },
                "4": {
                    "verse_nr": "4",
                    "verse": "En komt tot Hem, de levende steen, door de mensen wel verworpen, maar bij God uitverkoren en kostbaar"
                },
                "5": {
                    "verse_nr": "5",
                    "verse": "en laat u ook zelf als levende stenen gebruiken voor de bouw van een geestelijk huis, om een heilig priesterschap te vormen, tot het brengen van geestelijke offers, die Gode welgevallig zijn door Jezus Christus."
                },
                "6": {
                    "verse_nr": "6",
                    "verse": "Daarom staat er in een schriftwoord:\nZie, Ik leg in Sion een uitverkoren en kostbare hoeksteen, en wie op hem zijn geloof bouwt, zal niet beschaamd uitkomen."
                },
                "7": {
                    "verse_nr": "7",
                    "verse": "U dan, die gelooft, geldt dit kostbare, maar voor de ongelovigen geldt: De steen, die de bouwlieden afgekeurd hadden, die is geworden tot een hoeksteen en een steen des aanstoots en een rots der ergernis"
                },
                "8": {
                    "verse_nr": "8",
                    "verse": "voor hen, die zich daaraan, in hun ongehoorzaamheid aan het woord, stoten, waartoe zij ook bestemd zijn."
                },
                "9": {
                    "verse_nr": "9",
                    "verse": "Gij echter zijt een uitverkoren geslacht, een koninklijk priesterschap, een heilige natie, een volk (Gode) ten eigendom, om de grote daden te verkondigen van Hem, die u uit de duisternis geroepen heeft tot zijn wonderbaar licht"
                },
                "10": {
                    "verse_nr": "10",
                    "verse": "u, eens niet zijn volk, nu echter Gods volk, eens zonder ontferming, nu in zijn ontferming aangenomen."
                },
                "11": {
                    "verse_nr": "11",
                    "verse": "Geliefden, ik vermaan u als bijwoners en vreemdelingen, dat gij u onthoudt van de vleselijke begeerten, die strijd voeren tegen uw ziel"
                },
                "12": {
                    "verse_nr": "12",
                    "verse": "en dat gij een goede wandel leidt onder de heidenen, opdat zij, nader toeziende op datgene, waarin zij u als boosdoeners belasteren, op grond van uw goede werken God mogen verheerlijken ten dage der bezoeking."
                },
                "13": {
                    "verse_nr": "13",
                    "verse": "Onderwerpt u aan alle menselijke instellingen, om des Heren wil: hetzij aan de keizer, als opperheer"
                },
                "14": {
                    "verse_nr": "14",
                    "verse": "hetzij aan stadhouders, als door hem gezonden tot bestraffing van boosdoeners, maar tot lof van wie goed doen."
                },
                "15": {
                    "verse_nr": "15",
                    "verse": "Want z\u00f3 is het de wil van God, dat gij door goed te doen de mond snoert aan de onwetendheid van de onverstandige mensen"
                },
                "16": {
                    "verse_nr": "16",
                    "verse": "als vrijen en niet als mannen, die de vrijheid misbruiken tot dekmantel voor hun kwaadwilligheid, maar als dienaren Gods."
                },
                "17": {
                    "verse_nr": "17",
                    "verse": "Eert allen, hebt de broederschap lief, vreest God, eert de keizer."
                },
                "18": {
                    "verse_nr": "18",
                    "verse": "Gij, huisslaven, weest in alle vreze uw meesters onderdanig, niet alleen de goede en vriendelijke, maar ook de verkeerde."
                },
                "19": {
                    "verse_nr": "19",
                    "verse": "Want dit is genade, indien iemand, omdat hij met God rekening houdt, leed verdraagt, dat hij ten onrechte lijdt."
                },
                "20": {
                    "verse_nr": "20",
                    "verse": "Want mag d\u00e1t roem heten, als gij slagen moet verduren, omdat gij kwaad doet? Maar als gij goed doet en dan lijden moet verduren, d\u00e1t is genade bij God."
                },
                "21": {
                    "verse_nr": "21",
                    "verse": "Want hiertoe zijt gij geroepen, daar ook Christus voor u geleden heeft en u een voorbeeld heeft nagelaten, opdat gij in zijn voetstappen zoudt treden"
                },
                "22": {
                    "verse_nr": "22",
                    "verse": "die geen zonde gedaan heeft en in wiens mond geen bedrog is gevonden"
                },
                "23": {
                    "verse_nr": "23",
                    "verse": "die, als Hij gescholden werd, niet terugschold en als Hij leed, niet dreigde, maar het overgaf aan Hem, die rechtvaardig oordeelt"
                },
                "24": {
                    "verse_nr": "24",
                    "verse": "die zelf onze zonden in zijn lichaam op het hout gebracht heeft, opdat wij, aan de zonden afgestorven, voor de gerechtigheid zouden leven; en door zijn striemen zijt gij genezen."
                },
                "25": {
                    "verse_nr": "25",
                    "verse": "Want gij waart dwalende als schapen, maar thans hebt gij u bekeerd tot de herder en hoeder van uw zielen."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Evenzo gij, vrouwen, weest uw mannen onderdanig, opdat, ook indien sommigen aan het woord niet gehoorzaam zijn, zij door de wandel hunner vrouwen zonder woorden gewonnen worden"
                },
                "2": {
                    "verse_nr": "2",
                    "verse": "doordat zij uw reine en godvrezende wandel opmerken."
                },
                "3": {
                    "verse_nr": "3",
                    "verse": "Uw sieraad zij niet uitwendig: het vlechten van haar, het omhangen van goud of het dragen van gewaden"
                },
                "4": {
                    "verse_nr": "4",
                    "verse": "maar de verborgen mens uws harten, met de onvergankelijke (tooi) van een zachtmoedige en stille geest, die kostbaar is in het oog van God."
                },
                "5": {
                    "verse_nr": "5",
                    "verse": "Want aldus tooiden zich ook weleer de heilige vrouwen, die hoopten op God, onderdanig aan haar mannen"
                },
                "6": {
                    "verse_nr": "6",
                    "verse": "zoals Sara Abraham gehoorzaamde en hem heer noemde; en haar dochters zijt gij, als gij goed doet en u geen schrik laat aanjagen."
                },
                "7": {
                    "verse_nr": "7",
                    "verse": "Desgelijks gij, mannen, leeft verstandig met uw vrouwen, als met brozer vaatwerk, en bewijst haar eer, daar zij ook mede\u00ebrfgenamen zijn van de genade des levens, opdat uw gebeden niet belemmerd worden."
                },
                "8": {
                    "verse_nr": "8",
                    "verse": "Ten slotte, weest allen eensgezind, medelijdend, hebt de broeders lief, weest barmhartig en ootmoedig"
                },
                "9": {
                    "verse_nr": "9",
                    "verse": "en vergeldt geen kwaad met kwaad of laster met laster, maar zegent integendeel, wijl gij hiertoe geroepen zijt, dat gij zegen zoudt be\u00ebrven."
                },
                "10": {
                    "verse_nr": "10",
                    "verse": "Want:\nwie het leven wil liefhebben\nen goede dagen zien,\nweerhoude zijn tong van het kwade,\nen zijn lippen van bedrog te spreken"
                },
                "11": {
                    "verse_nr": "11",
                    "verse": "hij wijke af van het kwade en doe het goede,\nhij zoeke de vrede en jage die na"
                },
                "12": {
                    "verse_nr": "12",
                    "verse": "want de ogen des Heren zijn op de rechtvaardigen,\nen zijn oren tot hun smeking,\nmaar het aangezicht des Heren is tegen hen, die het kwade doen."
                },
                "13": {
                    "verse_nr": "13",
                    "verse": "En wie zal u kwaad doen, als gij u beijvert voor het goede?"
                },
                "14": {
                    "verse_nr": "14",
                    "verse": "Al moest gij lijden om de gerechtigheid, toch zijt gij zalig. Doch vreest niet voor hun dreiging, en laat u niet verschrikken."
                },
                "15": {
                    "verse_nr": "15",
                    "verse": "Maar heiligt de Christus in uw harten als Here, altijd bereid tot verantwoording aan al wie u rekenschap vraagt van de hoop, die in u is, doch met zachtmoedigheid en vreze"
                },
                "16": {
                    "verse_nr": "16",
                    "verse": "en met een goed geweten, opdat bij al het kwaad, dat men van u spreekt, zij, die uw goede wandel in Christus smaden, beschaamd gemaakt worden."
                },
                "17": {
                    "verse_nr": "17",
                    "verse": "Want het is beter te lijden, indien de wil van God dit eist, goed doende dan kwaad doende."
                },
                "18": {
                    "verse_nr": "18",
                    "verse": "Want ook Christus is eenmaal om de zonden gestorven als rechtvaardige voor onrechtvaardigen, opdat Hij u tot God zou brengen: Hij, die gedood is naar het vlees, maar levend gemaakt naar de geest"
                },
                "19": {
                    "verse_nr": "19",
                    "verse": "in welke Hij ook heengegaan is en gepredikt heeft aan de geesten in de gevangenis"
                },
                "20": {
                    "verse_nr": "20",
                    "verse": "die eertijds ongehoorzaam geweest waren, toen de lankmoedigheid Gods bleef afwachten, in de dagen van Noach, terwijl de ark in gereedheid werd gebracht, waarin weinigen, dat is acht zielen, door het water heen gered werden."
                },
                "21": {
                    "verse_nr": "21",
                    "verse": "Als tegenbeeld daarvan redt u thans de doop, die niet is een afleggen van lichamelijke onreinheid, maar een bede van een goed geweten tot God, door de opstanding van Jezus Christus"
                },
                "22": {
                    "verse_nr": "22",
                    "verse": "die aan de rechterhand Gods is, naar de hemel gegaan, terwijl engelen en machten en krachten Hem onderworpen zijn."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Daar Christus dan naar het vlees geleden heeft, moet ook gij u wapenen met dezelfde gedachte, dat, wie naar het vlees geleden heeft, onttrokken is aan de zonde"
                },
                "2": {
                    "verse_nr": "2",
                    "verse": "om niet meer naar de begeerten van mensen, maar naar de wil van God de tijd, die nog rest in het vlees, te leven."
                },
                "3": {
                    "verse_nr": "3",
                    "verse": "Want er is tijd genoeg voorbijgegaan met het volbrengen van de wil der heidenen, toen gij wandeldet in allerlei losbandigheid, begeerten, dronkenschap, brassen, drinken en onzedelijke afgoderij."
                },
                "4": {
                    "verse_nr": "4",
                    "verse": "Daarom bevreemdt het hen, dat gij u niet met hen stort in diezelfde poel van liederlijkheid, en zij belasteren u"
                },
                "5": {
                    "verse_nr": "5",
                    "verse": "maar zij zullen daarvan rekenschap moeten geven aan Hem, die gereed staat om levenden en doden te oordelen."
                },
                "6": {
                    "verse_nr": "6",
                    "verse": "Want daartoe is ook aan doden het evangelie gebracht, opdat zij w\u00e8l, naar de mens, wat het vlees aangaat, zouden geoordeeld worden, doch, naar God, wat de geest betreft, zouden leven."
                },
                "7": {
                    "verse_nr": "7",
                    "verse": "Het einde aller dingen is nabijgekomen. Komt dus tot bezinning en wordt nuchter, opdat gij kunt bidden."
                },
                "8": {
                    "verse_nr": "8",
                    "verse": "Hebt bovenal bestendige liefde jegens elkander, want de liefde bedekt tal van zonden."
                },
                "9": {
                    "verse_nr": "9",
                    "verse": "Weest gastvrij jegens elkander, zonder morren."
                },
                "10": {
                    "verse_nr": "10",
                    "verse": "Dient elkander, een ieder naar de genadegave, die hij ontvangen heeft, als goede rentmeesters over de velerlei genade Gods."
                },
                "11": {
                    "verse_nr": "11",
                    "verse": "Spreekt iemand, laten het woorden zijn als van God; dient iemand, laat het zijn als uit kracht, door God verleend, opdat in alles God verheerlijkt worde door Jezus Christus, aan wie de heerlijkheid is en de kracht, in alle eeuwigheid! Amen."
                },
                "12": {
                    "verse_nr": "12",
                    "verse": "Geliefden, laat de vuurgloed, die tot beproeving dient, u niet bevreemden, alsof u iets vreemds overkwame."
                },
                "13": {
                    "verse_nr": "13",
                    "verse": "Integendeel, verblijdt u naarmate gij deel hebt aan het lijden van Christus, opdat gij u ook met vreugde zult mogen verblijden bij de openbaring zijner heerlijkheid."
                },
                "14": {
                    "verse_nr": "14",
                    "verse": "Indien gij door de naam van Christus smaad lijdt, zijt gij zalig, daar de Geest der heerlijkheid en de Geest Gods op u rust."
                },
                "15": {
                    "verse_nr": "15",
                    "verse": "Laat dus niemand uwer moeten lijden als moordenaar, of dief, of boosdoener, of als een bemoeial."
                },
                "16": {
                    "verse_nr": "16",
                    "verse": "Indien hij echter als Christen lijdt, dan schame hij zich niet, maar verheerlijke God onder die naam."
                },
                "17": {
                    "verse_nr": "17",
                    "verse": "Want het is nu de tijd, dat het oordeel begint bij het huis Gods; als het bij ons begint, wat zal het einde zijn van hen, die ongehoorzaam blijven aan het evangelie Gods?"
                },
                "18": {
                    "verse_nr": "18",
                    "verse": "En indien de rechtvaardige ternauwernood behouden wordt, waar zal dan de goddeloze en zondaar verschijnen?"
                },
                "19": {
                    "verse_nr": "19",
                    "verse": "Laten derhalve ook zij, die naar de wil van God lijden, hun zielen aan de getrouwe Schepper overgeven, steeds het goede doende."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "De oudsten onder u vermaan ik dan als medeoudste en getuige van het lijden van Christus, die ook een deelgenoot ben van de heerlijkheid, welke zal geopenbaard worden"
                },
                "2": {
                    "verse_nr": "2",
                    "verse": "hoedt de kudde Gods, die bij u is, niet gedwongen, maar uit vrije beweging, naar de wil van God, niet uit schandelijke winzucht, maar uit bereidwilligheid"
                },
                "3": {
                    "verse_nr": "3",
                    "verse": "niet als heerschappij voerend over hetgeen u ten deel gevallen is, maar als voorbeelden der kudde."
                },
                "4": {
                    "verse_nr": "4",
                    "verse": "En wanneer de opperherder verschijnt, zult gij de onverwelkelijke krans der heerlijkheid verwerven."
                },
                "5": {
                    "verse_nr": "5",
                    "verse": "Evenzo gij, jongeren, onderwerpt u aan de oudsten. Omgordt u allen jegens elkander met nederigheid, want God wederstaat de hoogmoedigen, maar de nederigen geeft Hij genade."
                },
                "6": {
                    "verse_nr": "6",
                    "verse": "Vernedert u dan onder de machtige hand Gods, opdat Hij u verhoge te zijner tijd."
                },
                "7": {
                    "verse_nr": "7",
                    "verse": "Werpt al uw bekommernis op Hem, want Hij zorgt voor u."
                },
                "8": {
                    "verse_nr": "8",
                    "verse": "Wordt nuchter en waakzaam. Uw tegenpartij, de duivel, gaat rond als een brullende leeuw, zoekende wie hij zal verslinden."
                },
                "9": {
                    "verse_nr": "9",
                    "verse": "Wederstaat hem, vast in het geloof, wetende, dat aan uw broederschap in de wereld hetzelfde lijden wordt toegemeten."
                },
                "10": {
                    "verse_nr": "10",
                    "verse": "Doch de God van alle genade, die u in Christus geroepen heeft tot zijn eeuwige heerlijkheid, Hij zal u, na een korte tijd van lijden, volmaken, bevestigen, sterken en grondvesten."
                },
                "11": {
                    "verse_nr": "11",
                    "verse": "Hem zij de kracht in alle eeuwigheid! Amen."
                },
                "12": {
                    "verse_nr": "12",
                    "verse": "Door Silvanus, die, naar ik meen, voor u een betrouwbaar broeder is, heb ik in het kort geschreven om u te bemoedigen en te betuigen, dat dit de ware genade van God is; daarin moet gij vaststaan."
                },
                "13": {
                    "verse_nr": "13",
                    "verse": "U laat de medeuitverkorene te Babylon groeten, en mijn zoon Marcus."
                },
                "14": {
                    "verse_nr": "14",
                    "verse": "Groet elkander met de kus der liefde.\nVrede zij u allen, die in Christus zijt."
                }
            }
        }
    }
}