{
    "version": "htb",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De vernietiging van Juda voorzegd - De HERE sprak tot Zefanja, de zoon van Kuschi, kleinzoon van Gedalja, achterkleinzoon van Amarja en achterachterkleinzoon van Hizkia. Zefanja ontving deze boodschap tijdens de periode waarin Josia, de zoon van Amon, als koning over Juda regeerde."
                },
                "2": {
                    "verse_nr": "2",
                    "verse": "\u2018Ik zal alles volkomen van de aardbodem wegvagen,\u2019 zegt de HERE."
                },
                "3": {
                    "verse_nr": "3",
                    "verse": "\u2018Mens en dier zullen verdwijnen, vogels en vissen zullen sterven. Ook de goddelozen en alle afgodsbeelden die zij aanbidden, zal Ik uitroeien,\u2019 zegt de HERE."
                },
                "4": {
                    "verse_nr": "4",
                    "verse": "\u2018Ik zal Juda en Jeruzalem onder mijn vuist verbrijzelen en de Ba\u00e4lvereerders tot de laatste man uitroeien. Ik zal alle afgodendienaars en hun priesters om het leven brengen, zodat zelfs de herinnering aan hen zal vergaan.\u2019"
                },
                "5": {
                    "verse_nr": "5",
                    "verse": "Ook hen die op hun platte daken klimmen en zich daar buigen voor de zon, de maan en de sterren. En ook hen zal ik vernietigen die zogenaamd de HERE volgen, maar tegelijkertijd Moloch vereren!"
                },
                "6": {
                    "verse_nr": "6",
                    "verse": "En allen die vroeger de HERE vereerden, maar er nu niet meer van willen weten, en zij die Hem nooit hebben aanbeden en het ook niet wilden, zullen hetzelfde lot ondergaan."
                },
                "7": {
                    "verse_nr": "7",
                    "verse": "Wees stil in de aanwezigheid van de Oppermachtige HERE. Want de dag van de HERE breekt snel aan. Hij heeft voorbereidingen getroffen voor de grote slachting van zijn volk en hen die dat zullen uitvoeren, al uitgekozen."
                },
                "8": {
                    "verse_nr": "8",
                    "verse": "\u2018Op die dag van de grote slachting,\u2019 zegt de HERE, \u2018zal Ik de leiders en de prinsen van Juda en iedereen die buitenlandse kleding draagt, straffen."
                },
                "9": {
                    "verse_nr": "9",
                    "verse": "Ja, Ik zal iedereen straffen die heidense gewoonten volgt en allen die het paleis van de koning vullen met wat ze verkregen hebben door geweld en bedrog.\u2019"
                },
                "10": {
                    "verse_nr": "10",
                    "verse": "\u2018In die tijd,\u2019 zegt de HERE, \u2018zal een luid geschreeuw opklinken uit de Vispoort in Jeruzalem, er zal een gehuil opstijgen uit de nieuwe wijk en opstandige geluiden zullen klinken vanaf de heuvels."
                },
                "11": {
                    "verse_nr": "11",
                    "verse": "Huil maar, inwoners van de Vijzelbuurt, want al uw zakenlieden en geldhandelaren zullen omkomen."
                },
                "12": {
                    "verse_nr": "12",
                    "verse": "Ik zal Jeruzalems donkerste hoeken met een lamp doorzoeken om alle mannen op te sporen die tevreden te midden van hun zonden leven en bij zichzelf denken: de HERE doet geen goed, maar ook geen kwaad."
                },
                "13": {
                    "verse_nr": "13",
                    "verse": "Hun rijkdommen zullen worden geplunderd en hun huizen verwoest. Zij zullen nooit de kans krijgen om te wonen in de nieuwe huizen die zij hebben gebouwd. Zij zullen nooit drinken van de wijn uit de wijngaarden die zij zelf hebben geplant.\u2019"
                },
                "14": {
                    "verse_nr": "14",
                    "verse": "De grote dag van de HERE breekt spoedig aan! Hij komt snel dichterbij, dan zullen zelfs de dapperste mannen het uitschreeuwen."
                },
                "15": {
                    "verse_nr": "15",
                    "verse": "Die dag is een dag van Gods toorn, een dag van wanhoop en angst, van vernieling en vernietiging, van donkerheid, wolken en dikke duisternis."
                },
                "16": {
                    "verse_nr": "16",
                    "verse": "Op die dag zullen bazuingeschal en krijgsgeschreeuw weerklinken bij de aanval op de versterkte steden en hun hoge hoektorens."
                },
                "17": {
                    "verse_nr": "17",
                    "verse": "Ik zal de mensen angst aanjagen, zodat zij als blinden ronddwalen, want zij hebben gezondigd tegen de HERE. Hun bloed zal rijkelijk vloeien en hun lijken zullen op straat vergaan."
                },
                "18": {
                    "verse_nr": "18",
                    "verse": "Op die dag van de toorn van de HERE zullen zij niets hebben aan hun zilver en goud, want daarmee kunnen zij hun leven niet redden. God brandt van jaloezie en zal daardoor de hele aarde verteren, met alle volken erbij."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Het oordeel over de volken - Kom tot inkeer, schaamteloos volk!"
                },
                "2": {
                    "verse_nr": "2",
                    "verse": "Nu kan het nog, straks is het te laat. Kom tot uzelf, voordat de toorn van de HERE over u losbarst en de dag van zijn oordeel aanbreekt."
                },
                "3": {
                    "verse_nr": "3",
                    "verse": "Laten de nederigen die de HERE gehoorzamen, Hem om redding smeken. Wees nederig en rechtvaardig. Misschien zal de HERE u op die dag sparen."
                },
                "4": {
                    "verse_nr": "4",
                    "verse": "Gaza, Askelon, Asdod en Ekron, al deze Filistijnse steden zullen door verwoesting getroffen worden en veranderen in ru\u00efnes."
                },
                "5": {
                    "verse_nr": "5",
                    "verse": "Onheil komt over u, Filistijnen die aan de kust en in het land Kana\u00e4n wonen! Ook u wordt door het oordeel van de HERE getroffen. Hij zal u tot de laatste man uitroeien."
                },
                "6": {
                    "verse_nr": "6",
                    "verse": "De kuststreek zal veranderen in een weidegebied voor schapen en geiten."
                },
                "7": {
                    "verse_nr": "7",
                    "verse": "De weinige overlevenden van de stam Juda zullen daar weidegrond vinden. Zij zullen \u02bcs nachts slapen in de verlaten huizen van Askelon. Want de HERE, hun God, zal naar hen omzien en een verandering ten goede bewerken."
                },
                "8": {
                    "verse_nr": "8",
                    "verse": "\u2018Ik heb gehoord hoe de Moabieten en Ammonieten mijn volk uitlachten en bespotten en hoe zij het land van mijn volk verachtten."
                },
                "9": {
                    "verse_nr": "9",
                    "verse": "Daarom, zo waar Ik leef,\u2019 zegt de HERE van de hemelse legers, de God van Isra\u00ebl, \u2018Ik zal Moab en Ammon verwoesten, net zoals Ik met Sodom en Gomorra heb gedaan. Zij zullen voor eeuwig veranderen in een veld vol distels, in een zoutafgraving en in een woestenij. Wie van mijn volk zijn overgebleven, zullen hen plunderen en hun land in bezit nemen.\u2019"
                },
                "10": {
                    "verse_nr": "10",
                    "verse": "Dit zal het loon zijn voor hun overmoed, want zij hebben gespot en zijn tekeer gegaan tegen het volk van de HERE van de hemelse legers."
                },
                "11": {
                    "verse_nr": "11",
                    "verse": "De HERE zal hun vreselijke dingen laten overkomen. Hij zal alle afgoden ter wereld laten wegteren en iedereen zal Hem aanbidden, ieder volk in zijn eigen land."
                },
                "12": {
                    "verse_nr": "12",
                    "verse": "Ook u, Ethiopi\u00ebrs, zult door zijn zwaard worden geveld"
                },
                "13": {
                    "verse_nr": "13",
                    "verse": "en hetzelfde zal de landen in het noorden overkomen. Hij zal Assur vernietigen en zijn hoofdstad Ninev\u00e9 veranderen in een wildernis, in een dorre woestijn."
                },
                "14": {
                    "verse_nr": "14",
                    "verse": "Deze stad zal weidegrond worden voor schapen en allerlei wilde dieren zullen daar hun holen hebben. Pelikanen en roerdompen zullen overnachten in de ru\u00efnes. Hoor eens hoe zij krijsen door de kapotte vensters! Elk huis is een puinhoop en de cederhouten betimmering is totaal vernield."
                },
                "15": {
                    "verse_nr": "15",
                    "verse": "Dat is nu de stad die eens zo uitgelaten en onbezorgd was! Dat zijn de restanten van de stad die bij zichzelf zei: \u2018Ik ben de allergrootste stad ter wereld!\u2019 Kijk eens wat een woestenij zij is geworden! Zij werd een plaats waar de wilde dieren wonen. Ieder die haar passeert, zal haar bespotten en vol afschuw met de handen schudden."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "De toekomst van Jeruzalem - Wee Jeruzalem, die ongehoorzame, zondige stad vol misdaad en geweld!"
                },
                "2": {
                    "verse_nr": "2",
                    "verse": "Zij wil naar niemand luisteren en weigert te worden terechtgewezen. Zij vertrouwt niet op de HERE en zoekt haar God niet."
                },
                "3": {
                    "verse_nr": "3",
                    "verse": "Haar leiders lijken op brullende leeuwen op zoek naar prooi. Haar rechters zijn vraatzuchtig als wolven in de schemering die geen spoortje voedsel overlaten tot de morgen."
                },
                "4": {
                    "verse_nr": "4",
                    "verse": "Haar profeten zijn praatjesmakers en bedriegers. Haar priesters ontwijden wat heilig is en zijn ongehoorzaam aan Gods wetten."
                },
                "5": {
                    "verse_nr": "5",
                    "verse": "Maar de HERE, die midden in die stad woont, is rechtvaardig. Hij doet geen onrecht. Iedere dag weer is zijn rechtvaardig oordeel zichtbaar. Ondanks dat schaamt de goddeloze zich niet voor zijn daden."
                },
                "6": {
                    "verse_nr": "6",
                    "verse": "\u2018Ik heb vele volken uitgeroeid en hun vestingen verwoest. Hun straten liggen verlaten en zijn onbegaanbaar geworden. Hun steden liggen in puin, de hele bevolking is weg."
                },
                "7": {
                    "verse_nr": "7",
                    "verse": "Ik zei: \u201cHeb eerbied voor Mij, laat u terechtwijzen. Als u luistert naar mijn waarschuwingen zal Ik uw stad niet vernietigen.\u201d Maar nee, zij stonden direct klaar om kwaad te bedrijven."
                },
                "8": {
                    "verse_nr": "8",
                    "verse": "Heb geduld,\u2019 zegt de HERE. \u2018Het moment komt waarop Ik zal opstaan om te oordelen. Want Ik heb besloten alle volken en koninkrijken te verzamelen en over hen mijn toorn uit te storten. Ja, met het vuur van mijn jaloezie zal Ik de hele aarde verteren."
                },
                "9": {
                    "verse_nr": "9",
                    "verse": "Maar dan zal Ik de volken andere, reine lippen geven, zodat zij de naam van de HERE zullen aanroepen en Hem eensgezind zullen vereren."
                },
                "10": {
                    "verse_nr": "10",
                    "verse": "De mensen die ver weg aan de andere kant van de rivieren van Ethiopi\u00eb wonen, zullen hier komen om Mij te aanbidden en offers te brengen."
                },
                "11": {
                    "verse_nr": "11",
                    "verse": "Dan zult u zich niet meer hoeven te schamen voor de zonden die tegen Mij zijn begaan. Want Ik zal alle trotse, arrogante mensen uit uw midden verwijderen. Er zal geen hoogmoed meer voorkomen op mijn heilige tempelberg."
                },
                "12": {
                    "verse_nr": "12",
                    "verse": "Alleen de nederigen en armen zal Ik overlaten en ook ieder die op Mij vertrouwt."
                },
                "13": {
                    "verse_nr": "13",
                    "verse": "De overgebleven Isra\u00eblieten zullen geen onrecht plegen of liegen. Zij zullen daar rustig en in vrede en veiligheid wonen en slapen, zonder dat iemand hen opschrikt.\u2019"
                },
                "14": {
                    "verse_nr": "14",
                    "verse": "Breek uit in gejubel, dochter van Sion! Juich, Isra\u00ebl! Verheug u, wees vrolijk met heel uw hart, dochter van Jeruzalem!"
                },
                "15": {
                    "verse_nr": "15",
                    "verse": "Want de HERE heeft uw vonnis ongeldig verklaard en uw vijand vernietigd. De koning van Isra\u00ebl, de HERE, is bij u! U hoeft nergens meer bang voor te zijn."
                },
                "16": {
                    "verse_nr": "16",
                    "verse": "Op die dag zal men Jeruzalem opbeuren met de woorden: \u2018Wees niet bang, Sion, houd moed."
                },
                "17": {
                    "verse_nr": "17",
                    "verse": "De HERE, uw God, is bij u. Hij is een machtige verlosser. Hij zal vol blijdschap over u zijn. Hij zal u liefhebben en u niet beschuldigen. Hij zal over u juichen met een lied van vreugde.\u2019"
                },
                "18": {
                    "verse_nr": "18",
                    "verse": "\u2018Wie verdriet hebben omdat zij niet bij dit feest kunnen zijn, zal Ik erbij halen. Zij horen er toch ook bij. Zij gaan gebukt onder de vernedering."
                },
                "19": {
                    "verse_nr": "19",
                    "verse": "Ik zal voorgoed afrekenen met al uw vijanden. En Ik zal de zwakken en hulpbehoevenden verlossen en bijeenbrengen wie uit elkaar waren gejaagd. Ik zal mijn ballingen, die vroeger over de hele wereld werden veracht, nu roem en eer bezorgen."
                },
                "20": {
                    "verse_nr": "20",
                    "verse": "In die tijd zal Ik u bijeenhalen en weer thuis brengen. Alle volken ter wereld zullen zien dat Ik van u een groot en roemrucht volk heb gemaakt, wanneer Ik uw situatie ten goede heb veranderd,\u2019 zegt de HERE."
                }
            }
        }
    }
}