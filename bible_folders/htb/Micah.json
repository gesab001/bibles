{
    "version": "htb",
    "book_name": "Micah",
    "book_nr": "33",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De visioenen van Micha - Micha, die in de stad Moreseth woonde, kreeg van de HERE in visioenen te horen wat er met Samaria en Jeruzalem zou gaan gebeuren. Het was in de tijd van de koningen Jotham, Achaz en Jehizkia, die regeerden over Juda."
                },
                "2": {
                    "verse_nr": "2",
                    "verse": "Opgelet! Laten alle volken ter wereld luisteren. De Oppermachtige HERE zal vanuit zijn heilige tempel zijn beschuldigingen tegen u inbrengen."
                },
                "3": {
                    "verse_nr": "3",
                    "verse": "Kijk! De HERE komt eraan! Hij verlaat zijn woning en daalt af naar de aarde. Hij loopt over de bergtoppen."
                },
                "4": {
                    "verse_nr": "4",
                    "verse": "Onder zijn voeten smelten de bergen en splijten de dalen. Ze smelten als bijenwas voor vuur en splijten als water dat langs de bergwand naar beneden gutst."
                },
                "5": {
                    "verse_nr": "5",
                    "verse": "Waarom gebeurt dit alles? Omdat Isra\u00ebl en Juda hebben gezondigd. Welke zonde hebben zij begaan? Ze hebben afgoderij binnengelaten in de hoofdsteden Samaria en Jeruzalem!"
                },
                "6": {
                    "verse_nr": "6",
                    "verse": "Daarom zal de HERE van Samaria niets dan een puinhoop overlaten. De stad zal veranderen in een open veld, in een plaats die geschikt is om wijngaarden te planten. Hij zal alle gebouwen slopen, hun fundamenten blootleggen en het puin in het dal storten."
                },
                "7": {
                    "verse_nr": "7",
                    "verse": "Al haar gesneden afgodsbeelden zullen aan stukken worden geslagen. Al haar sierlijke afgodstempels zullen worden verbrand, ze werden gebouwd van de opbrengsten van tempelprostitutie en daartoe zullen ze weer dienen."
                },
                "8": {
                    "verse_nr": "8",
                    "verse": "Ik zal treuren en jammeren, huilen als een jakhals, droevig roepen als een struisvogel in de woestijn. Ik zal naakt en op blote voeten lopen,"
                },
                "9": {
                    "verse_nr": "9",
                    "verse": "want de wonden van mijn volk zijn ongeneeslijk. Het oordeel staat voor de poorten van Jeruzalem, klaar om haar te treffen."
                },
                "10": {
                    "verse_nr": "10",
                    "verse": "Laat het niet in Gath bekend worden, houd uw verdriet v\u00f3\u00f3r u. Wentel u wanhopig in het stof in Afra."
                },
                "11": {
                    "verse_nr": "11",
                    "verse": "Daar gaat de bevolking van Safir, als slaaf wordt zij weggeleid, naakt en vol schaamte. De bevolking van Sa\u00e4nan waagt zich niet buiten de stadsmuren. Met kreten van wanhoop moeten de verdedigers van Bet-Ha\u00ebzel hun woonplaats opgeven."
                },
                "12": {
                    "verse_nr": "12",
                    "verse": "De burgers van Maroth hopen tevergeefs op betere dagen, maar hun staat alleen bitterheid te wachten, want de HERE staat met onheil klaar voor de poorten van Jeruzalem."
                },
                "13": {
                    "verse_nr": "13",
                    "verse": "Vlug, bevolking van Lachis! Span uw paarden in en vlucht. Want u was de eerste stad in Juda die Isra\u00ebls slechte voorbeeld volgde door ook afgoden te aanbidden. En in navolging van u begonnen de andere steden in het zuiden ook zo te zondigen."
                },
                "14": {
                    "verse_nr": "14",
                    "verse": "Geef een afscheidsgeschenk aan Moreseth-Gath en zeg haar voorgoed vaarwel. De stad Achzib heeft Isra\u00ebls koningen misleid, want zij beloofde hulp die zij niet kon geven."
                },
                "15": {
                    "verse_nr": "15",
                    "verse": "Bevolking van Mar\u00e9sa, u zult nog eens ten prooi vallen aan uw vijanden. Isra\u00ebls leiders zullen naar Adullam vluchten."
                },
                "16": {
                    "verse_nr": "16",
                    "verse": "Ga in diepe rouw over uw troetelkinderen, want zij worden van u weggehaald en als slaven naar verre landen gestuurd. Scheer uw hoofd kaal als teken van verdriet, maak een kale plek zo groot als die van een gier."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "God waarschuwt met de beste bedoelingen - Wee hun die onrecht beramen en op hun bed allerlei boze plannen uitdenken. Vroeg in de morgen staan zij op om ze uit te voeren. Niemand zal dat verhinderen, omdat het in hun macht ligt het te doen."
                },
                "2": {
                    "verse_nr": "2",
                    "verse": "Hebben zij hun zinnen gezet op een bepaalde akker, dan zorgen zij ervoor die te krijgen. Zien zij een huis dat zij willen hebben, al is het iemands enige bezit, dan leggen zij er beslag op met dreigementen en geweld."
                },
                "3": {
                    "verse_nr": "3",
                    "verse": "\u2018Daarom,\u2019 zegt de HERE, \u2018ga Ik voor u een straf bedenken. Het zal een vreselijke straf zijn, waaraan niemand zich kan onttrekken. U zult dan niet meer trots met uw neus in de wind lopen, want het zal een verschrikkelijke tijd zijn."
                },
                "4": {
                    "verse_nr": "4",
                    "verse": "Op die dag zal men een spotlied op u aanheffen. En u zult huilend en jammerend dit klaaglied zingen: \u201cHet is met ons gedaan, we zijn totaal vernietigd! God heeft ons land van ons afgenomen en in vreemde handen laten overgaan. Hij deelt onze akkers uit aan goddelozen!\u201d"
                },
                "5": {
                    "verse_nr": "5",
                    "verse": "Daarom zult u niemand hebben die u, door loting, land toewijst in de gemeente van de HERE.\u2019"
                },
                "6": {
                    "verse_nr": "6",
                    "verse": "\u2018Houd op met profeteren,\u2019 zeggen de valse profeten. \u2018Zeg toch niet zulke dingen. Zulke praat is schandelijk. Zoiets zal ons nooit overkomen.\u2019"
                },
                "7": {
                    "verse_nr": "7",
                    "verse": "Is dat nu een juist antwoord, Huis van Jakob? Denkt u dat de Geest van de HERE het prettig vindt u zo hard aan te pakken? Nee! Hij waarschuwt u met de beste bedoelingen om u weer op het rechte pad te krijgen."
                },
                "8": {
                    "verse_nr": "8",
                    "verse": "Maar tot op dit moment gedraagt u zich tegenover mijn volk heel vijandig. Want u steelt van nietsvermoedende, vredelievende voorbijgangers hun mantel."
                },
                "9": {
                    "verse_nr": "9",
                    "verse": "U verdrijft de weduwen uit hun huis en ontneemt de wezen elk recht dat hun door God gegeven is."
                },
                "10": {
                    "verse_nr": "10",
                    "verse": "Sta op! Wegwezen! Dit is niet langer uw land, want u hebt het met uw zonden gevuld en daarom zult u op een vreselijke wijze omkomen."
                },
                "11": {
                    "verse_nr": "11",
                    "verse": "\u2018Ik profeteer dat u wijn en sterke drank zult krijgen,\u2019 dat is het soort dronken leugenprofetie dat u graag hoort."
                },
                "12": {
                    "verse_nr": "12",
                    "verse": "\u2018Er zal een tijd aanbreken, Isra\u00ebl, waarop Ik u zal verzamelen. Iedereen die nog in leven is, zal erbij zijn. Ik zal u bij elkaar brengen als schapen in de schaapskooi, als een kudde in de wei. Het zal er gonzen van mensen."
                },
                "13": {
                    "verse_nr": "13",
                    "verse": "Hij die in staat is bressen te slaan, zal u uit uw ballingschap leiden. Hij gaat voor u uit wanneer u door de poorten trekt van de steden waarin u gevangen zat. Uw koning gaat voorop, de HERE is uw aanvoerder.\u2019"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Micha spreekt de leiders van Isra\u00ebl aan - Luister, leiders van Isra\u00ebl. U zou het verschil tussen recht en onrecht moeten kennen."
                },
                "2": {
                    "verse_nr": "2",
                    "verse": "Toch bent u juist degenen die het goede haten en het kwade liefhebben. U stroopt mijn volk de huid af en verwijdert het vlees tot op het bot."
                },
                "3": {
                    "verse_nr": "3",
                    "verse": "U eet zijn vlees op, vilt mijn volk, breekt zijn beenderen en snijdt het in stukken als vlees dat de kookpot in moet."
                },
                "4": {
                    "verse_nr": "4",
                    "verse": "U zult de HERE smeken u te helpen in moeilijke tijden! Denkt u echt dat Hij dan zal luisteren? Hij zal Zich voor u verbergen vanwege uw slechte daden!"
                },
                "5": {
                    "verse_nr": "5",
                    "verse": "Valse profeten, u verleidt mijn volk! U verkondigt vrede voor degenen die u te eten geven, maar u bedreigt hen die u niet betalen! Dit is de boodschap van de HERE voor u:"
                },
                "6": {
                    "verse_nr": "6",
                    "verse": "\u2018Eens zal de nacht zich om u heen sluiten. Alle visioenen zullen verdwijnen. Er zal duisternis heersen, alle waarzeggerij houdt op. De zon zal over u ondergaan en de dag zal veranderen in nacht."
                },
                "7": {
                    "verse_nr": "7",
                    "verse": "Ten slotte zult u, zieners, zich schamen en de waarzeggers zullen teleurgesteld zijn. Vol schaamte zult u uw gezicht bedekken en ontdekken dat God u niet antwoordt.\u2019"
                },
                "8": {
                    "verse_nr": "8",
                    "verse": "Ik daarentegen ben vol kracht, vol van de Geest van de HERE. Met volmacht en gezag breng ik Isra\u00ebl haar zonden en overtredingen onder ogen."
                },
                "9": {
                    "verse_nr": "9",
                    "verse": "Luister, leiders van Isra\u00ebl! U haat gerechtigheid en maakt krom wat recht is."
                },
                "10": {
                    "verse_nr": "10",
                    "verse": "U vult Jeruzalem met moord en allerlei soorten onrecht."
                },
                "11": {
                    "verse_nr": "11",
                    "verse": "U, nota bene de leiders, accepteert steekpenningen bij de rechtspraak en de priesters geven alleen onderricht tegen betaling. Ook de profeten plegen slechts waarzeggerij voor geld. En daarbij steunt u op de HERE en zegt: \u2018Alles is in orde, want de HERE is in ons midden. Ons zal niets overkomen!\u2019"
                },
                "12": {
                    "verse_nr": "12",
                    "verse": "Daarom zullen, om alle slechte dingen die u doet, de hellingen van de berg Sion worden omgeploegd als een akker en zal Jeruzalem in \u00e9\u00e9n puinhoop veranderen. De tempelberg zal door planten overwoekerd worden."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "De HERE zal de hele wereld regeren - In de laatste dagen zullen Jeruzalem en de tempel van de HERE een grote aantrekkingskracht op de wereld uitoefenen en mensen uit vele landen zullen daar naar toe trekken om de HERE te aanbidden."
                },
                "2": {
                    "verse_nr": "2",
                    "verse": "\u2018Kom,\u2019 zullen zij tegen elkaar zeggen, \u2018laten wij naar de berg van de HERE gaan om de tempel van de God van Isra\u00ebl te bezoeken. Hij zal ons leren hoe wij moeten leven en wij zullen Hem gehoorzamen.\u2019 Want in die tijd zal de HERE vanuit Jeruzalem de hele wereld onderwijzen en regeren."
                },
                "3": {
                    "verse_nr": "3",
                    "verse": "Hij zal rechtspreken tussen de volken en machtige, ver weg gelegen naties terechtwijzen. Oorlogstuig zal worden omgebouwd tot landbouwwerktuigen. Geen enkel volk zal nog een ander volk aanvallen, want alle oorlogen zullen verleden tijd zijn, en niemand zal meer worden opgeleid tot soldaat."
                },
                "4": {
                    "verse_nr": "4",
                    "verse": "Iedereen zal rustig in de schaduw van zijn eigen huis zitten, in vrede en welvaart, want er is niemand meer die hen opschrikt. Dit heeft de HERE van de hemelse legers beloofd."
                },
                "5": {
                    "verse_nr": "5",
                    "verse": "Daarom zullen wij de HERE onze God voor altijd volgen, ook al aanbidden de volken rondom ons afgoden!"
                },
                "6": {
                    "verse_nr": "6",
                    "verse": "\u2018In die tijd,\u2019 zegt de HERE, \u2018zal Ik mijn volk dat Ik heb gestraft, terugbrengen. Alle kreupelen en verdrevenen zullen terugkomen."
                },
                "7": {
                    "verse_nr": "7",
                    "verse": "De kreupelen zal Ik sparen en van de verdrevenen zal Ik weer een sterk en machtig volk maken en Ik zal voor eeuwig hun koning zijn op de berg Sion."
                },
                "8": {
                    "verse_nr": "8",
                    "verse": "Jeruzalem, wachttoren van Gods volk, u zult uw koninklijke macht en heerschappij van vroeger weer terugkrijgen.\u2019"
                },
                "9": {
                    "verse_nr": "9",
                    "verse": "Maar waarom schreeuwt u n\u00fa zo hard? Waar is uw koning? Waar zijn uw adviseurs? Pijn heeft u overvallen als een vrouw tijdens een bevalling."
                },
                "10": {
                    "verse_nr": "10",
                    "verse": "Krimp ineen en schreeuw het uit van pijn, volk van Sion, want u moet deze stad verlaten en in de velden gaan wonen. U zult in ballingschap naar Babel worden gestuurd. Maar daar zult u worden bevrijd. Daar zal de HERE u verlossen van al uw vijanden."
                },
                "11": {
                    "verse_nr": "11",
                    "verse": "Het is waar dat talloze volken \u00e9\u00e9n front hebben gevormd tegen u. Zij roepen: \u2018Wij willen bloed zien! Wij willen de bevolking van Sion vernietigen!\u2019"
                },
                "12": {
                    "verse_nr": "12",
                    "verse": "Maar zij kennen de gedachten van de HERE niet en hebben geen begrip voor zijn plannen. Want er komt een moment waarop de HERE alle vijanden van zijn volk zal verzamelen als korenschoven op de dorsvloer."
                },
                "13": {
                    "verse_nr": "13",
                    "verse": "\u2018Sta op, bevolking van Sion, en dors. Ik zal uw horens van ijzer en hoeven van koper geven. U zult vele volken totaal vertrappen en hun geroofde rijkdom aan de HERE wijden, aan de HERE van de hele aarde.\u2019"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Koning in de kracht van de HERE - Bethlehem in Efrata, u bent een van de kleinste steden in Juda, maar toch zult u de geboorteplaats zijn van onze koning van wie de oorsprong in lang vervlogen tijden ligt."
                },
                "2": {
                    "verse_nr": "2",
                    "verse": "God zal zijn volk prijsgeven aan hun vijanden, maar alleen totdat zij die zwanger is een kind ter wereld heeft gebracht. Dan zullen de overgebleven ballingen van Juda met hun broeders uit Isra\u00ebl terugkeren naar hun eigen land."
                },
                "3": {
                    "verse_nr": "3",
                    "verse": "Hij zal zijn kudde weiden in de kracht van de HERE, in de majesteit van de HERE, zijn God. Zijn volk zal daar rustig wonen, want Hij zal heersen over de hele wereld."
                },
                "4": {
                    "verse_nr": "4",
                    "verse": "En Hij zal onze vrede zijn. Wanneer de Assyri\u00ebrs ons land binnenvallen en onze paleizen betreden, zal Hij zeven herders en acht vorsten tegen hen aanstellen."
                },
                "5": {
                    "verse_nr": "5",
                    "verse": "Zij zullen over Assyri\u00eb heersen met getrokken zwaarden en door de poorten van het land van Nimrod gaan. Als de Assyri\u00ebrs ons land binnenvallen, zal Hij ons van hen verlossen."
                },
                "6": {
                    "verse_nr": "6",
                    "verse": "Dan zal de rest van het volk Isra\u00ebl voor de hele wereld zijn als een verfrissende dauw van de HERE of een welkome regenbui voor het droge land dat niets van mensen verwacht."
                },
                "7": {
                    "verse_nr": "7",
                    "verse": "Isra\u00ebl zal dan zo sterk zijn als een leeuw. Onder de volken van deze wereld zal het zijn als een jonge leeuw onder een kudde schapen: hij dringt de kudde binnen, slaat een schaap neer en verscheurt het zonder dat iemand het kan redden."
                },
                "8": {
                    "verse_nr": "8",
                    "verse": "Isra\u00ebl zal zich verheffen boven zijn tegenstanders. Al zijn vijanden zullen worden uitgeroeid."
                },
                "9": {
                    "verse_nr": "9",
                    "verse": "\u2018In die tijd,\u2019 zegt de HERE, \u2018zal Ik al uw wapentuig vernietigen."
                },
                "10": {
                    "verse_nr": "10",
                    "verse": "Ik zal uw steden verwoesten en uw vestingen afbreken."
                },
                "11": {
                    "verse_nr": "11",
                    "verse": "Ik zal ook alle toverij uit uw land verwijderen en er zal geen enkele waarzegger meer overblijven."
                },
                "12": {
                    "verse_nr": "12",
                    "verse": "Al uw zelfgemaakte afgodsbeelden en gewijde stenen zullen verdwijnen, zodat u nooit meer kunt aanbidden wat u zelf hebt gemaakt."
                },
                "13": {
                    "verse_nr": "13",
                    "verse": "Ik zal uw gewijde palen uit de grond rukken en de steden met de grond gelijk maken."
                },
                "14": {
                    "verse_nr": "14",
                    "verse": "En in mijn toorn zal Ik wraak nemen op de volken die niet naar Mij hebben geluisterd.\u2019"
                },
                "15": {
                    "verse_nr": "15",
                    "verse": "verse doesn't exist in this bible version"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Gods aanklacht tegen het volk - Luister naar wat de HERE tegen zijn volk zegt: \u2018Sta op en breng uw beschuldigingen tegen Mij naar voren. Laten de bergen en heuvels getuige zijn van uw aanklacht.\u2019"
                },
                "2": {
                    "verse_nr": "2",
                    "verse": "Welnu, bergen, luister naar de aanklacht van de HERE. Ook de diepten van de aarde moeten het horen. De HERE heeft een aanklacht tegen zijn volk. Hij wil tegen Isra\u00ebl een proces beginnen."
                },
                "3": {
                    "verse_nr": "3",
                    "verse": "\u2018Mijn volk,\u2019 zegt de HERE, \u2018wat heb Ik u aangedaan, zodat u zich nu van Mij afkeert? Waarmee heb Ik u dan lastiggevallen? Kom voor de dag met uw beschuldigingen! Antwoord Mij."
                },
                "4": {
                    "verse_nr": "4",
                    "verse": "Ik heb u immers uit Egypte gehaald en verlost van die slavernij! Ik gaf u Mozes, A\u00e4ron en Mirjam om u te leiden."
                },
                "5": {
                    "verse_nr": "5",
                    "verse": "Mijn volk, bent u dan vergeten hoe koning Balak van Moab probeerde u te vernietigen door u door Bileam, de zoon van Beor, te laten vervloeken? Weet u niet meer dat Ik hem toen in plaats van een vloek een zegen liet uitspreken? Keer op keer heb Ik voor u het beste gezocht. Herinnert u zich niet meer wat gebeurde vanaf Sittim tot Gilgal, bij de oversteek van de Jordaan, en hoe Ik u toen heb gezegend?\u2019"
                },
                "6": {
                    "verse_nr": "6",
                    "verse": "\u2018Hoe kunnen wij tegenover de HERE weer goedmaken wat we hebben misdaan?\u2019 vraagt Isra\u00ebl. \u2018Moeten we ons met de HERE verzoenen door het offeren van eenjarige kalveren?"
                },
                "7": {
                    "verse_nr": "7",
                    "verse": "Al zouden duizenden rammen of tienduizend beken olijfolie worden geofferd, het zou de HERE toch niet kunnen behagen. Zouden wij onze oudste zoon moeten offeren? Zouden dan onze zonden worden vergeven?\u2019"
                },
                "8": {
                    "verse_nr": "8",
                    "verse": "Nee, natuurlijk niet! De HERE heeft u laten weten wat goed is en wat Hij van u verwacht. Hij wil niet anders dan dat u eerlijk en rechtvaardig bent en uw best doet liefde te bewijzen en als een nederig mens leeft met uw God."
                },
                "9": {
                    "verse_nr": "9",
                    "verse": "Luister! Wie wijs is, houdt zijn oren open, de HERE roept tot Jeruzalem, luister naar de straf die de HERE gestuurd heeft,"
                },
                "10": {
                    "verse_nr": "10",
                    "verse": "want deze stad heeft zwaar gezondigd. \u2018De huizen van de goddelozen liggen volgestouwd met onrechtmatig verworven schatten en onzuivere weegschalen."
                },
                "11": {
                    "verse_nr": "11",
                    "verse": "Zou Ik het goed vinden dat u onzuivere weegschalen gebruikt en uw zakken vol zijn met valse gewichten? Hoe kan God rechtvaardig zijn als Hij dat zou zeggen?"
                },
                "12": {
                    "verse_nr": "12",
                    "verse": "Uw rijke burgers hebben hun rijkdom door geweld verkregen en al uw inwoners liegen en bedriegen of het niets is!"
                },
                "13": {
                    "verse_nr": "13",
                    "verse": "Daarom ben Ik begonnen u te verwonden, u te verwoesten vanwege uw zonden."
                },
                "14": {
                    "verse_nr": "14",
                    "verse": "U zult eten maar nooit genoeg hebben. Het hongergevoel zal nooit verdwijnen. U zult proberen geld te sparen, maar het levert niets op. En het weinige dat u nog weet op te sparen, zal Ik geven aan hen die u overwinnen."
                },
                "15": {
                    "verse_nr": "15",
                    "verse": "U zult wel zaaien, maar niet oogsten. U zult olie uit olijven persen, maar niet voldoende hebben om uzelf ermee te zalven. U zult wel druiven plattrappen voor wijn, maar er nooit van drinken."
                },
                "16": {
                    "verse_nr": "16",
                    "verse": "De enige bepalingen waaraan u zich houdt, zijn die van Omri. Het enige voorbeeld dat u volgt, is dat van Achab! Daarom zal Ik u tot een afschrikwekkend voorbeeld stellen. Ik zal u verwoesten en tot het mikpunt van bespotting van de hele wereld maken. Iedereen zal u uitlachen.\u2019"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Gods belofte van zegen - Wat vreselijk! Wat is het moeilijk een eerlijk mens te vinden! Zij zijn even schaars als druiven en vijgen na de oogst. Geen enkele tros, geen enkele vijg is overgebleven. De eerlijke mensen zijn van de aarde verdwenen, niet \u00e9\u00e9n rechtschapen man is achtergebleven. Er zijn alleen nog maar moordenaars over, die op hun eigen volksgenoot jacht maken."
                },
                "2": {
                    "verse_nr": "2",
                    "verse": "Gods belofte van zegen - Wat vreselijk! Wat is het moeilijk een eerlijk mens te vinden! Zij zijn even schaars als druiven en vijgen na de oogst. Geen enkele tros, geen enkele vijg is overgebleven. De eerlijke mensen zijn van de aarde verdwenen, niet \u00e9\u00e9n rechtschapen man is achtergebleven. Er zijn alleen nog maar moordenaars over, die op hun eigen volksgenoot jacht maken."
                },
                "3": {
                    "verse_nr": "3",
                    "verse": "Zij staan altijd klaar om kwaad te doen. Bestuursfunctionarissen en rechters eisen steekpenningen. De rijke koopt hen om en zegt wie zij moeten ru\u00efneren. Zo verdraaien zij de rechtspraak."
                },
                "4": {
                    "verse_nr": "4",
                    "verse": "De beste van hen is zo stekelig als een distel, de meest rechtschapene onder hen is krommer en verwrongener dan een doornhaag. Maar de dag van het oordeel komt snel naderbij. De tijd voor straf is bijna aangebroken. Angst, schrik en verwarring zal u dan overvallen."
                },
                "5": {
                    "verse_nr": "5",
                    "verse": "Vertrouw niemand meer, zelfs niet uw beste vriend, ook uw vrouw kunt u niet in vertrouwen nemen."
                },
                "6": {
                    "verse_nr": "6",
                    "verse": "Want de zoon minacht zijn vader, de dochter komt in opstand tegen haar moeder en de schoondochter tegen haar schoonmoeder. Ja, er zullen zelfs vijanden onder uw huisgenoten zijn."
                },
                "7": {
                    "verse_nr": "7",
                    "verse": "Maar ik zal uitzien naar de HERE. Van God zal ik mijn heil verwachten. Bij mijn God zal ik gehoor vinden."
                },
                "8": {
                    "verse_nr": "8",
                    "verse": "Wees niet blij over mij, mijn tegenstandster, want hoewel ik ben gevallen, zal ik toch weer opstaan! Al zit ik in het donker, de HERE zal voor mij een licht zijn."
                },
                "9": {
                    "verse_nr": "9",
                    "verse": "Ik zal de straf van de HERE geduldig dragen, want ik heb tegen Hem gezondigd. Uiteindelijk zal Hij mij verdedigen tegenover mijn vijanden en mij recht verschaffen. Hij zal mij van het donker naar het licht brengen en ik zal zien hoe Hij een rechtvaardig oordeel uitspreekt."
                },
                "10": {
                    "verse_nr": "10",
                    "verse": "Zij die mij haat, zal het zien en zich schamen omdat zij eens spottend heeft gezegd: \u2018Waar is nu de HERE, die God van u?\u2019 Dan zal ik op haar neerzien, wanneer zij als modder op straat wordt vertrapt."
                },
                "11": {
                    "verse_nr": "11",
                    "verse": "Volk van God, uw steden zullen eens worden herbouwd, maar veel groter en ruimer dan vroeger."
                },
                "12": {
                    "verse_nr": "12",
                    "verse": "Massa\u02bcs mensen uit verschillende landen zullen dan naar u toekomen, zij komen van Assyri\u00eb tot Egypte, van Egypte tot de Eufraat, van de Dode Zee tot de Middellandse Zee en van verre heuvels en bergen."
                },
                "13": {
                    "verse_nr": "13",
                    "verse": "Maar eerst zal de aarde veranderen in een woestenij vanwege de zonden van haar bevolking."
                },
                "14": {
                    "verse_nr": "14",
                    "verse": "God, kom, regeer over uw volk en weid uw kudde. Laat de mensen leven in vrede en welvaart. Laat hen genieten van de vruchtbare weiden van Basan en Gilead, net als vroeger."
                },
                "15": {
                    "verse_nr": "15",
                    "verse": "\u2018Ja,\u2019 antwoordt de HERE. \u2018Net als vroeger toen u uit Egypte trok, zal Ik weer grote wonderen voor u doen."
                },
                "16": {
                    "verse_nr": "16",
                    "verse": "De hele wereld zal het zien en zich schamen over haar geringe macht. Zij zal verstomd staan en doof zijn voor wat rondom haar gebeurt.\u2019"
                },
                "17": {
                    "verse_nr": "17",
                    "verse": "Iedereen zal op zijn buik door het stof kruipen als een slang, als een worm uit zijn hol tevoorschijn komen. Zij zullen bevend van angst hun burchten verlaten om de HERE, onze God, te ontmoeten. Zij zullen diep ontzag voor U hebben."
                },
                "18": {
                    "verse_nr": "18",
                    "verse": "Waar is een God als U, die de zonden van de overlevenden van zijn volk vergeeft? U kunt niet voor eeuwig boos blijven op uw volk, want U houdt ervan genadig te zijn."
                },
                "19": {
                    "verse_nr": "19",
                    "verse": "U zult opnieuw medelijden met ons hebben. U zult onze zonden vertrappen onder uw voeten. Ja, U zult ze allemaal in de allerdiepste zee gooien."
                },
                "20": {
                    "verse_nr": "20",
                    "verse": "U zult ons zegenen zoals U Jakob lang geleden hebt beloofd. En U zult ons uw goedheid tonen zoals U onze voorvader Abraham hebt toegezegd."
                }
            }
        }
    }
}