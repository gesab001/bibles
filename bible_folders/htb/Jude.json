{
    "version": "htb",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Waarschuwing tegen onbetrouwbare mensen - Van: Judas, een dienaar van Jezus Christus en een broer van Jakobus. Aan: alle mensen die door God, de Vader, geroepen zijn. Hij houdt van u en zijn Zoon Jezus Christus bewaart u."
                },
                "2": {
                    "verse_nr": "2",
                    "verse": "Ik wens u meer en meer Gods genade, vrede en liefde toe."
                },
                "3": {
                    "verse_nr": "3",
                    "verse": "Vrienden, ik was al begonnen u te schrijven over de bevrijding die wij allemaal hebben ervaren, maar nu zie ik mij genoodzaakt eerst over iets anders te beginnen. Ik roep u op te strijden voor het geloof dat God gegeven heeft aan wie Hem toebehoren."
                },
                "4": {
                    "verse_nr": "4",
                    "verse": "Ik zeg dit omdat er onbetrouwbare mensen zijn binnengedrongen die beweren dat wij er maar op los kunnen leven. Volgens hen is Gods genade zo groot dat Hij alles door de vingers ziet. Het staat allang vast dat mensen die dit zeggen en toepassen, daarvoor veroordeeld zullen worden. Zij weigeren Jezus Christus als Leider en Heer van hun leven te erkennen."
                },
                "5": {
                    "verse_nr": "5",
                    "verse": "U weet het allemaal al, maar ik wil u er toch nog eens aan herinneren dat God zijn hele volk uit het land Egypte heeft bevrijd, maar de mensen die Hem niet vertrouwden, heeft Hij gedood."
                },
                "6": {
                    "verse_nr": "6",
                    "verse": "Hij heeft engelen die hun oorspronkelijke positie ontrouw werden en de hun toegewezen plaats verlieten, gevangen gezet in de eeuwige duisternis, daar houdt Hij hen vast tot de grote dag van het oordeel."
                },
                "7": {
                    "verse_nr": "7",
                    "verse": "En denk eens aan Sodom en Gomorra en de steden daar in de buurt. Hun inwoners werden ook ontrouw en gingen zich aan allerlei onnatuurlijke praktijken te buiten. De steden en hun inwoners, die gestraft zijn met altijd durend vuur, liggen daar als een blijvende waarschuwing voor ons."
                },
                "8": {
                    "verse_nr": "8",
                    "verse": "Maar de mensen over wie ik net sprak, trekken zich daar niets van aan. Zij laten hun fantasie de vrije loop en doen schandalige dingen met hun lichaam. Zij aanvaarden geen enkel gezag en spotten met de hemelse machten."
                },
                "9": {
                    "verse_nr": "9",
                    "verse": "Wat een verschil met Micha\u00ebl, een van de voornaamste engelen! Toen die met de duivel streed om het lichaam van Mozes, durfde hij de duivel niet te veroordelen of te beledigen. Hij zei alleen: \u2018De Here zal je straffen.\u2019"
                },
                "10": {
                    "verse_nr": "10",
                    "verse": "Maar deze mannen spotten met alles wat zij niet kennen. Zij doen precies waar ze zin in hebben, net als dieren die hun instinct volgen, en gaan daaraan dan ook ten gronde."
                },
                "11": {
                    "verse_nr": "11",
                    "verse": "Het ziet er heel slecht voor hen uit. Zij volgen het voorbeeld van Ka\u00efn, die zijn broer vermoordde. Zij zijn net als Bileam, die zich voor geld overgaf aan bedrog. Zij gaan Korach achterna, die tegen God in opstand kwam en dat met de dood moest bekopen."
                },
                "12": {
                    "verse_nr": "12",
                    "verse": "Deze mensen bederven de feestelijke maaltijden die u met elkaar houdt. Het is hun alleen om eten en drinken begonnen. Zij schamen zich nergens voor en denken alleen maar aan zichzelf. Zij zijn als wolken die over dorstig land drijven, zonder regen te geven. Zij lijken op vruchtbomen die zelfs in de oogsttijd geen vruchten geven en daarom omgehakt worden, al het leven is er uit."
                },
                "13": {
                    "verse_nr": "13",
                    "verse": "Zij zijn net als woeste golven op zee die schuimkoppen krijgen, zij laten zich z\u00f3 door hun schandalige begeerten opzwepen dat er allerlei vuiligheid naar boven komt. Dwaalsterren zijn het, die hun einde zullen vinden in de eeuwige duisternis."
                },
                "14": {
                    "verse_nr": "14",
                    "verse": "Wat Henoch zei, die van de zevende generatie na Adam was, is ook op hen van toepassing: \u2018Daar komt de Here met de tienduizenden die bij Hem horen, om over alle mensen recht te spreken."
                },
                "15": {
                    "verse_nr": "15",
                    "verse": "Hij zal alle onbetrouwbare mensen straffen voor hun verzet tegen God en voor de grote mond die zij tegen Hem hebben opgezet.\u2019"
                },
                "16": {
                    "verse_nr": "16",
                    "verse": "Zij doen niets dan mopperen en zeuren, zij willen alleen hun eigen zin doen. Praatjesmakers zijn het. En \u00e1ls zij eens aardig zijn, doen zij het om er beter van te worden."
                },
                "17": {
                    "verse_nr": "17",
                    "verse": "Vergeet niet, vrienden, wat de apostelen van onze Here Jezus Christus vroeger hebben gezegd:"
                },
                "18": {
                    "verse_nr": "18",
                    "verse": "\u2018Tegen het einde van de tijd zullen er spotters komen, die zich aan hun onreine verlangens overgeven.\u2019"
                },
                "19": {
                    "verse_nr": "19",
                    "verse": "Het zijn mensen die verdeeldheid zaaien, ze zijn alleen op het wereldse gericht en hebben de Geest van God niet."
                },
                "20": {
                    "verse_nr": "20",
                    "verse": "Maar, vrienden, u moet uw allerheiligst geloof sterker laten worden en u bij uw bidden laten leiden door de Heilige Geest."
                },
                "21": {
                    "verse_nr": "21",
                    "verse": "Houd vast aan de liefde van God en blijf de goedheid verwachten van onze Here Jezus Christus, die u het eeuwige leven schenkt."
                },
                "22": {
                    "verse_nr": "22",
                    "verse": "Leef mee met de mensen die twijfelen."
                },
                "23": {
                    "verse_nr": "23",
                    "verse": "Houd hen vast en red hen uit het vuur. Maar bij sommige mensen moet u voorzichtig zijn met uw medeleven, u zou mogelijk door hun zonden kunnen worden be\u00efnvloed. Haat elk spoor van hun zonde."
                },
                "24": {
                    "verse_nr": "24",
                    "verse": "God kan ervoor zorgen dat u niet struikelt. Hij kan u zover brengen dat u zonder gebreken en vol blijdschap voor zijn schitterende troon komt te staan."
                },
                "25": {
                    "verse_nr": "25",
                    "verse": "Hij is de enige God, Hij redt ons door onze Here Jezus Christus. Hem komt alle heerlijkheid en majesteit toe, alle kracht en macht, vanaf het begin, nu en voor eeuwig. Amen."
                }
            }
        }
    }
}