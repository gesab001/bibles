{
    "version": "htb",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De toekomst van het land Edom - De Oppermachtige HERE liet Obadja in een visioen de toekomst van het land Edom zien. \u2018De HERE heeft ons laten weten,\u2019 zei hij, \u2018dat Hij een bode naar de volken heeft gestuurd met het bevel: Kom, laten we ten strijde trekken tegen Edom!"
                },
                "2": {
                    "verse_nr": "2",
                    "verse": "Ik zal u klein maken onder de volken en u zult diep worden veracht."
                },
                "3": {
                    "verse_nr": "3",
                    "verse": "U bent trots, omdat u in die hoge, ontoegankelijke rotskloven woont. U bluft: \u201cWie zou ons hier ooit kunnen bereiken?\u201d"
                },
                "4": {
                    "verse_nr": "4",
                    "verse": "Bedrieg uzelf niet! Al vloog u zo hoog als een arend en bouwde u een nest tussen de sterren, Ik zou u daarvandaan naar beneden laten tuimelen,\u2019 zegt de HERE."
                },
                "5": {
                    "verse_nr": "5",
                    "verse": "\u2018Het zou voor u veel beter zijn geweest als er \u02bcs nachts dieven waren gekomen om u te beroven. Want die zouden niet alles hebben meegenomen. Als er druivenplukkers kwamen, zouden die dan niets overlaten?"
                },
                "6": {
                    "verse_nr": "6",
                    "verse": "Alle verborgen schatten van Esau\u02bcs nakomelingen zullen worden opgespoord en meegenomen."
                },
                "7": {
                    "verse_nr": "7",
                    "verse": "Al uw bondgenoten zullen zich tegen u keren en u uit uw land zetten. Zij zullen vrede beloven, maar zijn in werkelijkheid op uw ondergang uit. Uw beste vrienden zullen valstrikken voor u spannen en uw tegenmaatregelen zullen niets uithalen."
                },
                "8": {
                    "verse_nr": "8",
                    "verse": "Op die dag,\u2019 zegt de HERE, \u2018zal in Edom geen enkele wijze man meer worden gevonden. Want Ik zal de wijze mannen van Edom vullen met onverstand."
                },
                "9": {
                    "verse_nr": "9",
                    "verse": "Ook de dappere soldaten uit Teman zullen verbijsterd zijn en niets kunnen doen om de slachtpartij op de bergen van Edom te voorkomen."
                },
                "10": {
                    "verse_nr": "10",
                    "verse": "U hebt uw broeder Isra\u00ebl vreselijke dingen aangedaan. Beschaamd en weerloos zult u daarom voorgoed worden uitgeroeid."
                },
                "11": {
                    "verse_nr": "11",
                    "verse": "Want in tijden van nood liet u Isra\u00ebl in de steek. U ging aan de kant staan en stak geen hand uit om te helpen toen binnenvallende troepen haar soldaten als krijgsgevangenen meenamen en Jeruzalem door loting onder elkaar verdeelden. U was geen haar beter dan al die vijanden."
                },
                "12": {
                    "verse_nr": "12",
                    "verse": "Dat had u niet moeten doen. U had geen leedvermaak mogen hebben, toen zij uw broeder naar vreemde landen wegvoerden. U had zich niet mogen verheugen over zijn ongeluksdag. U had niet de spot met hem mogen drijven toen hij in nood verkeerde."
                },
                "13": {
                    "verse_nr": "13",
                    "verse": "Kom niet naar Isra\u00ebl op die rampzalige dag. Maak u niet meester van de buit en heb geen leedvermaak over haar ondergang."
                },
                "14": {
                    "verse_nr": "14",
                    "verse": "Ga niet op de kruispunten staan om degenen die proberen te vluchten, te vermoorden. Neem de overlevenden niet gevangen om hen uit te leveren aan hun vijanden in die tijd van barre ellende."
                },
                "15": {
                    "verse_nr": "15",
                    "verse": "Binnenkort zal de HERE een oordeel vellen over alle heidense volken. Wat u Isra\u00ebl hebt aangedaan, zal u nu zelf overkomen. U krijgt uw verdiende loon."
                },
                "16": {
                    "verse_nr": "16",
                    "verse": "Zoals u op mijn heilige berg hebt gedronken, zo zullen alle omringende volken onophoudelijk drinken uit de beker met mijn straf en worden alsof ze nooit hadden bestaan."
                },
                "17": {
                    "verse_nr": "17",
                    "verse": "Maar de berg Sion zal een toevluchtsoord zijn, een afgezonderde, heilige plaats. Het volk Isra\u00ebl zal het land weer in bezit nemen."
                },
                "18": {
                    "verse_nr": "18",
                    "verse": "Isra\u00ebl zal zijn als een vuur dat de stoppelvelden van Edom in brand steekt. Er zullen geen overlevenden in Edom zijn, omdat de HERE het zo heeft bevolen."
                },
                "19": {
                    "verse_nr": "19",
                    "verse": "Dan zal mijn volk dat in de Negev woont, het berggebied van Edom in bezit nemen. Die in het laagland wonen, zullen het land van de Filistijnen innemen en weer beslag leggen op de velden van Efra\u00efm en Samaria. En het volk van Benjamin zal Gilead weer in bezit nemen."
                },
                "20": {
                    "verse_nr": "20",
                    "verse": "De Isra\u00eblitische ballingen zullen terugkeren en het land van de Kana\u00e4nieten tot Zarfath in het noorden bezetten. En de mensen uit Jeruzalem die in ballingschap waren in Sefarad in Klein-Azi\u00eb, zullen terugkeren naar hun vaderland en de steden aan de rand van de Negev veroveren."
                },
                "21": {
                    "verse_nr": "21",
                    "verse": "Want verlossers zullen naar de berg Sion komen en heersen over heel Edom. En de HERE zal koning zijn!\u2019"
                }
            }
        }
    }
}