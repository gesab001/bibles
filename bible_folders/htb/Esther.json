{
    "version": "htb",
    "book_name": "Esther",
    "book_nr": "17",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Koningin Vasti door Ahasveros verbannen - Koning Ahasveros was een machtig koning. Hij heerste over het enorme rijk van Perzi\u00eb en Medi\u00eb. Dat strekte zich met zijn honderdzevenentwintig gewesten uit van India tot Ethiopi\u00eb."
                },
                "2": {
                    "verse_nr": "2",
                    "verse": "In zijn derde regeringsjaar gaf de koning een onvoorstelbaar groot feest in zijn paleis in de stad Susan."
                },
                "3": {
                    "verse_nr": "3",
                    "verse": "Alle gouverneurs, topambtenaren en de hele legerleiding werden uitgenodigd. Uit alle delen van zijn rijk kwamen de gasten."
                },
                "4": {
                    "verse_nr": "4",
                    "verse": "De feestelijkheden duurden een half jaar. Het was \u00e9\u00e9n grote demonstratie van rijkdom, pracht en praal."
                },
                "5": {
                    "verse_nr": "5",
                    "verse": "Na afloop van deze festiviteiten gaf de koning een apart feest voor alle mannelijke leden van zijn hofhouding, van kamerheer tot keukenknecht. Zeven dagen lang vierden ze feest in de voorhof van de paleistuin."
                },
                "6": {
                    "verse_nr": "6",
                    "verse": "Groene, witte en blauwe gordijnen waren met linnen en purperen koorden vastgemaakt aan zilveren knoppen. Deze waren weer aan witmarmeren zuilen bevestigd. Gouden en zilveren rustbedden stonden op een moza\u00efekvloer van albast, witmarmer, parelmoer en stenen van allerlei kleuren."
                },
                "7": {
                    "verse_nr": "7",
                    "verse": "De gasten dronken uit gouden bekers, elk van een ander ontwerp. Er was koninklijke wijn in overvloed, zoals men van een koning mocht verwachten."
                },
                "8": {
                    "verse_nr": "8",
                    "verse": "Er gold maar \u00e9\u00e9n regel, namelijk dat er geen beperkingen waren. De koning had zijn hofmeesters opdracht gegeven aan ieders wensen tegemoet te komen."
                },
                "9": {
                    "verse_nr": "9",
                    "verse": "Tegelijkertijd gaf koningin Vasti een feest voor de vrouwen in het paleis."
                },
                "10": {
                    "verse_nr": "10",
                    "verse": "Op de laatste dag van het feest riep de halfdronken koning zijn zeven persoonlijke bedienden Mehuman, Bizta, Harbona, Bigta, Abagta, Zethar en Karkas bij zich."
                },
                "11": {
                    "verse_nr": "11",
                    "verse": "Hij beval hun koningin Vasti te halen. Zij moest haar kroon dragen, zodat alle gasten haar schoonheid konden bewonderen, want zij was een bijzonder mooie vrouw."
                },
                "12": {
                    "verse_nr": "12",
                    "verse": "Maar toen zij het bevel van de koning aan koningin Vasti overbrachten, weigerde zij te komen. Dit maakte de koning woedend."
                },
                "13": {
                    "verse_nr": "13",
                    "verse": "Hij raadpleegde echter eerst zijn adviseurs, want hij deed nooit iets buiten hen om. Het waren wijze mannen, die kennis bezaten van astrologie en rechtsgeleerdheid."
                },
                "14": {
                    "verse_nr": "14",
                    "verse": "Deze mannen heetten Karsena, Sethar, Admatha, Tarsis, Meres, Marsena en Memukan. Zij waren niet alleen de persoonlijke vrienden van de koning, maar ook zijn hoogste regeringsambtenaren."
                },
                "15": {
                    "verse_nr": "15",
                    "verse": "\u2018Vertel mij wat ik moet doen,\u2019 vroeg hij hun. \u2018Wat moet er volgens de wet gebeuren met koningin Vasti, nu zij geen gevolg heeft gegeven aan het bevel dat ik haar door mijn hovelingen heb laten overbrengen.\u2019"
                },
                "16": {
                    "verse_nr": "16",
                    "verse": "Memukan antwoordde namens de anderen: \u2018Koningin Vasti heeft zich niet alleen tegen u misdragen, maar ook tegen al uw regeringsvertegenwoordigers en onderdanen."
                },
                "17": {
                    "verse_nr": "17",
                    "verse": "Deze daad zal algemeen bekend worden en overal zullen vrouwen hun man ongehoorzaam worden als zij horen wat koningin Vasti heeft gedaan."
                },
                "18": {
                    "verse_nr": "18",
                    "verse": "Nog voor deze dag om is, horen de vrouwen van alle ministers in het rijk hoe de koningin zich heeft misdragen. Zij zullen een voorbeeld aan haar nemen en hun echtgenoten net zo behandelen. Dit zal veel minachting en woede opwekken."
                },
                "19": {
                    "verse_nr": "19",
                    "verse": "Wij stellen voor dat u, als u het goed vindt, een koninklijk besluit uitvaardigt, een wet van Meden en Perzen, die niet kan worden herroepen. Daarin kondigt u aan dat koningin Vasti uit uw nabijheid wordt gebannen. En u maakt bekend een nieuwe koningin te zullen kiezen die zich waardiger gedraagt."
                },
                "20": {
                    "verse_nr": "20",
                    "verse": "Als dit besluit wordt afgekondigd in uw hele rijk, zullen alle mannen, ongeacht hun rang of stand, weer worden gerespecteerd door hun echtgenotes!\u2019"
                },
                "21": {
                    "verse_nr": "21",
                    "verse": "De koning en de andere adviseurs vonden dit een uitstekend voorstel. Dus volgde hij Memukans raad op"
                },
                "22": {
                    "verse_nr": "22",
                    "verse": "en stuurde brieven naar alle gewesten, elk in hun eigen taal. Hij benadrukte dat in huis de mannen de leiding hadden en hun gezag niet moesten laten betwisten."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Esther tot koningin gekroond - Nadat Ahasveros\u02bc woede was bedaard, begon hij na te denken over wat Vasti gedaan had en welke maatregelen er toen genomen waren."
                },
                "2": {
                    "verse_nr": "2",
                    "verse": "Daarom zeiden zijn hovelingen: \u2018Laten wij de mooiste meisjes uit uw rijk uitzoeken en bij u brengen."
                },
                "3": {
                    "verse_nr": "3",
                    "verse": "Wij zullen in alle gewesten ambtenaren aanstellen om deze meisjes te selecteren voor de koninklijke harem. Hegai, de harembewaker, zal zorgen dat zij de beschikking krijgen over alle schoonheidsmiddelen."
                },
                "4": {
                    "verse_nr": "4",
                    "verse": "Het meisje dat u dan het best bevalt, zal koningin worden in plaats van Vasti.\u2019 De koning vond dit een goed voorstel en liet het onmiddellijk uitvoeren."
                },
                "5": {
                    "verse_nr": "5",
                    "verse": "Nu woonde in Susan een Joodse man, Mordechai. Hij hoorde bij de stam Benjamin en was de zoon van Ja\u00efr, de zoon van Simi, de zoon van Kis."
                },
                "6": {
                    "verse_nr": "6",
                    "verse": "Bij de verwoesting van Jeruzalem was hij gevangengenomen. Samen met koning Jechonja van Juda en vele anderen was hij door koning Nebukadnezar in ballingschap weggevoerd naar Babel."
                },
                "7": {
                    "verse_nr": "7",
                    "verse": "Mordechai was de pleegvader van een bijzonder knap en aantrekkelijk meisje, Hadassa, die in het Perzisch Esther werd genoemd. Zij was de dochter van zijn oom. Hij had haar na de dood van haar ouders als dochter aangenomen."
                },
                "8": {
                    "verse_nr": "8",
                    "verse": "Als gevolg van het koninklijk besluit werd ook Esther, samen met vele andere meisjes, naar de harem in het paleis in Susan gebracht."
                },
                "9": {
                    "verse_nr": "9",
                    "verse": "Hegai, die voor de harem verantwoordelijk was, raakte onder de indruk van haar schoonheid. Hij deed zijn best het haar naar de zin te maken en liet onmiddellijk speciale maaltijden en schoonheidsmiddelen voor haar komen. Zij kreeg de zeven beste dienaressen van het paleis. Hegai liet haar in het mooiste deel van de harem wonen."
                },
                "10": {
                    "verse_nr": "10",
                    "verse": "Maar Esther had niemand verteld dat zij een Joodse was. Mordechai had haar de raad gegeven haar afkomst geheim te houden."
                },
                "11": {
                    "verse_nr": "11",
                    "verse": "Haar pleegvader kwam elke dag naar de voorhof van de harem om te informeren hoe Esther het maakte en wat er met haar zou gebeuren."
                },
                "12": {
                    "verse_nr": "12",
                    "verse": "Voordat een meisje de nacht mocht doorbrengen met koning Ahasveros, moest zij eerst twaalf maanden lang een schoonheidsbehandeling ondergaan. Om te beginnen moest een meisje een half jaar mirre-olie gebruiken en daarna nog eens zes maanden speciale parfums en andere schoonheidsmiddelen."
                },
                "13": {
                    "verse_nr": "13",
                    "verse": "Wanneer het haar beurt was met de koning te slapen, kreeg zij de mooiste kleren en juwelen. Die moesten haar schoonheid beter laten uitkomen."
                },
                "14": {
                    "verse_nr": "14",
                    "verse": "\u02bcs Avonds werd zij meegenomen naar de vertrekken van de koning en \u02bcs ochtends naar een tweede harem gebracht. Daar woonden de vrouwen van de koning. Zij stonden onder de hoede van Sa\u00e4sgaz, een andere hoveling van de koning. Een meisje bleef daar de rest van haar leven wonen zonder de koning ooit weer te zien, behalve wanneer zij goed bij hem in de smaak was gevallen en hij haar persoonlijk liet roepen, dan mocht zij terugkomen."
                },
                "15": {
                    "verse_nr": "15",
                    "verse": "Toen was Esther aan de beurt om naar de koning te gaan. Zij was de dochter van Abicha\u00efl, die een oom van haar pleegvader Mordechai was. Zij volgde het advies op van Hegai, de harembewaker en kleedde zich volgens zijn aanwijzingen. Iedereen vond dat zij er prachtig uitzag!"
                },
                "16": {
                    "verse_nr": "16",
                    "verse": "In de tiende maand van het zevende jaar dat Ahasveros\u02bc regeerde, werd Esther naar het paleis van de koning gebracht."
                },
                "17": {
                    "verse_nr": "17",
                    "verse": "De koning hield meer van haar dan van alle andere meisjes. Hij was zo verrukt over haar dat hij de koninklijke kroon op haar hoofd zette en haar tot koningin uitriep in de plaats van Vasti."
                },
                "18": {
                    "verse_nr": "18",
                    "verse": "Om deze heuglijke gebeurtenis te vieren, gaf hij een diner voor al zijn gouverneurs en regeringsambtenaren, hij gaf de gewesten een rustdag en deelde met gulheid geschenken uit."
                },
                "19": {
                    "verse_nr": "19",
                    "verse": "Enige tijd later gaf de koning opnieuw bevel om mooie, jonge meisjes bijeen te brengen. Intussen was Mordechai een vertrouwde verschijning in het paleis geworden."
                },
                "20": {
                    "verse_nr": "20",
                    "verse": "Esther had nog niemand verteld dat zij een Joodse was, want zij bleef Mordechai gehoorzamen, net als toen zij nog bij hem woonde."
                },
                "21": {
                    "verse_nr": "21",
                    "verse": "Toen Mordechai op zekere dag in het paleis aan het werk was, smeedden twee verbitterde poortwachters van het paleis een samenzwering. Het waren Bigtan en Teres. Zij wilden de koning vermoorden."
                },
                "22": {
                    "verse_nr": "22",
                    "verse": "Dit kwam Mordechai ter ore, hij speelde deze inlichtingen door aan koningin Esther en zij vertelde het namens Mordechai aan de koning."
                },
                "23": {
                    "verse_nr": "23",
                    "verse": "Er werd een onderzoek ingesteld, waarbij de twee mannen schuldig werden bevonden en opgehangen. Dit hele voorval werd onder het toeziend oog van de koning vastgelegd in de jaarboeken met de geschiedenis van koning Ahasveros."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Hamans complot tegen de Joden - Korte tijd daarna benoemde koning Ahasveros Haman, de zoon van de Agagiet Hammedata, tot eerste minister. Hij was, na de koning, de machtigste man van het rijk."
                },
                "2": {
                    "verse_nr": "2",
                    "verse": "Alle dienaren van de koning maakten een zeer diepe buiging wanneer Haman passeerde, want zo had de koning het bevolen. Maar Mordechai weigerde te buigen en hem eer te bewijzen."
                },
                "3": {
                    "verse_nr": "3",
                    "verse": "\u2018Waarom gehoorzaamt u de koning niet?\u2019"
                },
                "4": {
                    "verse_nr": "4",
                    "verse": "vroegen de anderen hem elke dag weer. Maar hij bleef weigeren te buigen. Ten slotte vertelden zij het Haman om te zien of Mordechai zijn gedrag kon volhouden, want hij had als excuus aangevoerd dat hij een Jood was."
                },
                "5": {
                    "verse_nr": "5",
                    "verse": "Haman was woedend toen hij merkte dat Mordechai niet voor hem boog."
                },
                "6": {
                    "verse_nr": "6",
                    "verse": "Hij besloot niet alleen Mordechai te straffen, maar ook hard op te treden tegen diens volk, de Joden. Hij wilde alle Joden in Ahasveros\u02bc rijk uitroeien!"
                },
                "7": {
                    "verse_nr": "7",
                    "verse": "In de eerste maand van het twaalfde regeringsjaar van Ahasveros bepaalde men wat de meest geschikte tijd voor deze actie was. Daartoe wierp men het lot, ook wel \u2018poer\u2019 genoemd. Het lot gaf de laatste maand van het volgende jaar aan als de beste tijd."
                },
                "8": {
                    "verse_nr": "8",
                    "verse": "Haman benaderde de koning over deze kwestie. \u2018Er is een bepaald volk dat verspreid over al uw gewesten woont,\u2019 begon hij. \u2018Hun wetten verschillen van die van alle andere volken en deze mensen weigeren uw wetten te gehoorzamen. Daarom hoort u hen niet ongemoeid te laten."
                },
                "9": {
                    "verse_nr": "9",
                    "verse": "Als u het goed vindt, geef dan bevel dat zij moeten worden uitgeroeid. Om de kosten van deze zuivering te dekken, zal ik een bedrag ter waarde van driehonderdzestigduizend kilo zilver in de koninklijke schatkist storten.\u2019"
                },
                "10": {
                    "verse_nr": "10",
                    "verse": "De koning keurde het plan goed. Hij nam, om zijn besluit te bevestigen, zijn zegelring van zijn vinger en gaf die aan Haman, de jodenhater."
                },
                "11": {
                    "verse_nr": "11",
                    "verse": "\u2018Houd dat geld maar,\u2019 zei hij. \u2018Ga uw gang en doe met dat volk wat u wilt.\u2019"
                },
                "12": {
                    "verse_nr": "12",
                    "verse": "Op de dertiende dag van de eerste maand liet Haman alle koninklijke secretarissen bij zich komen. Hij dicteerde hun brieven voor de gouverneurs en regeringsvertegenwoordigers in het hele rijk. De brieven waren voor elk gewest gesteld in hun eigen taal. Zij werden namens koning Ahasveros getekend en met zijn zegelring verzegeld."
                },
                "13": {
                    "verse_nr": "13",
                    "verse": "Koeriers brachten de brieven naar alle gewesten van het rijk. Zo werd overal dit bevel bekend: \u2018Alle Joden, jong en oud, vrouwen en kinderen, moeten worden gedood op de dertiende dag van de twaalfde maand van het volgende jaar. Hun bezittingen mogen in beslag worden genomen.\u2019"
                },
                "14": {
                    "verse_nr": "14",
                    "verse": "In de brief stond dat een afschrift van de brief als wet moest worden uitgevaardigd in elk gewest. Elk volk moest het horen. Dan zou iedereen weten wat hem die dag te doen stond."
                },
                "15": {
                    "verse_nr": "15",
                    "verse": "De koeriers vertrokken in grote haast, nadat het bevel eerst was bekendgemaakt in de stad Susan. En terwijl de koning en Haman samen rustig zaten te drinken, raakte de stad in rep en roer."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mordechai\u02bcs verzoek aan Esther - Toen Mordechai hoorde wat er was gebeurd, scheurde hij zijn kleren, kleedde zich in een zak en strooide as op zijn hoofd als teken van zware rouw. Zo liep hij luid jammerend door de stad."
                },
                "2": {
                    "verse_nr": "2",
                    "verse": "Voor de paleispoort bleef hij staan, want het was verboden in rouwkleding het paleis binnen te gaan."
                },
                "3": {
                    "verse_nr": "3",
                    "verse": "In alle gewesten waar het besluit van de koning bekend was geworden, verkeerden de Joden in diepe rouw. Zij vastten, huilden en jammerden. Velen sliepen op een bed, gemaakt van zakken en as."
                },
                "4": {
                    "verse_nr": "4",
                    "verse": "Toen Esthers dienaressen en hovelingen haar vertelden van Mordechai\u02bcs gedrag, schrok zij hevig. Zij stuurde hem onmiddellijk andere kleren om de rouwkleding te vervangen. Maar hij weigerde deze aan te nemen."
                },
                "5": {
                    "verse_nr": "5",
                    "verse": "Toen liet zij Hathach komen, een van de hovelingen van de koning die was aangesteld als haar bediende. Zij droeg hem op Mordechai te vragen wat er aan de hand was en wat zijn gedrag te betekenen had."
                },
                "6": {
                    "verse_nr": "6",
                    "verse": "Hathach ging naar het plein voor de paleispoort waar Mordechai stond."
                },
                "7": {
                    "verse_nr": "7",
                    "verse": "Mordechai vertelde hem het hele verhaal. Hij noemde ook precies het bedrag dat Haman had beloofd aan de koninklijke schatkist te zullen schenken voor het uitmoorden van de Joden."
                },
                "8": {
                    "verse_nr": "8",
                    "verse": "Ook gaf hij Hathach een afschrift van het koninklijk besluit om de Joden uit te roeien. \u2018Laat dit aan Esther zien,\u2019 zei hij. \u2018Leg haar uit wat er is gebeurd. Laat haar naar de koning gaan en hem om genade smeken voor haar volk.\u2019"
                },
                "9": {
                    "verse_nr": "9",
                    "verse": "Hathach bracht Mordechai\u02bcs woorden over aan Esther."
                },
                "10": {
                    "verse_nr": "10",
                    "verse": "Zij stuurde hem opnieuw naar Mordechai met de volgende boodschap:"
                },
                "11": {
                    "verse_nr": "11",
                    "verse": "\u2018Iedereen weet dat als iemand, man of vrouw, zonder geroepen te zijn naar de koning gaat in de binnenste voorhof, hij gedoemd is te sterven. Tenzij de koning hem zijn gouden scepter aanreikt, dan is zijn leven veilig. Het is nu al een maand geleden sinds ik bij de koning ben geroepen.\u2019"
                },
                "12": {
                    "verse_nr": "12",
                    "verse": "Mordechai liet het volgende antwoord geven:"
                },
                "13": {
                    "verse_nr": "13",
                    "verse": "\u2018Denk je dat jij in het paleis aan de dood zult ontsnappen, terwijl alle andere Joden worden vermoord?"
                },
                "14": {
                    "verse_nr": "14",
                    "verse": "Als jij in een tijd als deze blijft zwijgen, zullen wij wel op een andere manier gered worden. Maar jij en je familie zullen omkomen. En wie weet of jij niet juist met het oog op deze tijd in het paleis bent terechtgekomen?\u2019"
                },
                "15": {
                    "verse_nr": "15",
                    "verse": "Toen liet Esther aan Mordechai zeggen:"
                },
                "16": {
                    "verse_nr": "16",
                    "verse": "\u2018Roep alle Joden uit Susan bij elkaar en ga voor mij vasten. Eet of drink niet gedurende drie dagen en nachten. Mijn dienaressen en ik zullen hetzelfde doen. Daarna zal ik, ondanks het verbod, naar de koning gaan. Als ik dan moet sterven, dan zij het zo.\u2019"
                },
                "17": {
                    "verse_nr": "17",
                    "verse": "Mordechai deed wat Esther hem had gevraagd."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Esther verschijnt voor de koning - Drie dagen later trok Esther haar koninklijke gewaad aan en betrad de binnenste voorhof tegenover de koningszaal. De koning zat op zijn troon tegenover de ingang van de zaal."
                },
                "2": {
                    "verse_nr": "2",
                    "verse": "Toen viel zijn blik op koningin Esther in de binnenste voorhof. Meteen verwelkomde hij haar en reikte haar zijn gouden scepter. Esther kwam daarop dichterbij en raakte de spits van de scepter aan."
                },
                "3": {
                    "verse_nr": "3",
                    "verse": "De koning vroeg: \u2018Wat is er, koningin Esther? Kan ik iets voor je doen? Al wilde je mijn halve koninkrijk hebben, ik zou het je geven.\u2019"
                },
                "4": {
                    "verse_nr": "4",
                    "verse": "Zij antwoordde: \u2018Als het uwe majesteit behaagt, nodig ik u en Haman uit voor een diner dat ik vandaag geef ter ere van u.\u2019"
                },
                "5": {
                    "verse_nr": "5",
                    "verse": "De koning wendde zich tot zijn dienaren. \u2018Ga vlug Haman halen,\u2019 zei hij. Zo gingen Haman en de koning naar Esthers feestmaaltijd."
                },
                "6": {
                    "verse_nr": "6",
                    "verse": "Nadat de wijn was ingeschonken, vroeg de koning aan Esther: \u2018Zeg mij nu wat je wilt en ik zal het je geven, al was het mijn halve koninkrijk!\u2019"
                },
                "7": {
                    "verse_nr": "7",
                    "verse": "Zij antwoordde: \u2018Ik heb \u00e9\u00e9n verzoek."
                },
                "8": {
                    "verse_nr": "8",
                    "verse": "Het is mijn grootste wens dat, als uwe majesteit mij een gunst wil bewijzen en mijn verzoek wil inwilligen, u morgen weer met Haman naar een diner komt dat ik voor u klaarmaak. D\u00e1n zal ik uw vraag beantwoorden.\u2019"
                },
                "9": {
                    "verse_nr": "9",
                    "verse": "Vrolijk stond Haman na de maaltijd van tafel op. Toen hij echter Mordechai bij de poort zag zitten zonder zich te verroeren of op te staan, sloeg zijn humeur in \u00e9\u00e9n klap om. Hij werd razend."
                },
                "10": {
                    "verse_nr": "10",
                    "verse": "Maar hij wist zich te beheersen en ging naar huis. Hij liet zijn vrienden en zijn vrouw Zeres bij zich komen."
                },
                "11": {
                    "verse_nr": "11",
                    "verse": "Zij moesten aanhoren hoe hij begon op te scheppen over zijn grote rijkdom, zijn vele kinderen en de eervolle benoeming die de koning hem had verleend. Hij liep vreselijk te pronken met het feit dat hij de op \u00e9\u00e9n na machtigste man van het rijk was geworden."
                },
                "12": {
                    "verse_nr": "12",
                    "verse": "En alsof dit nog niet genoeg was, zei hij: \u2018Bovendien heeft koningin Esther alleen de koning en mij uitgenodigd aan haar diner. En voor morgen zijn wij w\u00e9\u00e9r uitgenodigd!"
                },
                "13": {
                    "verse_nr": "13",
                    "verse": "Maar toch,\u2019 voegde hij er somber aan toe, \u2018valt dit alles in het niet als ik die Jood Mordechai bij de poort zie zitten. Die man weigert voor mij te buigen.\u2019"
                },
                "14": {
                    "verse_nr": "14",
                    "verse": "Zijn vrouw Zeres en zijn vrienden gaven hem de raad een twintig meter hoge galg te bouwen. \u2018Vraag de koning morgenochtend of Mordechai daaraan mag worden opgehangen,\u2019 zeiden zij. \u2018Daarna kun je vrolijk feestvieren met de koning op Esthers diner.\u2019 Haman vond dit een prachtig plan en liet onmiddellijk een galg maken."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Eerbetoon voor Mordechai - Die nacht kon de koning niet in slaap komen. Daarom besloot hij zich wat te laten voorlezen. Hij vroeg om de jaarboeken met de geschiedenis van zijn koninkrijk."
                },
                "2": {
                    "verse_nr": "2",
                    "verse": "Op een gegeven moment hoorde hij de passage waarin stond dat Mordechai een samenzwering had ontmaskerd van Bigtan en Teres, twee poortwachters van het paleis. Die twee hadden het plan beraamd de koning te vermoorden."
                },
                "3": {
                    "verse_nr": "3",
                    "verse": "\u2018Wat voor beloning hebben wij Mordechai hiervoor gegeven?\u2019 vroeg de koning zijn dienaren. \u2018Hij heeft nooit iets gekregen,\u2019 antwoordden zij."
                },
                "4": {
                    "verse_nr": "4",
                    "verse": "\u2018Wie is er op het ogenblik in de buitenste voorhof?\u2019 vroeg de vorst. Nu was Haman juist de buitenste voorhof ingelopen. Hij was van plan de koning te vragen of hij Mordechai mocht ophangen aan de pasgebouwde galg."
                },
                "5": {
                    "verse_nr": "5",
                    "verse": "De dienaren antwoordden: \u2018Haman staat buiten te wachten.\u2019 \u2018Laat hem binnenkomen,\u2019 beval de koning."
                },
                "6": {
                    "verse_nr": "6",
                    "verse": "Toen Haman was binnengekomen, vroeg de koning: \u2018Wat kan ik doen voor iemand aan wie ik graag eer wil bewijzen?\u2019 Haman dacht bij zichzelf: \u2018Aan wie anders zou de koning eer willen bewijzen dan aan mij?\u2019"
                },
                "7": {
                    "verse_nr": "7",
                    "verse": "Daarom antwoordde hij:"
                },
                "8": {
                    "verse_nr": "8",
                    "verse": "\u2018Laat een koninklijk gewaad halen dat u zelf hebt gedragen. Laat ook een paard halen waarop alleen u rijdt en dat op zijn hoofd de koninklijke rozet draagt."
                },
                "9": {
                    "verse_nr": "9",
                    "verse": "Laat een van uw aanzienlijkste hofleden die man helpen dat gewaad aan te trekken. Daarna moet hij hem op uw paard door de stad leiden en voor hem uit roepen: \u201cDit doet de koning met de man aan wie hij eer wil bewijzen!\u201d\u2006\u2019"
                },
                "10": {
                    "verse_nr": "10",
                    "verse": "\u2018Prachtig!\u2019, zei de koning tegen Haman. \u2018Haal snel de kleren en het paard. Doe wat u hebt gezegd bij de Jood Mordechai. Hij bevindt zich bij de paleispoort. Doe precies wat u hebt voorgesteld.\u2019"
                },
                "11": {
                    "verse_nr": "11",
                    "verse": "Toen haalde Haman de kleren en trok deze bij Mordechai aan. Hij hielp hem op het paard van de koning en leidde hem door de straten van de stad. \u2018Zo doet de koning met de man aan wie hij eer wil bewijzen!\u2019, riep hij steeds."
                },
                "12": {
                    "verse_nr": "12",
                    "verse": "Na afloop van dit eerbetoon ging Mordechai terug naar de Paleispoort. Maar Haman haastte zich diepvernederd naar huis."
                },
                "13": {
                    "verse_nr": "13",
                    "verse": "Hij vertelde zijn vrouw en vrienden wat hem was overkomen. Zij zeiden: \u2018Als Mordechai een Jood is, lukken je plannen tegen hem nooit. En als je tegen hem blijft strijden, zal dat fatale gevolgen voor je hebben.\u2019"
                },
                "14": {
                    "verse_nr": "14",
                    "verse": "Zij waren nog niet uitgesproken of enkele hofleden dienden zich aan om hem te begeleiden naar Esthers diner."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Haman door Esther ontmaskerd - De koning en Haman zaten aan bij het diner bij Esther."
                },
                "2": {
                    "verse_nr": "2",
                    "verse": "Nadat de wijn was ingeschonken, vroeg de koning opnieuw: \u2018Welk verzoek heb je, koningin Esther? Wat wil je? Ja, wat het ook is, ik zal het je geven, zelfs al was het mijn halve koninkrijk!\u2019"
                },
                "3": {
                    "verse_nr": "3",
                    "verse": "Eindelijk kwam de koningin met haar vraag voor de dag: \u2018Als u mij een gunst wilt bewijzen, koning, en als het uwe majesteit behaagt, red dan mijn leven en dat van mijn volk!"
                },
                "4": {
                    "verse_nr": "4",
                    "verse": "Want mijn volk en ik zijn verkocht om uitgeroeid te worden. Als wij als slaven verkocht waren, dan had ik misschien gezwegen, want dat zou uw belangen niet geschaad hebben.\u2019"
                },
                "5": {
                    "verse_nr": "5",
                    "verse": "\u2018Waar heb je het over?\u2019 vroeg de koning verbaasd. \u2018Wie durft het in zijn hoofd te halen jou iets aan te doen?\u2019"
                },
                "6": {
                    "verse_nr": "6",
                    "verse": "\u2018Daar zit de schurk,\u2019 antwoordde Esther, \u2018Haman is de vijand die ons bedreigt!\u2019 Haman werd bleek van angst toen hij hun gezichten zag."
                },
                "7": {
                    "verse_nr": "7",
                    "verse": "Woedend sprong de koning van tafel op en liep de tuin in. Haman bleef achter om de koningin te smeken zijn leven te redden, want hij wist dat hij ten dode opgeschreven was."
                },
                "8": {
                    "verse_nr": "8",
                    "verse": "Hij viel neer op het rustbed waarop koningin Esther lag, juist op het moment waarop de koning uit de paleistuin terugkwam. \u2018Wat?\u2019 bulderde de koning. \u2018Durf je ook nog de koningin in mijn paleis, onder mijn ogen aan te randen?\u2019 Nadat de koning de beschuldiging had uitgesproken, bedekte men Hamans gezicht."
                },
                "9": {
                    "verse_nr": "9",
                    "verse": "Harbona, een van de hofleden, zei: \u2018Majesteit, Haman heeft juist een twintig meter hoge galg laten bouwen. Daaraan wilde hij Mordechai ophangen, de man die uw leven heeft gered! De galg staat bij Hamans huis.\u2019"
                },
                "10": {
                    "verse_nr": "10",
                    "verse": "\u2018Hang Haman daaraan op,\u2019 beval de koning. Zo vond Haman de dood aan de galg die hij voor Mordechai had gebouwd. Toen nam de woede van de koning af."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Het koninklijk besluit - Diezelfde dag schonk koning Ahasveros alle bezittingen van Haman, de jodenhater, aan koningin Esther. Mordechai werd bij de koning geroepen, want Esther had de koning verteld dat hij haar neef en pleegvader was."
                },
                "2": {
                    "verse_nr": "2",
                    "verse": "De koning deed zijn zegelring af die hij van Haman had teruggenomen. Hij gaf deze aan Mordechai en Esther stelde hem aan als beheerder van Hamans bezittingen."
                },
                "3": {
                    "verse_nr": "3",
                    "verse": "Esther ging opnieuw naar de koning en knielde voor hem neer. Onder tranen smeekte zij hem Hamans vreselijke plan tegen de Joden te verijdelen."
                },
                "4": {
                    "verse_nr": "4",
                    "verse": "De koning reikte haar weer zijn gouden scepter toe. Esther stond op en ging voor de koning staan."
                },
                "5": {
                    "verse_nr": "5",
                    "verse": "Zij zei: \u2018Majesteit, als u mij een gunst wilt bewijzen en als u het met mij eens bent, stuur dan opnieuw een brief rond in uw rijk. Herroep daarin Hamans bevel om alle Joden in uw rijk uit te roeien."
                },
                "6": {
                    "verse_nr": "6",
                    "verse": "Want hoe zou ik het kunnen aanzien dat mijn volk wordt afgeslacht en uitgemoord?\u2019"
                },
                "7": {
                    "verse_nr": "7",
                    "verse": "Koning Ahasveros zei tegen koningin Esther en de Jood Mordechai: \u2018Ik heb Esther al Hamans bezittingen gegeven en hem laten ophangen, omdat hij probeerde de Joden uit te roeien."
                },
                "8": {
                    "verse_nr": "8",
                    "verse": "Nu mag u in mijn naam een brief opstellen waarmee de Joden naar uw mening het beste gediend zijn. Verzegel die brief met mijn zegel, zodat die niet kan worden herroepen.\u2019"
                },
                "9": {
                    "verse_nr": "9",
                    "verse": "Onmiddellijk werden de secretarissen van de koning ontboden, op de drie\u00ebntwintigste dag van de derde maand. Mordechai dicteerde hun de brieven aan de Joden, de gouverneurs en andere regeringsvertegenwoordigers van alle honderdzevenentwintig gewesten, van India tot Ethiopi\u00eb. Voor elk volk, ook voor de Joden, werden de brieven geschreven in hun eigen taal."
                },
                "10": {
                    "verse_nr": "10",
                    "verse": "Zij werden geschreven uit naam van koning Ahasveros, verzegeld met zijn zegel en met koeriers verstuurd. Deze reden op paarden uit de koninklijke stallen."
                },
                "11": {
                    "verse_nr": "11",
                    "verse": "Dit besluit gaf de Joden in alle steden toestemming zich te verenigen voor hun verdediging. Zij mochten hun aanvallers en hun gezinnen doden en hun bezittingen in beslag nemen."
                },
                "12": {
                    "verse_nr": "12",
                    "verse": "De dag die hiervoor voor alle gewesten van koning Ahasveros was uitgekozen, was de dertiende van de twaalfde maand."
                },
                "13": {
                    "verse_nr": "13",
                    "verse": "Een afschrift van dit schrijven moest overal als wet worden uitgevaardigd. Elk volk moest ervan op de hoogte worden gebracht. De Joden kregen de opdracht die dag klaar te staan om zich op hun vijanden te wreken."
                },
                "14": {
                    "verse_nr": "14",
                    "verse": "Op bevel van de koning vertrokken de koeriers met de grootste spoed. Zij stoven weg op paarden uit de koninklijke stallen. Ook in de stad Susan werd het besluit bekend gemaakt."
                },
                "15": {
                    "verse_nr": "15",
                    "verse": "Mordechai trok een purperen en linnen koninklijk gewaad aan. Hij zette een grote gouden kroon op zijn hoofd en sloeg een mantel van fijn linnen en purperen stof om. Zo verliet hij de koning. Hij liep door de straten van de stad die gevuld waren met juichende mensen."
                },
                "16": {
                    "verse_nr": "16",
                    "verse": "De Joden waren bijzonder blij en opgelucht. Iedereen bewees hun grote eer."
                },
                "17": {
                    "verse_nr": "17",
                    "verse": "In elke stad en elk gewest waar het koninklijk besluit werd bekend gemaakt, juichten de Joden van blijdschap. Zij gaven een feestmaal en riepen die dag tot feestdag uit. Talloze mensen deden alsof zij Joden waren, uit angst dat de Joden hun iets zouden aandoen."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "De overwinning van de Joden - De dag brak aan waarop de twee besluiten van de koning van kracht werden. De vijanden van de Joden hadden gehoopt hen die dag te kunnen vermoorden. Maar de rollen werden omgekeerd: de Joden overweldigden hun belagers!"
                },
                "2": {
                    "verse_nr": "2",
                    "verse": "Overal kwamen zij bij elkaar om zich te verdedigen tegen mogelijke aanvallers, maar niemand probeerde het. Iedereen was bang voor hen."
                },
                "3": {
                    "verse_nr": "3",
                    "verse": "Alle gewestelijke regeringsvertegenwoordigers, de gouverneurs en andere ambtenaren, kozen de kant van de Joden uit angst voor Mordechai,"
                },
                "4": {
                    "verse_nr": "4",
                    "verse": "want hij was een belangrijk man geworden. Hij raakte meer en meer bekend in het hele rijk. Zijn invloed en macht werden steeds groter."
                },
                "5": {
                    "verse_nr": "5",
                    "verse": "Op die bewuste dag doodden de Joden al hun vijanden, ze konden doen wat ze wilden."
                },
                "6": {
                    "verse_nr": "6",
                    "verse": "Zij doodden zelfs vijfhonderd man in Susan."
                },
                "7": {
                    "verse_nr": "7",
                    "verse": "Ook doodden zij de tien zonen van de jodenhater Haman, de zoon van Hammedata: Parsandatha, Dalfon, Aspatha, Poratha, Adalja, Aridatha, Parmasta, Arisai, Aridai en Waizatha."
                },
                "8": {
                    "verse_nr": "8",
                    "verse": "Ook doodden zij de tien zonen van de jodenhater Haman, de zoon van Hammedata: Parsandatha, Dalfon, Aspatha, Poratha, Adalja, Aridatha, Parmasta, Arisai, Aridai en Waizatha."
                },
                "9": {
                    "verse_nr": "9",
                    "verse": "Ook doodden zij de tien zonen van de jodenhater Haman, de zoon van Hammedata: Parsandatha, Dalfon, Aspatha, Poratha, Adalja, Aridatha, Parmasta, Arisai, Aridai en Waizatha."
                },
                "10": {
                    "verse_nr": "10",
                    "verse": "Maar van hun bezittingen bleven zij af."
                },
                "11": {
                    "verse_nr": "11",
                    "verse": "Die avond berichtte men de koning hoeveel mensen in Susan waren omgekomen."
                },
                "12": {
                    "verse_nr": "12",
                    "verse": "Hij liet koningin Esther bij zich komen. \u2018De Joden hebben alleen al in Susan vijfhonderd man gedood,\u2019 riep hij uit. \u2018Ook Hamans tien zonen zijn gedood. Ik vraag mij af hoeveel slachtoffers dan wel in de andere gewesten zijn gevallen! Wil je mij soms nog iets vragen? Zeg het mij en ik zal het doen.\u2019"
                },
                "13": {
                    "verse_nr": "13",
                    "verse": "Esther zei: \u2018Als uwe majesteit het goedvindt, geef de Joden hier in Susan toestemming ook morgen hetzelfde te doen als vandaag. En laat de lichamen van Hamans tien zonen ophangen.\u2019"
                },
                "14": {
                    "verse_nr": "14",
                    "verse": "De koning keurde dit voorstel goed en liet zijn besluit in Susan bekend maken. De lichamen van Hamans zonen werden opgehangen."
                },
                "15": {
                    "verse_nr": "15",
                    "verse": "De volgende dag verzamelden de Joden zich weer in Susan en doodden nog eens driehonderd man. Maar van de buit bleven zij af."
                },
                "16": {
                    "verse_nr": "16",
                    "verse": "Ondertussen hadden de Joden in de andere delen van het rijk zich verzameld om zich te verdedigen. Zij doodden vijfenzeventigduizend van hun tegenstanders. Maar de Joden raakten de buit niet aan."
                },
                "17": {
                    "verse_nr": "17",
                    "verse": "Dit gebeurde op de dertiende dag van de maand Adar. De volgende dag rustten zij uit en vierden vrolijk feest."
                },
                "18": {
                    "verse_nr": "18",
                    "verse": "Maar de Joden in Susan gingen ook de tweede dag nog door met het doden van hun vijanden. Zij rustten pas de dag erna en vierden toen feest."
                },
                "19": {
                    "verse_nr": "19",
                    "verse": "Daarom vieren de Joden die niet in een ommuurde stad wonen, jaarlijks die tweede dag als feestdag. Dat is een blijde dag waarop zij elkaar geschenken sturen."
                },
                "20": {
                    "verse_nr": "20",
                    "verse": "Mordechai schreef al deze gebeurtenissen op. Hij stuurde brieven naar de Joden in alle gewesten van koning Ahasveros, zowel dichtbij als veraf."
                },
                "21": {
                    "verse_nr": "21",
                    "verse": "Daarin spoorde hij hen aan jaarlijks de veertiende en de vijftiende dag van die maand tot feestdagen uit te roepen."
                },
                "22": {
                    "verse_nr": "22",
                    "verse": "Dit waren de dagen waarop de Joden werden verlost van hun vijanden. In deze maand werden rouw en verdriet veranderd in vreugde. De Joden moesten feestvieren, elkaar geschenken sturen en giften geven aan de armen."
                },
                "23": {
                    "verse_nr": "23",
                    "verse": "Zij stemden in met Mordechai\u02bcs voorstel en begonnen deze dagen jaarlijks te vieren."
                },
                "24": {
                    "verse_nr": "24",
                    "verse": "Zo hielden zij de herinnering levend aan de tijd waarin de jodenhater Haman, de zoon van de Agagiet Hammedata, zich wilde wreken op de Joden. Hij had het plan beraamd alle Joden te vermoorden op een dag die werd bepaald door het werpen van het lot, ook wel \u2018poer\u2019 genoemd."
                },
                "25": {
                    "verse_nr": "25",
                    "verse": "De feestdagen hadden ook het doel hen eraan te herinneren dat de koning tegenmaatregelen had genomen. Zodra hem deze zaak ter ore was gekomen, heeft hij schriftelijk bevolen dat Hamans plan op zijn eigen hoofd moest neerkomen. Haman en zijn zonen werden toen opgehangen."
                },
                "26": {
                    "verse_nr": "26",
                    "verse": "Daarom wordt dit feest \u2018Poerimfeest\u2019 genoemd, naar het Perzische woord \u2018poer\u2019, dat het lot werpen betekent."
                },
                "27": {
                    "verse_nr": "27",
                    "verse": "Op grond van Mordechai\u02bcs brief en hun eigen ervaringen stemden alle Joden in het hele rijk ermee in deze traditie in te stellen. Zij namen zich voor deze traditie door te geven aan al hun nakomelingen en aan allen die Joden werden. Zij besloten deze beide dagen, zonder ze ooit over te slaan, elk jaar te vieren."
                },
                "28": {
                    "verse_nr": "28",
                    "verse": "Het zou een jaarlijks terugkerende gebeurtenis zijn en van generatie op generatie worden gevierd in elk gezin op het platteland en in de steden. Zo zou de herinnering aan deze gebeurtenis nooit verdwijnen."
                },
                "29": {
                    "verse_nr": "29",
                    "verse": "Ondertussen had koningin Esther samen met de Jood Mordechai een brief geschreven. Daarin betuigde Esther haar volledige steun aan Mordechai\u02bcs eerste brief, waarin het Poerimfeest werd ingesteld."
                },
                "30": {
                    "verse_nr": "30",
                    "verse": "Bovendien werden brieven gestuurd naar alle Joden in de honderdzevenentwintig gewesten van Ahasveros\u02bc rijk. Zij kregen de beste wensen"
                },
                "31": {
                    "verse_nr": "31",
                    "verse": "en de aansporing op deze twee dagen het Poerimfeest te vieren, zoals Mordechai en Esther hadden bepaald. De Joden hadden zelf al besloten deze traditie in ere te houden als een tijd van vasten en gebed."
                },
                "32": {
                    "verse_nr": "32",
                    "verse": "Esthers bevel bevestigde dus deze Poerimgebruiken. Het bevel werd in het wetboek opgeschreven."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Mordechai in hoog aanzien - Koning Ahasveros legde niet alleen belasting op aan zijn onderdanen op het vasteland, maar ook aan die op de eilanden."
                },
                "2": {
                    "verse_nr": "2",
                    "verse": "Al zijn geweldige, indrukwekkende daden zijn opgeschreven in het boek \u2018De Kronieken van de Koningen van Medi\u00eb en Perzi\u00eb.\u2019 Daarin staat ook een nauwkeurige beschrijving van de hoge positie waartoe de koning Mordechai had verheven."
                },
                "3": {
                    "verse_nr": "3",
                    "verse": "Want de Jood Mordechai was, op koning Ahasveros na, de machtigste man van het rijk. Hij stond hoog in aanzien bij de Joden en was geliefd bij al zijn landgenoten. Want hij deed zijn best voor zijn volksgenoten en kwam op voor hun belangen."
                }
            }
        }
    }
}