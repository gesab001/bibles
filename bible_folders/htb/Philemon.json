{
    "version": "htb",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paulus pleit voor Onesimus - Van: Paulus, die in de gevangenis zit omdat hij het goede nieuws van Jezus Christus heeft bekendgemaakt, en van onze broeder Timothe\u00fcs. Aan: Filemon, onze medewerker. Wij schrijven niet alleen aan u persoonlijk,"
                },
                "2": {
                    "verse_nr": "2",
                    "verse": "maar ook aan onze zuster Apfia, aan onze medestrijder Archippus en aan heel de gemeente die in uw huis samenkomt."
                },
                "3": {
                    "verse_nr": "3",
                    "verse": "Wij wensen u de genade en vrede van God, onze Vader, en van onze Here Jezus Christus toe."
                },
                "4": {
                    "verse_nr": "4",
                    "verse": "Als ik voor u bid, dank ik God telkens weer,"
                },
                "5": {
                    "verse_nr": "5",
                    "verse": "want ik hoor dat u de Here Jezus trouw bent en dat u uw medechristenen liefhebt."
                },
                "6": {
                    "verse_nr": "6",
                    "verse": "Ik bid ook dat het geloof dat u met ons deelt u een beter begrip geeft van al het goede dat wij voor Christus kunnen doen."
                },
                "7": {
                    "verse_nr": "7",
                    "verse": "Uw liefde heeft mij veel troost en blijdschap gegeven, broeder, uw vriendelijkheid heeft vele christenen goed gedaan."
                },
                "8": {
                    "verse_nr": "8",
                    "verse": "Nu wil ik u een gunst vragen, ik zou het namens Christus van u kunnen eisen omdat het uw plicht is,"
                },
                "9": {
                    "verse_nr": "9",
                    "verse": "maar op grond van de liefde geef ik er de voorkeur aan het u dringend te vragen. Ik, Paulus, ben nu een oude man en zit hier in de gevangenis door mijn geloof in Jezus Christus."
                },
                "10": {
                    "verse_nr": "10",
                    "verse": "Ik vraag u om een gunst voor Onesimus, die tijdens mijn gevangenschap als een kind voor mij geworden is."
                },
                "11": {
                    "verse_nr": "11",
                    "verse": "Onesimus is u tot nu toe niet van veel nut geweest, maar vanaf nu zal hij u en mij goede diensten kunnen bewijzen."
                },
                "12": {
                    "verse_nr": "12",
                    "verse": "Ik stuur hem naar u terug. Ik wil dat u weet dat hij mij heel na aan het hart ligt."
                },
                "13": {
                    "verse_nr": "13",
                    "verse": "Ik wilde hem eerst bij mij houden, terwijl ik hier gevangen zit, omdat ik het goede nieuws heb bekendgemaakt. Dan zou u, door hem, mij een grote dienst hebben bewezen,"
                },
                "14": {
                    "verse_nr": "14",
                    "verse": "maar ik wilde het niet zonder uw medeweten doen. U kunt alleen maar goed doen uit vrije wil en niet onder dwang."
                },
                "15": {
                    "verse_nr": "15",
                    "verse": "Misschien kunt u het zo bekijken: u bent hem een tijdje kwijt geweest, maar nu kan hij voor altijd van u zijn,"
                },
                "16": {
                    "verse_nr": "16",
                    "verse": "niet alleen als uw slaaf, maar ook als uw geliefde broeder, die een speciaal plekje in mijn hart heeft. Is dat niet veel beter? Hij zal nu veel meer voor u betekenen, omdat hij niet alleen uw slaaf maar ook uw broeder in Christus is."
                },
                "17": {
                    "verse_nr": "17",
                    "verse": "Als ik werkelijk uw vriend ben, ontvang Onesimus dan even hartelijk als u mij zou ontvangen."
                },
                "18": {
                    "verse_nr": "18",
                    "verse": "En als hij u benadeeld heeft of u iets schuldig is, breng het mij dan in rekening."
                },
                "19": {
                    "verse_nr": "19",
                    "verse": "Ik zal het u betalen. Dat garandeer ik, Paulus, hier met mijn eigen handschrift. En ik ga er dan maar aan voorbij dat u mij uzelf schuldig bent."
                },
                "20": {
                    "verse_nr": "20",
                    "verse": "Ja, broeder, bewijs mij deze dienst omwille van de Here, stel mijn hart gerust om Christus\u02bc wil."
                },
                "21": {
                    "verse_nr": "21",
                    "verse": "Ik heb u deze brief geschreven omdat ik ervan overtuigd ben dat u zult doen wat ik u vraag en zelfs meer dan dat."
                },
                "22": {
                    "verse_nr": "22",
                    "verse": "Houd een kamer voor mij klaar, want ik hoop dat God uw gebeden zal verhoren, zodat ik binnenkort als vrij man naar u toe zal kunnen komen."
                },
                "23": {
                    "verse_nr": "23",
                    "verse": "U moet de groeten hebben van Epafras, die hier ook gevangen zit omdat hij Christus Jezus heeft bekendgemaakt."
                },
                "24": {
                    "verse_nr": "24",
                    "verse": "Ook mijn medewerkers Marcus, Aristarchus, Demas en Lucas groeten u."
                },
                "25": {
                    "verse_nr": "25",
                    "verse": "Ik wens u toe dat uw geest door de genade van de Here Jezus Christus gesterkt zal worden."
                }
            }
        }
    }
}