{
    "version": "htb",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Er is geen ander evangelie - Van: Paulus, een apostel, niet door mensen uitgekozen om apostel te zijn, maar door Jezus Christus en God de Vader, die Hem uit de dood heeft laten opstaan."
                },
                "2": {
                    "verse_nr": "2",
                    "verse": "En van alle gelovigen die hier bij mij zijn. Aan: de gemeenten in Galati\u00eb."
                },
                "3": {
                    "verse_nr": "3",
                    "verse": "Ik wens u de genade en vrede van God, onze Vader, en van onze Here Jezus Christus."
                },
                "4": {
                    "verse_nr": "4",
                    "verse": "Christus heeft Zichzelf voor onze zonden aan de dood overgegeven, om ons te bevrijden uit de macht van deze door het kwaad beheerste wereld. Daarmee deed Hij de wil van God, onze Vader,"
                },
                "5": {
                    "verse_nr": "5",
                    "verse": "aan wie alle eer toekomt, voor altijd en eeuwig. Amen."
                },
                "6": {
                    "verse_nr": "6",
                    "verse": "Het verbaast me dat u God, die u in zijn genade geroepen heeft door Jezus Christus, zo vlug de rug hebt toegekeerd en een ander evangelie gelooft, dat helemaal geen evangelie is."
                },
                "7": {
                    "verse_nr": "7",
                    "verse": "U bent van de wijs gebracht door bepaalde personen, die een verkeerd beeld van Christus geven."
                },
                "8": {
                    "verse_nr": "8",
                    "verse": "Als iemand iets anders verkondigt dan het goede nieuws dat u van mij gehoord hebt, moet u hem uit de weg gaan als een vervloekte, zelfs al zou ik het zijn of een engel uit de hemel."
                },
                "9": {
                    "verse_nr": "9",
                    "verse": "Ik herhaal het nog maar eens: als iemand u een ander evangelie verkondigt dan het goede nieuws dat u van ons ontvangen hebt, dan is zo iemand een vloek."
                },
                "10": {
                    "verse_nr": "10",
                    "verse": "Probeer ik bij de mensen in de gunst te komen? Praat ik iedereen naar de mond? Nee, ik probeer Gods wil te doen. Als ik de mensen naar de mond zou praten, zou ik geen dienaar van Christus zijn."
                },
                "11": {
                    "verse_nr": "11",
                    "verse": "U moet weten, broeders en zusters, dat het goede nieuws dat ik bekendmaak, niet door mensen is bedacht."
                },
                "12": {
                    "verse_nr": "12",
                    "verse": "Ik heb het niet van mensen ontvangen, maar Jezus Christus Zelf heeft het mij bekendgemaakt."
                },
                "13": {
                    "verse_nr": "13",
                    "verse": "U hebt natuurlijk wel gehoord wat ik heb gedaan toen ik nog volgens de Joodse godsdienst leefde. Ik heb de christenen fanatiek vervolgd en geprobeerd hen uit te roeien."
                },
                "14": {
                    "verse_nr": "14",
                    "verse": "Ik was verder in de Joodse leer dan mijn leeftijdgenoten en ik was een overijverig voorvechter van de tradities van onze voorouders."
                },
                "15": {
                    "verse_nr": "15",
                    "verse": "Maar toen vond God dat de tijd gekomen was dat zijn Zoon in mij kwam wonen. Al voor mijn geboorte had Hij dat in zijn genadige goedheid besloten."
                },
                "16": {
                    "verse_nr": "16",
                    "verse": "Hij wilde dat ik het goede nieuws van zijn Zoon bij de andere volken bekend zou maken. Ik ben er niet onmiddellijk met iemand anders over gaan praten,"
                },
                "17": {
                    "verse_nr": "17",
                    "verse": "zelfs niet in Jeruzalem met hen die al v\u00f3\u00f3r mij apostel waren. Nee, ik vertrok naar Arabi\u00eb en keerde daarna naar Damascus terug."
                },
                "18": {
                    "verse_nr": "18",
                    "verse": "Pas drie jaar later ging ik naar Jeruzalem om met Petrus kennis te maken en ik logeerde twee weken bij hem."
                },
                "19": {
                    "verse_nr": "19",
                    "verse": "De enige andere apostel die ik toen ontmoet heb, was Jakobus, de broer van onze Here."
                },
                "20": {
                    "verse_nr": "20",
                    "verse": "Denk niet dat ik lieg. God weet dat ik de waarheid spreek."
                },
                "21": {
                    "verse_nr": "21",
                    "verse": "Daarna ging ik naar Syri\u00eb en Cilici\u00eb."
                },
                "22": {
                    "verse_nr": "22",
                    "verse": "En nog steeds wisten de christenen van Judea niet hoe ik er uitzag."
                },
                "23": {
                    "verse_nr": "23",
                    "verse": "Het enige wat zij over mij hoorden, was dat de man die hen vroeger vervolgde, nu zelf het goede nieuws van het geloof in Christus bekendmaakte, het geloof dat hij vroeger probeerde uit te roeien."
                },
                "24": {
                    "verse_nr": "24",
                    "verse": "En zij prezen God om wat er met mij gebeurd was."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "De opdrachten van de verschillende apostelen - Veertien jaar later ben ik weer naar Jeruzalem gegaan, samen met Barnabas. Titus had ik ook meegenomen."
                },
                "2": {
                    "verse_nr": "2",
                    "verse": "God had mij duidelijk gemaakt dat ik erheen moest gaan om de christenen te vertellen wat voor goed nieuws ik de andere volken breng. Ik heb het ook nog afzonderlijk aan de belangrijkste mensen voorgelegd, om er zeker van te zijn dat mijn inspanningen niet voor niets waren."
                },
                "3": {
                    "verse_nr": "3",
                    "verse": "Zij verlangden zelfs niet van Titus, die immers geen Jood is, dat hij besneden zou worden."
                },
                "4": {
                    "verse_nr": "4",
                    "verse": "Die vraag zou niet eens zijn opgekomen als niet enkele schijnchristenen erop hadden aangedrongen dat hij besneden moest worden. Die waren binnengedrongen om ons te bespioneren en te zien of wij ons wel aan de Joodse wet hielden. Zij probeerden ons weer tot slavernij te brengen, maar als wij \u00e9\u00e9n zijn met Christus Jezus, zijn wij vrij!"
                },
                "5": {
                    "verse_nr": "5",
                    "verse": "Wij hebben ons door hen geen strobreed in de weg laten leggen, omdat wij absoluut wilden dat u de hele waarheid van het goede nieuws voor altijd zou kennen."
                },
                "6": {
                    "verse_nr": "6",
                    "verse": "De voornaamste leiders van de christenen hadden niets toe te voegen aan de boodschap die ik breng. Het interesseert mij niet wat voor positie die mannen vroeger hadden. Voor God maakt dat geen verschil."
                },
                "7": {
                    "verse_nr": "7",
                    "verse": "Zij zagen in dat het mijn opdracht was het goede nieuws onder de andere volken bekend te maken, zoals het de opdracht van Petrus was het aan de Joden te brengen."
                },
                "8": {
                    "verse_nr": "8",
                    "verse": "God zette Petrus in als apostel voor de Joden en mij als apostel voor de volken die God nog niet kenden."
                },
                "9": {
                    "verse_nr": "9",
                    "verse": "Het was Jakobus, Petrus en Johannes, de belangrijkste mensen in de gemeente, wel duidelijk dat God mij dit werk had gegeven. Zij beschouwden Barnabas en mij als hun broeders en waren het met ons eens: wij zouden naar de andere volken gaan en zij naar de Joden."
                },
                "10": {
                    "verse_nr": "10",
                    "verse": "Het enige wat zij ons op het hart drukten, was de arme christenen in Jeruzalem niet te vergeten. Ik ben me dan ook altijd voor hen blijven inspannen."
                },
                "11": {
                    "verse_nr": "11",
                    "verse": "Maar later, toen Petrus in Antiochi\u00eb was, heb ik me openlijk tegen hem verzet. Want wat hij deed, was niet goed."
                },
                "12": {
                    "verse_nr": "12",
                    "verse": "Eerst had hij namelijk samen met niet-Joodse christenen gegeten, maar toen er enkele Joden uit de groep van Jakobus kwamen, deed hij dat niet meer en at voortaan apart. Hij was bang dat die mannen, die de besnijdenis zo belangrijk vonden, kritiek op hem zouden hebben."
                },
                "13": {
                    "verse_nr": "13",
                    "verse": "De andere Joodse christenen, en zelfs Barnabas, deden mee met hun huichelarij."
                },
                "14": {
                    "verse_nr": "14",
                    "verse": "Ik zag in dat dit in strijd was met het goede nieuws. Daarom zei ik tegen Petrus waar iedereen bij was: \u2018Petrus, u bent een Jood van geboorte. Hoe kunt u van anderen eisen dat zij als Joden gaan leven, als u zelf niet volgens de Joodse wetten leeft?\u2019"
                },
                "15": {
                    "verse_nr": "15",
                    "verse": "Wij zijn Joden van geboorte en geen mensen die de Joodse wet niet kennen."
                },
                "16": {
                    "verse_nr": "16",
                    "verse": "Maar wij weten dat niemand door God als rechtvaardig beschouwd kan worden door zich aan de Joodse wetten te houden, dat kan wel door in Jezus Christus te geloven. Ook wij konden door ons geloof in Christus Jezus met God in het reine komen en niet door de wet te houden. Het is uitgesloten dat iemand het met God in orde kan maken door de wet te gehoorzamen."
                },
                "17": {
                    "verse_nr": "17",
                    "verse": "Dat wij door ons geloof in Christus rechtvaardig voor God proberen te worden, betekent dat wij zelf ook mensen zijn die zich niet aan de Joodse wet houden. Zou Christus dan in dienst staan van de wetteloosheid? Beslist niet!"
                },
                "18": {
                    "verse_nr": "18",
                    "verse": "Nee, als ik de wet die ik eerst heb afgeschaft, weer in werking stel, d\u00e1n maak ik mezelf weer tot zondaar."
                },
                "19": {
                    "verse_nr": "19",
                    "verse": "Door die wet zelf leef ik nu niet meer voor de wet, maar voor God. Ik ben samen met Christus aan het kruis gestorven."
                },
                "20": {
                    "verse_nr": "20",
                    "verse": "Daarom leef ik zelf niet meer, maar Christus leeft in mij. Zolang ik nog in dit lichaam ben, leef ik door het geloof in de Zoon van God. Hij hield zoveel van mij dat Hij zijn leven voor mij heeft gegeven."
                },
                "21": {
                    "verse_nr": "21",
                    "verse": "Wat God in zijn genade heeft gedaan, wil ik niet onderschatten. Want als wij het met God in orde konden maken door de Joodse wet te houden, zou Christus voor niets gestorven zijn."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "De echte kinderen van Abraham - Domme Galaten, wie heeft u betoverd? Ik heb u toch zo\u02bcn duidelijk beeld gegeven van Jezus Christus, die aan het kruis gestorven is."
                },
                "2": {
                    "verse_nr": "2",
                    "verse": "Zeg eens: heeft God u de Heilige Geest gegeven omdat u de wet hebt gehoorzaamd of omdat u het goede nieuws van Jezus Christus hebt gehoord \u00e9n geloofd?"
                },
                "3": {
                    "verse_nr": "3",
                    "verse": "Bent u nu zo dom? U bent christen geworden door het werk van de Heilige Geest, moet u nu met de wet eindigen?"
                },
                "4": {
                    "verse_nr": "4",
                    "verse": "Is alles wat u hebt meegemaakt dan voor niets geweest? Was dat maar zo."
                },
                "5": {
                    "verse_nr": "5",
                    "verse": "Geeft God u zijn Geest en laat Hij wonderen onder u gebeuren omdat u zo goed doet wat de wet zegt? Of omdat u gelooft wat wij u over Jezus Christus hebben verteld?"
                },
                "6": {
                    "verse_nr": "6",
                    "verse": "Kijk naar wat er over Abraham is gezegd: \u2018Abraham geloofde God en daarom beschouwde God hem als een rechtvaardig mens.\u2019"
                },
                "7": {
                    "verse_nr": "7",
                    "verse": "De echte kinderen van Abraham zijn dus de mensen die, net als hij, op God vertrouwen."
                },
                "8": {
                    "verse_nr": "8",
                    "verse": "In de Boeken is voorzegd dat het tussen God en niet-Joodse volken in orde zou komen, wanneer zij op Hem zouden vertrouwen. God zei ooit tegen Abraham: \u2018U zult voor alle volken een zegen zijn.\u2019 Dat was goed nieuws!"
                },
                "9": {
                    "verse_nr": "9",
                    "verse": "Ieder die net als Abraham op God vertrouwt, zal net als hij worden gezegend."
                },
                "10": {
                    "verse_nr": "10",
                    "verse": "Maar ieder die probeert het met God in orde te maken door de wet te houden, valt onder de vloek van God. Want er staat in de Boeken: \u2018Vervloekt is hij die deze wetten niet nauwgezet gehoorzaamt.\u2019"
                },
                "11": {
                    "verse_nr": "11",
                    "verse": "Dat niemand het ooit met God in orde kan maken door de wet te houden, is volstrekt duidelijk. In de Boeken staat immers ook: \u2018De mensen die rechtvaardig zijn, zullen door hun geloof echt leven.\u2019"
                },
                "12": {
                    "verse_nr": "12",
                    "verse": "Bij het houden van de wet is het geen kwestie van geloven, maar van doen. \u2018Wie de wet houdt, zal daardoor leven,\u2019 staat er geschreven."
                },
                "13": {
                    "verse_nr": "13",
                    "verse": "Christus heeft ons vrijgekocht van de vloek die de wet over ons bracht, door voor ons die vloek op Zich te nemen. Er staat immers: \u2018Iemand die aan een paal is opgehangen, is vervloekt.\u2019"
                },
                "14": {
                    "verse_nr": "14",
                    "verse": "Op die manier is door Christus Jezus de zegen van Abraham tot de andere volken gekomen en nu kunnen wij de Heilige Geest ontvangen door in God te geloven."
                },
                "15": {
                    "verse_nr": "15",
                    "verse": "Vrienden, ik neem maar eens een voorbeeld uit het dagelijks leven. Als twee mensen een overeenkomst sluiten en die bekrachtigen, kan niemand daar iets aan veranderen of toevoegen."
                },
                "16": {
                    "verse_nr": "16",
                    "verse": "Wel, God deed Abraham en zijn nakomeling een belofte. Er staat in de Boeken niet dat die belofte aan Abrahams \u2018nakomelingen\u2019 werd gedaan, alsof het om velen zou gaan. Maar er staat \u2018nakomeling\u2019 en daarmee wordt Christus bedoeld."
                },
                "17": {
                    "verse_nr": "17",
                    "verse": "Ik bedoel dit: als God met Abraham een onverbrekelijke overeenkomst heeft gesloten, kan een wet die er pas vierhonderddertig jaar later bijkwam, die overeenkomst niet ongedaan maken. De belofte die God heeft gedaan, blijft gelden."
                },
                "18": {
                    "verse_nr": "18",
                    "verse": "Als wij gered konden worden door een wet te gehoorzamen, is het duidelijk dat dat een andere manier is om met God in het reine te komen dan de manier van Abraham. Want hij was een vriend van God omdat hij eenvoudig geloofde in Gods beloften."
                },
                "19": {
                    "verse_nr": "19",
                    "verse": "Waarvoor dient de wet dan? Die is later ingevoerd om duidelijk te maken dat er zonde is. De wet zou alleen maar gelden zolang de nakomeling er nog niet was die God beloofd had. God heeft de wet door engelen aan Mozes gegeven voor het Joodse volk."
                },
                "20": {
                    "verse_nr": "20",
                    "verse": "Maar toen Hij zijn belofte aan Abraham gaf, deed Hij dat zonder tussenpersoon."
                },
                "21": {
                    "verse_nr": "21",
                    "verse": "Zijn Gods wet en Gods beloften dan met elkaar in tegenspraak? Nee, natuurlijk niet. Als er een wet zou zijn die leven kon geven, dan zouden we ook wel door een wet uit de greep van de zonde kunnen komen."
                },
                "22": {
                    "verse_nr": "22",
                    "verse": "Maar volgens de Boeken is alles in de macht van de zonde, zodat de enige manier om Gods beloofde heil te krijgen het geloof in Jezus Christus is."
                },
                "23": {
                    "verse_nr": "23",
                    "verse": "Tot de komst van Christus werden wij door de wet bewaakt. Wij leefden bij wijze van spreken onder het strenge toezicht van de wet, zolang wij nog niet wisten dat wij op Jezus Christus mochten vertrouwen."
                },
                "24": {
                    "verse_nr": "24",
                    "verse": "Laat ik het anders zeggen: de wet was onze opvoeder, totdat Christus kwam en wij door in Hem te geloven recht voor God konden staan."
                },
                "25": {
                    "verse_nr": "25",
                    "verse": "Maar nu het geloof in Christus er is, heeft die opvoeder niets meer over ons te zeggen."
                },
                "26": {
                    "verse_nr": "26",
                    "verse": "Door het geloof in Christus Jezus bent u allemaal kinderen van God geworden."
                },
                "27": {
                    "verse_nr": "27",
                    "verse": "Door de doop in Christus bent u \u00e9\u00e9n met Hem geworden, u bent als het ware omhuld door Hem."
                },
                "28": {
                    "verse_nr": "28",
                    "verse": "Er kan nu geen sprake meer zijn van Jood of niet-Jood, van slaaf of vrij man, van man of vrouw, want in Christus Jezus zijn wij \u00e9\u00e9n geworden."
                },
                "29": {
                    "verse_nr": "29",
                    "verse": "Als u een deel van Christus bent, bent u ook kinderen van Abraham en dan is wat God hem beloofde, ook voor u."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Zorg om de gemeenten in Galati\u00eb - Ik bedoel dit: zolang een erfgenaam minderjarig is, is hij niet beter af dan een slaaf, ook al zijn alle bezittingen van hem."
                },
                "2": {
                    "verse_nr": "2",
                    "verse": "Hij heeft er pas iets aan als hij meerderjarig is en tot die tijd moet hij doen wat zijn voogden en de beheerders van de erfenis hem zeggen. Pas als hij de leeftijd heeft bereikt die zijn vader in het testament heeft genoemd, mag hij met de erfenis doen wat hij zelf wil."
                },
                "3": {
                    "verse_nr": "3",
                    "verse": "Zo was het ook met ons voordat Christus kwam. Wij waren slaven van de machten van de wereld, want wij dachten dat die ons konden redden."
                },
                "4": {
                    "verse_nr": "4",
                    "verse": "Maar toen de juiste tijd gekomen was, de tijd die God daarvoor had bepaald, stuurde God zijn Zoon, die als mens uit een vrouw werd geboren en aan de wet onderworpen was."
                },
                "5": {
                    "verse_nr": "5",
                    "verse": "Hij zou ons vrijkopen van die wet, zodat God ons als zijn kinderen kon aannemen."
                },
                "6": {
                    "verse_nr": "6",
                    "verse": "En omdat wij zijn kinderen zijn, heeft God de Geest van zijn Zoon in ons hart gegeven, zodat wij God echt kunnen aanspreken met Vader."
                },
                "7": {
                    "verse_nr": "7",
                    "verse": "U bent dus niet langer slaven, maar Gods eigen kinderen. Als zijn kinderen hebt u recht op alles wat Hij bezit."
                },
                "8": {
                    "verse_nr": "8",
                    "verse": "Toen u God nog niet kende, onderwierp u zich aan goden die helemaal geen goden zijn."
                },
                "9": {
                    "verse_nr": "9",
                    "verse": "Maar hoe kunt u, nu u God hebt leren kennen (of, beter gezegd: nu God \u00fa kent), daar weer naar teruggaan? Wilt u soms weer slaven worden van de armzalige en krachteloze wereldmachten?"
                },
                "10": {
                    "verse_nr": "10",
                    "verse": "U bepaalt uw aandacht bij dagen, maanden, seizoenen en jaren."
                },
                "11": {
                    "verse_nr": "11",
                    "verse": "U mag wel weten dat ik mij zorgen maak om u. Ik ben bang dat alles wat ik voor u heb gedaan, voor niets geweest is."
                },
                "12": {
                    "verse_nr": "12",
                    "verse": "Beste vrienden, stelt u zich eens voor in mijn plaats, zoals ik mij in uw plaats heb gesteld. Niet dat u mij iets hebt aangedaan."
                },
                "13": {
                    "verse_nr": "13",
                    "verse": "Want toen ik u voor het eerst iets over Jezus Christus vertelde, was ik lichamelijk zwak,"
                },
                "14": {
                    "verse_nr": "14",
                    "verse": "maar dat heeft u er niet van weerhouden mij welkom te heten als een boodschapper van God, ja, als Christus Jezus Zelf. Hoewel dat vast niet meeviel, hebt u niets laten merken van enige afkeer of iets dergelijks."
                },
                "15": {
                    "verse_nr": "15",
                    "verse": "Wat is er over van de blijdschap en het geluk van toen? Ik moet zeggen dat u toen bijzonder op mij gesteld was. U zou bij wijze van spreken uw eigen ogen hebben uitgerukt om die aan mij te geven."
                },
                "16": {
                    "verse_nr": "16",
                    "verse": "Ben ik, omdat ik u de waarheid heb gezegd, opeens uw vijand geworden?"
                },
                "17": {
                    "verse_nr": "17",
                    "verse": "De valse leraren, die zo graag bij u in de gunst willen komen, doen dat niet voor uw bestwil. Nee, zij proberen een wig tussen u en ons te drijven om u helemaal voor zichzelf te hebben."
                },
                "18": {
                    "verse_nr": "18",
                    "verse": "Inspanning voor een goede zaak is natuurlijk prachtig. Maar u moet dat altijd doen, niet alleen als ik bij u ben."
                },
                "19": {
                    "verse_nr": "19",
                    "verse": "Mijn kinderen, u doet mij echt weer verdriet. Ik voel dezelfde pijn als een vrouw die bevalt. Zo sterk is mijn verlangen dat Christus in u zichtbaar wordt."
                },
                "20": {
                    "verse_nr": "20",
                    "verse": "Het liefst zou ik nu bij u zijn, dan zou ik u op een andere toon kunnen toespreken. Want ik weet eigenlijk niet wat ik met u aanmoet."
                },
                "21": {
                    "verse_nr": "21",
                    "verse": "Luister, vrienden, u denkt nu wel dat u de wet moet gehoorzamen, maar probeer dan eens te ontdekken wat er precies in die wet staat."
                },
                "22": {
                    "verse_nr": "22",
                    "verse": "Er staat namelijk in dat Abraham twee zonen had, een van zijn jonge slavin Hagar en een van zijn eigen, vrije vrouw Sara."
                },
                "23": {
                    "verse_nr": "23",
                    "verse": "Dat Hagar een kind van Abraham kreeg, was een natuurlijke zaak. Maar Sara kreeg pas een kind nadat God het aan Abraham had beloofd."
                },
                "24": {
                    "verse_nr": "24",
                    "verse": "Dit is een beeld met een diepere betekenis, waaruit blijkt dat God twee keer een verbond met de mens heeft gesloten. Het ene op grond van een wet, het andere op grond van een belofte."
                },
                "25": {
                    "verse_nr": "25",
                    "verse": "Het verbond van de wet werd gesloten op de berg Sina\u00ef, in Arabi\u00eb, daar verwijst Hagar naar. De slavin Hagar is het symbool van het tegenwoordige Jeruzalem, de moederstad van de Joden. Haar kinderen leven allemaal onder de slavernij van de wet."
                },
                "26": {
                    "verse_nr": "26",
                    "verse": "Maar onze moederstad is het hemelse Jeruzalem en zij is vrij, zij is geen slavin van de wet."
                },
                "27": {
                    "verse_nr": "27",
                    "verse": "Dat bedoelde de profeet Jesaja ook toen hij zei: \u2018Kinderloze vrouw, wees blij! Jubel het uit van vreugde, al bent u nooit moeder geworden. Want de verlaten vrouw heeft meer kinderen dan de vrouw die een man heeft.\u2019"
                },
                "28": {
                    "verse_nr": "28",
                    "verse": "En u bent, net als Isaak, kinderen die God aan Abraham heeft beloofd."
                },
                "29": {
                    "verse_nr": "29",
                    "verse": "Zoals de zoon van de vrije vrouw vervolgd werd door de zoon van de slavin, worden nu de mensen die uit de Heilige Geest geboren zijn, vervolgd door hen die onder de slavernij van de wet leven."
                },
                "30": {
                    "verse_nr": "30",
                    "verse": "Maar in de Boeken staat dat tegen Abraham werd gezegd: \u2018Stuur de slavin en haar zoon weg, want de zoon van de slavin zal de erfenis niet delen met de zoon van de vrije vrouw.\u2019"
                },
                "31": {
                    "verse_nr": "31",
                    "verse": "Nu, broeders en zusters, wij zijn geen kinderen van de slavin, die zich aan de wet moeten houden. Nee, wij zijn kinderen van de vrije vrouw."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Vrijheid in Christus - Christus heeft ons dus de vrijheid gegeven. Dat is pas echte vrijheid! Laat u die niet ontnemen door weer een slaaf van wetten te worden."
                },
                "2": {
                    "verse_nr": "2",
                    "verse": "Luister goed naar wat ik nu zeg: als u erop rekent dat het met God in orde komt door u te laten besnijden en de Joodse wetten te houden, zal Christus u niet redden!"
                },
                "3": {
                    "verse_nr": "3",
                    "verse": "Ik zeg het nog eens: wie zich laat besnijden, moet ook altijd alle andere Joodse wetten gehoorzamen."
                },
                "4": {
                    "verse_nr": "4",
                    "verse": "Als u probeert het met God in orde te maken door de wet te houden, hebt u de band met Christus verbroken, u wijst daarmee zijn genade van de hand."
                },
                "5": {
                    "verse_nr": "5",
                    "verse": "Wij, christenen, hopen dat het tussen God en ons weer in orde komt door de Heilige Geest op grond van ons geloof."
                },
                "6": {
                    "verse_nr": "6",
                    "verse": "Voor wie bij Christus Jezus hoort, is het al of niet besneden zijn volmaakt onbelangrijk. Het enige wat telt, is geloof dat zich in liefde uit."
                },
                "7": {
                    "verse_nr": "7",
                    "verse": "U was zo goed op weg. Wie heeft u ervan weerhouden de waarheid te blijven volgen?"
                },
                "8": {
                    "verse_nr": "8",
                    "verse": "God in elk geval niet, want Hij heeft u geroepen om vrij te zijn."
                },
                "9": {
                    "verse_nr": "9",
                    "verse": "En u weet dat een klein beetje zuurdeeg het hele deeg al zuur maakt."
                },
                "10": {
                    "verse_nr": "10",
                    "verse": "Ik vertrouw erop dat uw band met de Here zo sterk is dat u niet zult afwijken van wat ik u heb geleerd. Maar wie onder u onrust heeft gebracht, krijgt zijn verdiende loon, wie het ook is."
                },
                "11": {
                    "verse_nr": "11",
                    "verse": "Sommigen beweren zelfs dat \u00edk zeg dat besnijden nodig is. Maar dan vraag ik mij wel af, vrienden, waarom ik nog steeds vervolgd word. Als dat waar was, zou het voor niemand een struikelblok zijn dat ik Christus bekendmaak, die aan het kruis gestorven is."
                },
                "12": {
                    "verse_nr": "12",
                    "verse": "Laten die onruststokers zichzelf maar castreren!"
                },
                "13": {
                    "verse_nr": "13",
                    "verse": "Broeders en zusters, God heeft u niet de vrijheid gegeven om te misbruiken en uw eigen zin te doen, maar om elkaar te dienen in een geest van liefde."
                },
                "14": {
                    "verse_nr": "14",
                    "verse": "De hele wet is immers samengevat in dit ene gebod: \u2018Heb uw naaste net zo lief als uzelf.\u2019"
                },
                "15": {
                    "verse_nr": "15",
                    "verse": "Maar als u als beesten tegen elkaar tekeergaat, kijk dan maar uit dat u elkaar niet verslindt."
                },
                "16": {
                    "verse_nr": "16",
                    "verse": "Leef altijd in gehoorzaamheid aan de Heilige Geest, dan zal de zonde geen kans krijgen zich uit te leven."
                },
                "17": {
                    "verse_nr": "17",
                    "verse": "Want de zondige neigingen gaan in tegen de verlangens van de Heilige Geest en omgekeerd. Deze twee krachten zijn altijd met elkaar in conflict. U moet dus niet doen wat u maar wilt."
                },
                "18": {
                    "verse_nr": "18",
                    "verse": "Als u zich voortdurend door de Heilige Geest laat leiden, valt u niet meer onder de wet."
                },
                "19": {
                    "verse_nr": "19",
                    "verse": "Het is duidelijk wat de zondige natuur voortbrengt: overspel, ontucht, vuiligheid en losbandigheid,"
                },
                "20": {
                    "verse_nr": "20",
                    "verse": "afgoderij en spiritisme, haat, ruzie, nijd, drift, rivaliteit, onenigheid, sektarisme,"
                },
                "21": {
                    "verse_nr": "21",
                    "verse": "jaloezie, dronkenschap, onmatigheid en meer van dergelijke dingen. Ik heb u al eens eerder gezegd dat mensen die dat soort dingen doen, het Koninkrijk van God niet zullen ontvangen."
                },
                "22": {
                    "verse_nr": "22",
                    "verse": "Maar de Heilige Geest brengt ons tot betere dingen: liefde, blijdschap, vrede, geduld, vriendelijkheid, mildheid, trouw, tederheid en zelfbeheersing."
                },
                "23": {
                    "verse_nr": "23",
                    "verse": "Er is geen wet die zulke dingen veroordeelt."
                },
                "24": {
                    "verse_nr": "24",
                    "verse": "Wie bij Jezus Christus hoort, heeft met zijn oude natuur en begeerten afgerekend, die zijn aan het kruis geslagen."
                },
                "25": {
                    "verse_nr": "25",
                    "verse": "Als de Geest ons nieuw leven heeft gegeven, moeten wij ons ook in alle opzichten door de Geest laten leiden."
                },
                "26": {
                    "verse_nr": "26",
                    "verse": "Laten wij niet hoog over onszelf opgeven, want daarmee lokken wij alleen maar rivaliteit en jaloezie uit."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Wat iemand zaait, zal hij ook oogsten - Broeders en zusters, als iemand op iets verkeerds wordt betrapt, moet u, als mensen die door de Geest geleid worden, hem vriendelijk terechtwijzen. Vergeet niet dat u zelf ook in de verleiding kunt komen iets verkeerds te doen."
                },
                "2": {
                    "verse_nr": "2",
                    "verse": "U moet elkaars moeilijkheden en problemen dragen, dan voldoet u aan de wet van Christus."
                },
                "3": {
                    "verse_nr": "3",
                    "verse": "Wie zich te belangrijk vindt om dat te doen, misleidt zichzelf."
                },
                "4": {
                    "verse_nr": "4",
                    "verse": "Ieder moet zijn eigen werk nuchter beoordelen. Als het goed is, mag hij er voldoening van hebben, maar hij hoeft zich er niet op te laten voorstaan."
                },
                "5": {
                    "verse_nr": "5",
                    "verse": "Ieder is zelf verantwoordelijk voor wat hij doet."
                },
                "6": {
                    "verse_nr": "6",
                    "verse": "Wie onderwezen wordt in het woord van God, moet zijn leraar laten delen in al het goede dat hij zelf heeft."
                },
                "7": {
                    "verse_nr": "7",
                    "verse": "Maak uzelf niets wijs: God laat niet met Zich spotten. Wat iemand zaait, zal hij ook oogsten."
                },
                "8": {
                    "verse_nr": "8",
                    "verse": "Wie naar de oude menselijke natuur leeft, kan alleen maar dood en verderf verwachten. Maar wie door de Heilige Geest leeft, zal ervaren dat de Geest eeuwig leven geeft."
                },
                "9": {
                    "verse_nr": "9",
                    "verse": "Laten wij nooit ophouden met goed doen, want na verloop van tijd zullen wij de zegen ervan oogsten, als wij het tenminste niet opgeven."
                },
                "10": {
                    "verse_nr": "10",
                    "verse": "Daarom moeten wij altijd als we daarvoor de gelegenheid hebben, voor iedereen het goede doen, in het bijzonder voor onze medechristenen."
                },
                "11": {
                    "verse_nr": "11",
                    "verse": "U ziet aan de grote letters dat ik dit zelf schrijf."
                },
                "12": {
                    "verse_nr": "12",
                    "verse": "De mensen die u dwingen u te laten besnijden, proberen daarmee op de Joden een goede indruk te maken. Zij willen voorkomen dat ze worden vervolgd voor het geloof dat men alleen gered kan worden door Christus, die aan het kruis gestorven is."
                },
                "13": {
                    "verse_nr": "13",
                    "verse": "Maar die voorvechters van de besnijdenis doen zelf niet eens wat de Joodse wet zegt! De reden dat zij u willen besnijden, is om daarover te kunnen opscheppen."
                },
                "14": {
                    "verse_nr": "14",
                    "verse": "Wat mijzelf betreft, ik zal alleen maar hoog opgeven van onze Here Jezus Christus, die aan het kruis gestorven is. Samen met Hem is de wereld voor mij dood en ben ik voor de wereld gestorven."
                },
                "15": {
                    "verse_nr": "15",
                    "verse": "Het maakt geen enkel verschil of u besneden bent of niet. Waar het om gaat, is of God een nieuwe mens van u heeft gemaakt."
                },
                "16": {
                    "verse_nr": "16",
                    "verse": "Gods vrede en goedheid zijn voor allen die volgens deze regel leven, zij zijn Gods eigen volk."
                },
                "17": {
                    "verse_nr": "17",
                    "verse": "Voortaan wil ik niet meer met dit soort zaken lastiggevallen worden, want ik draag de littekens van Christus op mijn lichaam."
                },
                "18": {
                    "verse_nr": "18",
                    "verse": "Ik bid onze Here Jezus Christus dat zijn genade met uw geest zal zijn! Amen."
                }
            }
        }
    }
}