{
    "version": "htb",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Christus is in alles de eerste - Van: Paulus, door God aangesteld als apostel van Christus Jezus, en van onze broeder Timothe\u00fcs."
                },
                "2": {
                    "verse_nr": "2",
                    "verse": "Aan: de broeders en zusters in Colosse, die trouw en in geloof Christus volgen. Wij wensen u de genade en vrede toe van God, onze Vader."
                },
                "3": {
                    "verse_nr": "3",
                    "verse": "Altijd als wij voor u bidden, danken wij God, die de Vader is van onze Here Jezus Christus."
                },
                "4": {
                    "verse_nr": "4",
                    "verse": "Want wij hebben gehoord dat u op Christus Jezus vertrouwt en ook uw medegelovigen liefhebt."
                },
                "5": {
                    "verse_nr": "5",
                    "verse": "Deze liefde komt voort uit de verwachting die u hebt van de toekomst die u in de hemel wacht. U ziet uit naar die hemelse vreugde sinds u de waarheid, het goede nieuws, gehoord hebt."
                },
                "6": {
                    "verse_nr": "6",
                    "verse": "Dit goede nieuws heeft overigens niet alleen u bereikt, het gaat over de hele wereld. Overal worden er mensen door veranderd, net als u vanaf de dag dat u van Gods genade hebt gehoord en deze als waarheid erkend hebt."
                },
                "7": {
                    "verse_nr": "7",
                    "verse": "U hebt het gehoord van onze medewerker Epafras die bij ons erg geliefd is, hij is ook een trouw dienaar van Christus."
                },
                "8": {
                    "verse_nr": "8",
                    "verse": "Hij heeft ons verteld hoe groot de liefde is die u door de Heilige Geest hebt ontvangen."
                },
                "9": {
                    "verse_nr": "9",
                    "verse": "Daarom blijven wij, vanaf de dag dat wij dat hebben gehoord, steeds voor u bidden. Wij vragen God om u te laten begrijpen wat Hij wil dat u doen zult. Wij vragen voor u om wijsheid en geestelijk inzicht."
                },
                "10": {
                    "verse_nr": "10",
                    "verse": "Dan zult u tot eer van de Here leven en doen wat Hij graag wil. Hoe beter u God leert kennen, hoe vruchtbaarder uw leven zal zijn."
                },
                "11": {
                    "verse_nr": "11",
                    "verse": "Ook vragen wij Hem u te sterken met zijn geweldige, hemelse kracht, opdat u alles blij en geduldig kunt verdragen,"
                },
                "12": {
                    "verse_nr": "12",
                    "verse": "en wij danken Hem dat Hij u in staat stelt om te delen in de heerlijke erfenis die toebehoort aan zijn volk dat in het licht leeft."
                },
                "13": {
                    "verse_nr": "13",
                    "verse": "Want God heeft ons bevrijd uit de macht van de duisternis en ons een plaats gegeven in het koninkrijk van zijn geliefde Zoon,"
                },
                "14": {
                    "verse_nr": "14",
                    "verse": "die onze vrijheid kocht met zijn bloed en daardoor ontvingen wij vergeving voor al onze zonden."
                },
                "15": {
                    "verse_nr": "15",
                    "verse": "In de persoon van Christus is de onzichtbare God zichtbaar geworden, Hij is als eerstgeborene verheven boven de hele schepping."
                },
                "16": {
                    "verse_nr": "16",
                    "verse": "In Christus is alles in de hemelen en op aarde geschapen, al het zichtbare en onzichtbare. Koningen en wereldheersers, regeringen en andere autoriteiten, alles is in Christus gemaakt tot zijn eer."
                },
                "17": {
                    "verse_nr": "17",
                    "verse": "Hij was er al voordat er iets bestond en alles wat bestaat, is er dankzij Hem."
                },
                "18": {
                    "verse_nr": "18",
                    "verse": "Hij is het hoofd van de Gemeente, zijn lichaam. Hij is het begin van alles en ging ons als eerste voor in de opstanding uit de dood. In alles is Hij de eerste."
                },
                "19": {
                    "verse_nr": "19",
                    "verse": "Want God had besloten met zijn hele wezen in zijn Zoon te wonen."
                },
                "20": {
                    "verse_nr": "20",
                    "verse": "Door zijn Zoon heeft God een altijddurende vrede gesticht tussen Zichzelf en alles wat in de hemelen en op aarde is. Doordat Christus Zich aan het kruis heeft opgeofferd en zijn bloed heeft gegeven, is er verzoening met God."
                },
                "21": {
                    "verse_nr": "21",
                    "verse": "Dat geldt ook voor u, die vroeger zo ver van God verwijderd was. U leefde als vijand van Hem, zoals bleek uit de slechte dingen die u dacht en deed."
                },
                "22": {
                    "verse_nr": "22",
                    "verse": "Maar nu heeft God Zich met u verzoend, door de dood aan het kruis van zijn aardse lichaam. Zo heeft Christus u heilig en zuiver gemaakt en in de dichte nabijheid van God gebracht."
                },
                "23": {
                    "verse_nr": "23",
                    "verse": "De enige voorwaarde is dat u deze waarheid met heel uw hart gelooft en er standvastig in blijft. Dat u sterk bent in de Here en vast overtuigd van het goede nieuws dat Jezus voor u gestorven is. Dit geweldige nieuws gaat de hele wereld door en ik heb mijn leven in dienst ervan gesteld."
                },
                "24": {
                    "verse_nr": "24",
                    "verse": "Ik ben blij dat ik nu voor u moet lijden, omdat ik op die manier in mijn lichaam iets mag voelen van het lijden dat Christus ten behoeve van zijn lichaam, de Gemeente, heeft geleden."
                },
                "25": {
                    "verse_nr": "25",
                    "verse": "God heeft mij immers opgedragen de Gemeente te dienen door haar alles over zijn Woord te vertellen."
                },
                "26": {
                    "verse_nr": "26",
                    "verse": "Dat heeft God door de eeuwen heen verborgen gehouden, maar nu bekendgemaakt aan hen die Hem liefhebben en voor Hem willen leven."
                },
                "27": {
                    "verse_nr": "27",
                    "verse": "Hij wilde dat zij zouden weten wat een rijk en prachtig geheim Hij voor alle volken heeft. Dit is het geheim: dat Christus in u leeft. Hij is uw hoop op Gods heerlijkheid."
                },
                "28": {
                    "verse_nr": "28",
                    "verse": "Overal waar wij komen, vertellen wij de mensen over Christus. Wij waarschuwen en onderwijzen hen in alle wijsheid. Wij willen graag ieder mens aan God voorstellen, volmaakt door wat Christus voor hem gedaan heeft."
                },
                "29": {
                    "verse_nr": "29",
                    "verse": "Dit is mijn werk. Ik kan dat alleen maar doen doordat ik van Christus de kracht daarvoor krijg."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Gods geheim is Christus Zelf - U moet weten hoe zwaar de strijd is die ik voor u en voor de christenen van Laodicea voer en voor alle anderen met wie ik nog niet persoonlijk heb kennis gemaakt."
                },
                "2": {
                    "verse_nr": "2",
                    "verse": "Ik wil graag dat u bemoedigd zult worden en door sterke liefde aan elkaar verbonden blijft. En dat u de rijke ervaring zult hebben van het kennen van Christus. Want Gods geheim, dat Hij nu ten slotte heeft bekendgemaakt, is Christus Zelf."
                },
                "3": {
                    "verse_nr": "3",
                    "verse": "Al de schatten van wijsheid en kennis zijn in Hem verborgen."
                },
                "4": {
                    "verse_nr": "4",
                    "verse": "Ik zeg dit om te voorkomen dat men u door mooie woorden misleidt."
                },
                "5": {
                    "verse_nr": "5",
                    "verse": "Al ben ik lichamelijk ver weg, in mijn geest ben ik bij u. Ik zie met blijdschap hoe ordelijk het er bij u aan toegaat en hoe sterk uw geloof in Christus is."
                },
                "6": {
                    "verse_nr": "6",
                    "verse": "Daarom moet u, die Jezus Christus als uw Here hebt ontvangen, in het dagelijks leven \u00e9\u00e9n met Hem blijven."
                },
                "7": {
                    "verse_nr": "7",
                    "verse": "Met uw wortels diep in Hem verankerd, moet u uw leven door Hem laten opbouwen. Blijf in geloof vasthouden aan wat u over Hem hebt geleerd en laat uw hart daarbij overvloeien van dankbaarheid."
                },
                "8": {
                    "verse_nr": "8",
                    "verse": "Wees altijd op uw hoede. Laat u niet misleiden door mensen die met hun idee\u00ebn en verleidelijk gepraat proberen u weer tot een slaaf van menselijke tradities te maken. Die idee\u00ebn zijn hun ingegeven door de geesten van deze wereld en niet door Christus."
                },
                "9": {
                    "verse_nr": "9",
                    "verse": "Want in Hem woont het hele wezen van God in een lichamelijke gestalte."
                },
                "10": {
                    "verse_nr": "10",
                    "verse": "In Christus bent u dus volmaakt, want Hij is de hoogste heerser en autoriteit over elke andere macht."
                },
                "11": {
                    "verse_nr": "11",
                    "verse": "In Hem hebt u ook een besnijdenis ondergaan. Natuurlijk niet lichamelijk, maar geestelijk. Want Hij heeft u door zijn Geest bevrijd van de macht van de zonde, die in uw lichaam heerste."
                },
                "12": {
                    "verse_nr": "12",
                    "verse": "U bent door de doop met Christus begraven. Maar door het geloof in de macht van God, die ook Hem heeft opgewekt uit de dood, bent u nu met Hem opgestaan en hebt u nieuw leven ontvangen."
                },
                "13": {
                    "verse_nr": "13",
                    "verse": "U was dood door uw ongehoorzaamheid aan God en de macht van de zonde leefde nog in u. Maar nu heeft Hij u samen met Christus levend gemaakt en al uw overtredingen vergeven."
                },
                "14": {
                    "verse_nr": "14",
                    "verse": "Hij heeft ons strafblad dat tegen ons getuigde verscheurd, de lijst met regels waaraan we ons niet hebben gehouden. Dat bewijs heeft Hij vernietigd door het aan het kruis te slaan."
                },
                "15": {
                    "verse_nr": "15",
                    "verse": "Op die manier heeft God zich ontdaan van alle heersers en machten. Hij heeft hen in het openbaar te kijk gezet en daarmee laten zien dat zij door het kruis van Christus overwonnen en verslagen zijn."
                },
                "16": {
                    "verse_nr": "16",
                    "verse": "Laat u dus door niemand bekritiseren over wat u eet of drinkt. En of u zich al of niet aan feestdagen en rustdagen moet houden."
                },
                "17": {
                    "verse_nr": "17",
                    "verse": "Dit soort dingen zijn immers maar tijdelijk. Zij zijn slechts een schaduw van toekomstige zaken. Maar ons lichaam behoort aan Christus toe."
                },
                "18": {
                    "verse_nr": "18",
                    "verse": "Laat u niet veroordelen door mensen die graag aan zelfvernedering of engelenverering doen, of die beweren een visioen te hebben gehad, zij laten zich alleen maar voorstaan op hun eigen bedenksels."
                },
                "19": {
                    "verse_nr": "19",
                    "verse": "Zij houden zich niet aan Christus, het hoofd van het Lichaam, de Gemeente, dat met gewrichten en pezen door Hem wordt bijeengehouden. Alleen door met Hem verbonden te blijven, kan de Gemeente groeien zoals God het wil."
                },
                "20": {
                    "verse_nr": "20",
                    "verse": "Als u nu met Christus gestorven bent en dus dood bent voor de wereldmachten, waarom laat u zich dan toch, alsof u nog steeds in de wereld leeft, weer regels opleggen zoals:"
                },
                "21": {
                    "verse_nr": "21",
                    "verse": "\u2018blijf af,\u2019 \u2018eet dat niet\u2019 en \u2018raak dat niet aan\u2019."
                },
                "22": {
                    "verse_nr": "22",
                    "verse": "Zulke regels zijn door mensen bedacht. In de loop der tijd veranderen die steeds weer."
                },
                "23": {
                    "verse_nr": "23",
                    "verse": "Die regels lijken wel heel mooi en wijs, maar het is een zelfgemaakte godsdienst. Zij vragen heel wat vroomheid, vernedering en zelfkastijding. Zij zijn waardeloos en bevredigen alleen het gevoel van eigenwaarde."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Principes van het nieuwe leven - Nu u met Christus bent opgestaan uit de dood, moet u zich bezighouden met hemelse zaken. Want Christus zit daar nu op de allerhoogste plaats aan de rechterhand van God."
                },
                "2": {
                    "verse_nr": "2",
                    "verse": "Richt daarom uw gedachten op de dingen van de hemel en niet op die van de aarde."
                },
                "3": {
                    "verse_nr": "3",
                    "verse": "U bent immers al gestorven en uw leven is nu, samen met Christus, verborgen in God."
                },
                "4": {
                    "verse_nr": "4",
                    "verse": "Eens wanneer Christus, die ons leven is, zichtbaar voor iedereen zal terugkomen, zal blijken dat ook u deel hebt aan zijn glorierijke macht."
                },
                "5": {
                    "verse_nr": "5",
                    "verse": "Weg dan met alle aardse zonden, zoals seksuele zonden, vuiligheid, hartstocht, slechte verlangens en hebzucht. Door altijd maar meer te willen hebben, aanbidt u een afgod."
                },
                "6": {
                    "verse_nr": "6",
                    "verse": "God zal de mensen die deze dingen doen vreselijk straffen."
                },
                "7": {
                    "verse_nr": "7",
                    "verse": "Vroeger, voor uw bekering, deed u deze dingen ook,"
                },
                "8": {
                    "verse_nr": "8",
                    "verse": "maar nu mag er bij u geen sprake meer zijn van bitterheid, woede en boosaardigheid, van roddel en vuile taal."
                },
                "9": {
                    "verse_nr": "9",
                    "verse": "Lieg niet tegen elkaar, dat hoorde bij uw oude leven, waarmee u hebt afgerekend."
                },
                "10": {
                    "verse_nr": "10",
                    "verse": "Maar nu bent u een nieuwe mens, die nog steeds groeit en God beter leert kennen. Zo zult u meer en meer gaan lijken op God, die u gemaakt heeft."
                },
                "11": {
                    "verse_nr": "11",
                    "verse": "In dit nieuwe leven is het van geen enkel belang van welke nationaliteit of ras u bent en evenmin welke opleiding of maatschappelijke positie u hebt. Het gaat om Christus, die alles in allen is."
                },
                "12": {
                    "verse_nr": "12",
                    "verse": "God heeft u uitgekozen en houdt van u. Kleed u daarom met innerlijk medeleven, goedheid, nederigheid, zachtaardigheid en geduld."
                },
                "13": {
                    "verse_nr": "13",
                    "verse": "Verdraag en vergeef elkaar als iemand iets tegen u heeft. Volg hierin het voorbeeld van Christus, die u zonder meer vergeven heeft."
                },
                "14": {
                    "verse_nr": "14",
                    "verse": "Waar het op aankomt, is dat u zich laat leiden door de liefde, want dan zal de Gemeente in volmaakte harmonie bijeenblijven."
                },
                "15": {
                    "verse_nr": "15",
                    "verse": "Laat de vrede van God uw harten beheersen. Daartoe heeft God u ook geroepen als leden van \u00e9\u00e9n Lichaam. Wees daarom dankbaar."
                },
                "16": {
                    "verse_nr": "16",
                    "verse": "Laat uw hart vol zijn van Christus\u02bc woord. Zijn woorden zullen uw leven verrijken en u wijsheid geven. Leer ze aan elkaar, wijs elkaar ermee terecht en zing erover in psalmen, lofgezangen en geestelijke liederen. Zing zo met een dankbaar hart voor de Here."
                },
                "17": {
                    "verse_nr": "17",
                    "verse": "Wat u ook zegt of doet, doe het in de naam van de Here Jezus en dank ook God, de Vader, in zijn naam."
                },
                "18": {
                    "verse_nr": "18",
                    "verse": "Vrouwen, voeg u naar uw man, want dat is wat de Here van u verwacht."
                },
                "19": {
                    "verse_nr": "19",
                    "verse": "En mannen, wijd u met liefde aan uw vrouw, behandel haar niet grof of onverschillig."
                },
                "20": {
                    "verse_nr": "20",
                    "verse": "Kinderen, jullie moeten gehoorzaam zijn aan je vader en moeder, want dat is de wil van de Here."
                },
                "21": {
                    "verse_nr": "21",
                    "verse": "Vaders, misbruik tegenover uw kinderen uw macht niet, want dan ontneemt u hun alle moed."
                },
                "22": {
                    "verse_nr": "22",
                    "verse": "Slaven moeten hun meesters altijd gehoorzamen. Probeer het hun niet alleen naar de zin te maken als zij op u letten, maar voortdurend met een bereidwillige houding en ontzag voor God."
                },
                "23": {
                    "verse_nr": "23",
                    "verse": "Wat u ook doet, doe het van harte, alsof het voor de Here is en niet voor mensen."
                },
                "24": {
                    "verse_nr": "24",
                    "verse": "U weet immers dat de Here u zal belonen met een deel van de erfenis, want u dient de Christus als Here."
                },
                "25": {
                    "verse_nr": "25",
                    "verse": "Maar wie iets slechts doet, krijgt het zelf weer terug, en daarbij maakt God geen onderscheid."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Het goede nieuws moet worden doorgegeven - Meesters, behandel uw slaven goed en eerlijk. Denk eraan dat ook u een Heer in de hemel hebt."
                },
                "2": {
                    "verse_nr": "2",
                    "verse": "Blijf altijd bidden. Verslap daarin niet en toon de Here uw dankbaarheid."
                },
                "3": {
                    "verse_nr": "3",
                    "verse": "Vergeet niet daarbij ook voor ons te bidden. Vraag God of Hij het woord dat wij doorgeven, duidelijk wil maken aan de mensen, zodat zij het geheim van Christus zullen begrijpen. Daarvoor zit ik nu immers ook in de gevangenis."
                },
                "4": {
                    "verse_nr": "4",
                    "verse": "Dan zal ik in staat zijn het duidelijk over te dragen, zoals ook mijn opdracht is."
                },
                "5": {
                    "verse_nr": "5",
                    "verse": "Gedraag u wijs tegenover de ongelovigen en gebruik elke gelegenheid om hun het goede nieuws door te geven."
                },
                "6": {
                    "verse_nr": "6",
                    "verse": "Wees in uw spreken vriendelijk maar beslist, om zo iedereen een goed antwoord te geven."
                },
                "7": {
                    "verse_nr": "7",
                    "verse": "Mijn goede vriend en broeder Tychikus, een trouwe werker die samen met mij de Here dient, zal u vertellen hoe het met mij gaat."
                },
                "8": {
                    "verse_nr": "8",
                    "verse": "Ik stuur hem daarvoor speciaal naar u toe en ook om te zien hoe het met u gaat en om u te troosten en te bemoedigen."
                },
                "9": {
                    "verse_nr": "9",
                    "verse": "Onesimus, ook een trouwe broeder, die bij u hoort, komt met hem mee. Zij zullen u precies vertellen hoe het hier gaat."
                },
                "10": {
                    "verse_nr": "10",
                    "verse": "U moet de hartelijke groeten hebben van Aristarchus, mijn medegevangene, en van Marcus, de neef van Barnabas. Ik heb u al eerder gevraagd om Marcus met open armen te ontvangen wanneer hij naar u toekomt."
                },
                "11": {
                    "verse_nr": "11",
                    "verse": "Verder doet Jezus, ook wel Justus genoemd, u de groeten. Deze drie zijn de enige Joodse gelovigen die hier met mij meewerken. Zij zijn een enorme steun voor mij geweest!"
                },
                "12": {
                    "verse_nr": "12",
                    "verse": "Epafras laat u ook groeten. Hij hoort bij u en is een goed dienaar van Christus Jezus. Hij spant zich echt voor u in door altijd vurig te bidden dat u sterke en volwassen gelovigen mag worden, die uitsluitend willen doen wat God van hen verlangt."
                },
                "13": {
                    "verse_nr": "13",
                    "verse": "Ik ben er getuige van dat hij erg veel moeite voor u doet en vurig voor u bidt en ook voor de gelovigen van Laodicea en Hi\u00ebrapolis."
                },
                "14": {
                    "verse_nr": "14",
                    "verse": "Onze geliefde dokter Lucas laat u ook groeten, evenals Demas."
                },
                "15": {
                    "verse_nr": "15",
                    "verse": "Wilt u namens mij de gelovigen te Laodicea groeten, in het bijzonder Nymfa en de gemeente die in haar huis samenkomt?"
                },
                "16": {
                    "verse_nr": "16",
                    "verse": "Als deze brief bij u is voorgelezen, laat hem dan ook in de gemeente van Laodicea voorlezen. En zorg ervoor dat u ook de brief leest die ik aan hen gestuurd heb."
                },
                "17": {
                    "verse_nr": "17",
                    "verse": "Zeg tegen Archippus: \u2018Zorg dat u de taak die de Here u heeft gegeven, goed uitvoert.\u2019"
                },
                "18": {
                    "verse_nr": "18",
                    "verse": "Nu schrijf ik persoonlijk nog een laatste groet. Vergeet niet dat ik gevangen zit. Gods genade zij met u."
                }
            }
        }
    }
}