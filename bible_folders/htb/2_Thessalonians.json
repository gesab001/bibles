{
    "version": "htb",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het geloof en de liefde van de Thessalonicenzen - Van: Paulus, Silvanus en Timothe\u00fcs. Aan: de gemeente in de stad Thessalonica, die toebehoort aan God, onze Vader, en aan de Here Jezus Christus."
                },
                "2": {
                    "verse_nr": "2",
                    "verse": "Wij wensen u de genade en vrede van God, onze Vader, en van de Here Jezus Christus toe."
                },
                "3": {
                    "verse_nr": "3",
                    "verse": "Broeders en zusters, wij moeten God altijd voor u danken, omdat daar alle reden toe is. Want uw geloof wordt steeds sterker en de liefde die u voor elkaar hebt, neemt dag aan dag toe."
                },
                "4": {
                    "verse_nr": "4",
                    "verse": "Wij vertellen de andere gemeenten van God vol trots hoe geweldig u volhoudt en hoe sterk uw geloof is, ondanks alle vervolgingen en moeilijkheden die u te verduren krijgt."
                },
                "5": {
                    "verse_nr": "5",
                    "verse": "Daaruit blijkt dat God rechtvaardig in zijn oordeel is, want u die ter wille van Hem lijdt, zult zeker in zijn Koninkrijk komen."
                },
                "6": {
                    "verse_nr": "6",
                    "verse": "Hij zal de mensen straffen voor wat zij u aandoen. Dat is rechtvaardig."
                },
                "7": {
                    "verse_nr": "7",
                    "verse": "En het is ook rechtvaardig dat Hij u, die het nu moeilijk hebt, uit de nood zal helpen, net als ons. Dat zal gebeuren wanneer de Here Jezus met zijn sterke engelen uit de hemel komt"
                },
                "8": {
                    "verse_nr": "8",
                    "verse": "en in een laaiend vuur laat zien wie Hij is. Dan zal Hij allen straffen die niets van God willen weten en hun oren dichthouden voor het goede nieuws van onze Here Jezus."
                },
                "9": {
                    "verse_nr": "9",
                    "verse": "Hun straf zal de eeuwige veroordeling zijn. Zij zullen voorgoed van de Here en zijn ontzagwekkende macht gescheiden worden."
                },
                "10": {
                    "verse_nr": "10",
                    "verse": "Dat zal gebeuren op de grote dag, waarop Hij komt om ge\u00eberd te worden te midden van hen die Hem toebehoren en bewonderd te worden te midden van hen die op Hem vertrouwd hebben. En u zult daarbij zijn, omdat u hebt geloofd wat wij u over Hem hebben verteld."
                },
                "11": {
                    "verse_nr": "11",
                    "verse": "Daarom blijven wij voor u bidden dat u het waard zult zijn dat God u geroepen heeft. Wij bidden dat Hij u zijn kracht schenkt zodat u al uw goede voornemens kunt uitvoeren en u alles wat u in geloof onderneemt tot een goed einde kunt brengen."
                },
                "12": {
                    "verse_nr": "12",
                    "verse": "Daardoor zal in u onze Here Jezus ge\u00eberd en geprezen worden, en u zelf ook, omdat u \u00e9\u00e9n met Hem bent. Dit alles is mogelijk door de genade van God en van onze Here Jezus Christus."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u2018De mens van zeer grote zonde\u2019 - Wat de terugkeer van onze Here Jezus Christus en onze hereniging met Hem betreft,"
                },
                "2": {
                    "verse_nr": "2",
                    "verse": "broeders en zusters, vragen wij u dringend het hoofd koel te houden. Laat u niet in de war brengen door geruchten dat de grote dag van de Here er al zou zijn. Als u mensen hoort die hierover een profetie of een bepaalde uitspraak of zelfs een brief van ons zouden hebben gekregen, geloof hen niet."
                },
                "3": {
                    "verse_nr": "3",
                    "verse": "Laat u door niemand iets wijs maken. Want die dag komt pas als twee dingen zijn gebeurd: eerst zal de grote ontrouw aan God komen en daarna zal de \u2018mens van zeer grote zonde\u2019 opstaan, die tot ondergang is gedoemd."
                },
                "4": {
                    "verse_nr": "4",
                    "verse": "Hij zal God uitdagen en alles omverwerpen wat de mensen vereren. Hij zal zelfs in de tempel van God gaan zitten en beweren dat hij God is."
                },
                "5": {
                    "verse_nr": "5",
                    "verse": "Herinnert u zich niet dat ik u dit verteld heb toen ik bij u was?"
                },
                "6": {
                    "verse_nr": "6",
                    "verse": "U weet wel wat hem in de weg staat. Maar te zijner tijd zal hij tevoorschijn komen."
                },
                "7": {
                    "verse_nr": "7",
                    "verse": "Want de wetteloosheid is in het geheim al aan het werk, maar heeft zich nog niet kenbaar gemaakt. Dat kan pas als hij die dit nog verhindert, weg is."
                },
                "8": {
                    "verse_nr": "8",
                    "verse": "Dan zal de \u2018mens van zeer grote zonde\u2019 in de openbaarheid treden. Maar de Here Jezus zal hem door zijn adem vernietigen en hem, als Hij terugkomt, alleen al door zijn stralende verschijning machteloos maken."
                },
                "9": {
                    "verse_nr": "9",
                    "verse": "De \u2018mens van zeer grote zonde\u2019 zal komen en optreden als Satan zelf, vol duivelse list en kracht. Hij zal iedereen een rad voor de ogen draaien, door allerlei opzienbarende, bedrieglijke wonderen te doen."
                },
                "10": {
                    "verse_nr": "10",
                    "verse": "In elk geval de mensen die op weg zijn naar de ondergang, omdat zij niets willen weten van de waarheid waardoor zij gered hadden kunnen worden."
                },
                "11": {
                    "verse_nr": "11",
                    "verse": "Omdat zij niet van de waarheid houden, laat God hen met hun hele hart in leugens geloven."
                },
                "12": {
                    "verse_nr": "12",
                    "verse": "Zij zullen allemaal veroordeeld worden, omdat zij niet de waarheid geloven, maar met genoegen onrecht accepteren."
                },
                "13": {
                    "verse_nr": "13",
                    "verse": "Maar wij moeten God altijd voor u danken, vrienden. De Here houdt van u. Hij heeft u uitgekozen als de eersten in Thessalonica die gered zouden worden, om u voor Zichzelf af te zonderen door de Heilige Geest en door uw geloof in de waarheid."
                },
                "14": {
                    "verse_nr": "14",
                    "verse": "Hij heeft u via ons het goede nieuws verteld en u geroepen om deel te krijgen aan de eer en macht van onze Here Jezus Christus."
                },
                "15": {
                    "verse_nr": "15",
                    "verse": "Wees dus standvastig en houd vast aan de leer die wij u mondeling of per bief hebben onderwezen."
                },
                "16": {
                    "verse_nr": "16",
                    "verse": "Wij hebben ervaren dat God, onze Vader, die zoveel van ons houdt, zo goed is ons altijd weer moed en hoop te geven."
                },
                "17": {
                    "verse_nr": "17",
                    "verse": "Daarom vragen wij Hem en onze Here Jezus Christus u te bemoedigen en kracht te geven om goed te doen in woord en daad."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Blijf het goede doen - Broeders en zusters, ik vraag u voor ons te blijven bidden. Bid dat het goede nieuws van de Here zich snel zal verspreiden en overal zo\u02bcn invloed op de mensen zal hebben dat zij Hem gaan eren, zoals ook bij u het geval is."
                },
                "2": {
                    "verse_nr": "2",
                    "verse": "Bid ook dat wij bewaard mogen blijven voor slechte en kwaadaardige mensen, want niet iedereen is te vertrouwen."
                },
                "3": {
                    "verse_nr": "3",
                    "verse": "Wij weten dat de Here wel te vertrouwen is. Hij zal u sterk maken en u tegen de aanvallen van de duivel beschermen."
                },
                "4": {
                    "verse_nr": "4",
                    "verse": "De Here geeft ons de overtuiging dat u altijd zult doen wat wij u zeggen."
                },
                "5": {
                    "verse_nr": "5",
                    "verse": "De Here moge u een steeds beter begrip geven van Gods liefde en Christus\u02bc geduld."
                },
                "6": {
                    "verse_nr": "6",
                    "verse": "Broeders en zusters, namens de Here Jezus Christus moeten wij u zeggen dat u geen contact meer mag hebben met christenen die hun plicht verzaken en niet doen wat wij u hebben geleerd."
                },
                "7": {
                    "verse_nr": "7",
                    "verse": "U weet zelf hoe wij bij u hebben geleefd. Daaraan kunt u een voorbeeld nemen. U hebt gezien hoe wij onze plicht vervuld hebben."
                },
                "8": {
                    "verse_nr": "8",
                    "verse": "Wij hebben van niemand geprofiteerd, dag en nacht hebben wij hard gewerkt om niemand tot last te zijn."
                },
                "9": {
                    "verse_nr": "9",
                    "verse": "Wij hadden dat overigens best van u mogen vragen, maar hebben het niet gedaan om u tot een voorbeeld te zijn. Leef daar dan ook naar!"
                },
                "10": {
                    "verse_nr": "10",
                    "verse": "Toen wij nog bij u waren, hebben we u er al op gewezen dat wie niet wil werken, ook niet zal eten."
                },
                "11": {
                    "verse_nr": "11",
                    "verse": "Want wij horen dat er sommigen onder u zijn die hun plichten niet vervullen. Zij willen zich niet vermoeien met werken, maar zich wel bemoeien met andermans zaken."
                },
                "12": {
                    "verse_nr": "12",
                    "verse": "In de naam van de Here Jezus Christus dragen wij zulke mensen op rustig aan het werk te gaan en hun eigen brood te verdienen."
                },
                "13": {
                    "verse_nr": "13",
                    "verse": "Wat uzelf betreft, broeders en zusters, laat u niet ontmoedigen en blijf het goede doen."
                },
                "14": {
                    "verse_nr": "14",
                    "verse": "Als iemand niet luistert naar wat wij in deze brief zeggen, moet u hem als ongehoorzaam bestempelen en links laten liggen, dan zal hij zich wel schamen."
                },
                "15": {
                    "verse_nr": "15",
                    "verse": "Behandel hem niet als een vijand, maar als een broeder die gewaarschuwd moet worden."
                },
                "16": {
                    "verse_nr": "16",
                    "verse": "Ik wens u toe dat de Here van de vrede u altijd zijn vrede zal laten ervaren, wat er ook gebeurt. Laat Hij bij u allen zijn."
                },
                "17": {
                    "verse_nr": "17",
                    "verse": "Zoals aan het slot van al mijn brieven, schrijf ik, Paulus, zelf de groet. Daaraan kunt u zien dat een brief van mij komt. Kijk, zo schrijf ik."
                },
                "18": {
                    "verse_nr": "18",
                    "verse": "Ik wens u allen de genade van onze Here Jezus Christus toe."
                }
            }
        }
    }
}