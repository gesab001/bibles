{
    "version": "htb",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Leven in het licht van God - Het was er vanaf het begin, het Woord dat leven geeft. Wij hebben het Woord gehoord, met eigen ogen gezien, met onze handen aangeraakt."
                },
                "2": {
                    "verse_nr": "2",
                    "verse": "Het leven is niet langer verborgen, want wij hebben het zelf gezien. En omdat wij het zelf gezien hebben, maken wij het ook aan u bekend. Het eeuwige leven was bij de Vader en is voor ons zichtbaar geworden."
                },
                "3": {
                    "verse_nr": "3",
                    "verse": "Wat wij gezien en gehoord hebben, vertellen wij ook verder omdat wij graag willen dat velen deel zullen hebben aan onze gemeenschap met de Vader en zijn Zoon Jezus Christus."
                },
                "4": {
                    "verse_nr": "4",
                    "verse": "Wij schrijven u dit allemaal om u te laten delen in de blijdschap die wij hebben ervaren."
                },
                "5": {
                    "verse_nr": "5",
                    "verse": "Wat wij van God gehoord hebben en hierbij doorgeven, is dit:"
                },
                "6": {
                    "verse_nr": "6",
                    "verse": "God is licht en er is in Hem geen spoor van duisternis. Als wij dus zeggen dat wij bij Hem horen, maar in het donker leven, liegen wij. Wat wij zeggen, is niet waar."
                },
                "7": {
                    "verse_nr": "7",
                    "verse": "Maar als wij in het licht van God leven, zoals Hijzelf in het licht is, dan zijn wij \u00e9\u00e9n met elkaar en wast het bloed van zijn Zoon Jezus ons schoon van al onze zonden."
                },
                "8": {
                    "verse_nr": "8",
                    "verse": "Als wij beweren zonder zonde te zijn, bedriegen wij onszelf en doen wij de waarheid geweld aan."
                },
                "9": {
                    "verse_nr": "9",
                    "verse": "Maar als wij onze zonden bekennen, is God zo trouw en rechtvaardig ons die te vergeven. Dan reinigt Hij ons van alles wat we verkeerd hebben gedaan."
                },
                "10": {
                    "verse_nr": "10",
                    "verse": "Als wij beweren nooit gezondigd te hebben, zeggen wij daarmee dat God een leugenaar is en woont zijn woord niet in ons."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Houd niet van de zondige wereld - Kinderen, ik zeg dit om u van de zonde af te houden. Maar als iemand zondigt, hebben wij een rechtvaardige advocaat die ons verdedigt bij de Vader: Jezus Christus."
                },
                "2": {
                    "verse_nr": "2",
                    "verse": "Hij nam de straf voor onze zonden op Zich en verzoende ons zo met God. Hij is het offer voor onze zonden en niet alleen voor de onze, maar ook voor die van de hele wereld."
                },
                "3": {
                    "verse_nr": "3",
                    "verse": "Hoe kunnen wij er zeker van zijn dat wij bij Hem horen? Als we doen wat Hij zegt!"
                },
                "4": {
                    "verse_nr": "4",
                    "verse": "Als iemand zegt dat hij Hem kent, maar niet doet wat Hij zegt, is hij een leugenaar. Zo iemand doet de waarheid geweld aan."
                },
                "5": {
                    "verse_nr": "5",
                    "verse": "Maar wie doet wat God van hem vraagt, is vol van zijn liefde. Daaraan is te zien of u christen bent of niet."
                },
                "6": {
                    "verse_nr": "6",
                    "verse": "Ieder die zegt \u00e9\u00e9n te zijn met Hem, moet leven zoals Jezus leefde."
                },
                "7": {
                    "verse_nr": "7",
                    "verse": "Beste vrienden, ik schrijf u geen nieuw maar een oud gebod, u kent het al vanaf het begin."
                },
                "8": {
                    "verse_nr": "8",
                    "verse": "Toch is het steeds weer nieuw en het betreft zowel Christus als u. Als wij dit gebod gehoorzamen door elkaar lief te hebben, verdwijnt de duisternis uit ons leven en komt het ware licht binnen."
                },
                "9": {
                    "verse_nr": "9",
                    "verse": "Wie beweert in dat licht te leven, maar een hekel aan zijn broeder heeft, leeft nog steeds in het donker."
                },
                "10": {
                    "verse_nr": "10",
                    "verse": "Maar wie van zijn broeder houdt, leeft in het licht en gaat zijn weg zonder te struikelen."
                },
                "11": {
                    "verse_nr": "11",
                    "verse": "Wie een hekel aan zijn broeder heeft, leeft in het donker en weet niet waar hij loopt. Omdat het donker is, kan hij niets zien."
                },
                "12": {
                    "verse_nr": "12",
                    "verse": "Ik schrijf u dit allemaal, vrienden, omdat uw zonden vergeven zijn door wat Christus voor u heeft gedaan."
                },
                "13": {
                    "verse_nr": "13",
                    "verse": "Ik schrijf dit allemaal, vaders, omdat u Christus kent, die er vanaf het begin geweest is. Ik schrijf dit allemaal, jongelui, omdat u het van de duivel hebt gewonnen."
                },
                "14": {
                    "verse_nr": "14",
                    "verse": "Dus, kinderen, u kent de Vader. En vaders, u kent Christus, die er vanaf het begin geweest is. En, jongelui, u bent sterk, houd vast aan wat God heeft gezegd, u hebt het van de duivel gewonnen."
                },
                "15": {
                    "verse_nr": "15",
                    "verse": "Houd niet van de zondige wereld en van wat die te bieden heeft, want als u van de wereld houdt, blijkt daaruit dat u de liefde van de Vader hebt afgewezen."
                },
                "16": {
                    "verse_nr": "16",
                    "verse": "Alles wat van de wereld is\u2014de zondige begeerten, de hebzucht en de hoogmoed, die door macht en bezit ontstaat\u2014is er niet door de Vader, maar door de wereld."
                },
                "17": {
                    "verse_nr": "17",
                    "verse": "Aan de wereld en haar zondige begeerten komt een einde, maar wie doet wat God wil, zal eeuwig blijven leven."
                },
                "18": {
                    "verse_nr": "18",
                    "verse": "Vrienden, de wereld loopt op haar einde. U hebt gehoord dat de antichrist zal komen. Maar ik wil u erop wijzen dat er al heel wat vijanden van Christus rondlopen. Daaruit blijkt duidelijk dat het laatste uur voor de wereld geslagen heeft."
                },
                "19": {
                    "verse_nr": "19",
                    "verse": "Die vijanden van Christus hebben vroeger bij ons gehoord, maar niet echt. Anders zouden ze bij ons zijn gebleven. Door ons de rug toe te keren, hebben zij laten zien dat ze niet allemaal bij ons hoorden."
                },
                "20": {
                    "verse_nr": "20",
                    "verse": "U bent heel anders, want de Heilige Geest is in u komen wonen en daardoor kent u de waarheid."
                },
                "21": {
                    "verse_nr": "21",
                    "verse": "Ik schrijf u dus niet omdat u de waarheid niet zou kennen, maar omdat u de waarheid van de leugen moet kunnen onderscheiden."
                },
                "22": {
                    "verse_nr": "22",
                    "verse": "En wie is de leugenaar? Dat is degene die zegt dat Jezus niet de Christus is. Zo iemand is een vijand van Christus, een antichrist, omdat hij niet gelooft in God de Vader en in zijn Zoon Jezus Christus."
                },
                "23": {
                    "verse_nr": "23",
                    "verse": "Want wie niet in de Zoon gelooft, kent ook de Vader niet. Maar wie in de Zoon gelooft, kent ook de Vader."
                },
                "24": {
                    "verse_nr": "24",
                    "verse": "Blijf trouw aan wat u in het begin gehoord hebt. Als u dat doet, zult u altijd \u00e9\u00e9n zijn met de Zoon en de Vader."
                },
                "25": {
                    "verse_nr": "25",
                    "verse": "Christus, de Zoon, heeft ons het eeuwige leven beloofd."
                },
                "26": {
                    "verse_nr": "26",
                    "verse": "Ik vond het mijn plicht u te waarschuwen voor de mensen die proberen u op een dwaalspoor te brengen."
                },
                "27": {
                    "verse_nr": "27",
                    "verse": "Maar u hebt de Heilige Geest ontvangen en Hij woont in u. Daarom hoeft niemand anders u te leren wat God wil, want Hij Zelf is uw Leraar. Wat Hij zegt, is de waarheid en geen leugen. Doe daarom wat de Heilige Geest u geleerd heeft en blijf \u00e9\u00e9n met Christus."
                },
                "28": {
                    "verse_nr": "28",
                    "verse": "Nogmaals, vrienden, blijf \u00e9\u00e9n met de Here. Dan zullen wij Hem kunnen ontmoeten en ons niet voor Hem hoeven te schamen."
                },
                "29": {
                    "verse_nr": "29",
                    "verse": "Omdat wij weten dat God goed en rechtvaardig is, mogen wij terecht aannemen dat alle mensen die doen wat goed en rechtvaardig is, kinderen van God zijn."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Het nieuwe leven van God - Wat heeft de Vader geweldig veel liefde voor ons! Wij h\u00e9ten niet alleen zijn kinderen, wij z\u00edjn het ook. De mensen die God niet kennen, begrijpen daar niets van."
                },
                "2": {
                    "verse_nr": "2",
                    "verse": "Ja, vrienden, wij zijn kinderen van God en kunnen ons er geen voorstelling van maken hoe het later zal zijn. Maar wij weten \u00e9\u00e9n ding: als Christus komt, zullen wij zijn zoals Hij, omdat wij Hem dan zien zoals Hij werkelijk is."
                },
                "3": {
                    "verse_nr": "3",
                    "verse": "Ieder die dit gelooft, leidt een rein leven omdat Christus rein is."
                },
                "4": {
                    "verse_nr": "4",
                    "verse": "Wie zondigt, overtreedt de wet van God, want elke zonde is een overtreding van die wet."
                },
                "5": {
                    "verse_nr": "5",
                    "verse": "U weet dat de Zoon van God mens geworden is om onze zonden te kunnen wegnemen. En Hij kon dat omdat Hij nooit gezondigd heeft."
                },
                "6": {
                    "verse_nr": "6",
                    "verse": "Als wij \u00e9\u00e9n met Hem blijven, zullen wij ook niet zondigen. Maar de mensen die blijven zondigen, moeten goed beseffen dat zij zondigen omdat zij Christus nooit echt hebben gekend."
                },
                "7": {
                    "verse_nr": "7",
                    "verse": "Laat u door niemand iets wijs maken, vrienden: een rechtvaardige is iemand die rechtvaardig leeft, zoals ook Christus rechtvaardig is."
                },
                "8": {
                    "verse_nr": "8",
                    "verse": "Maar wie blijft zondigen, bewijst daarmee dat hij bij de duivel hoort, die nadat hij voor het eerst gezondigd had, altijd is blijven zondigen. Maar de Zoon van God is gekomen om aan de activiteiten van de duivel een einde te maken."
                },
                "9": {
                    "verse_nr": "9",
                    "verse": "Wie uit God geboren is, zondigt niet, omdat de levenskracht van God in hem is. Hij kan niet doorgaan met zondigen, omdat God zijn Vader is."
                },
                "10": {
                    "verse_nr": "10",
                    "verse": "Wij kunnen nu dus zien wie een kind van God en wie een kind van de duivel is. Wie verkeerde dingen doet en ook niet van zijn broeder houdt, hoort niet bij het gezin van God."
                },
                "11": {
                    "verse_nr": "11",
                    "verse": "Want u hebt vanaf het begin gehoord dat wij elkaar moeten liefhebben."
                },
                "12": {
                    "verse_nr": "12",
                    "verse": "Wij moeten niet zijn als Ka\u00efn, die bij de duivel hoorde en zijn broer vermoordde. Waarom deed hij dat? Omdat Ka\u00efn verkeerde dingen had gedaan en wist dat zijn broer eerlijk en goed leefde."
                },
                "13": {
                    "verse_nr": "13",
                    "verse": "Het hoeft u dus niet te verbazen, broeders en zusters, als de wereld u haat."
                },
                "14": {
                    "verse_nr": "14",
                    "verse": "Als wij van elkaar houden, blijkt daaruit dat wij van de dood naar het leven zijn overgegaan. Maar wie niet liefheeft, blijft in de dood."
                },
                "15": {
                    "verse_nr": "15",
                    "verse": "Wie zijn broeder of zuster haat, heeft hem in zijn hart eigenlijk al vermoord. En u weet dat er in het hart van een moordenaar geen plaats is voor het eeuwige leven van God."
                },
                "16": {
                    "verse_nr": "16",
                    "verse": "Door het voorbeeld van Christus, die voor ons gestorven is, weten wij wat echte liefde is. Daarom moeten ook wij ons leven opofferen voor onze broeders."
                },
                "17": {
                    "verse_nr": "17",
                    "verse": "Als iemand genoeg heeft om van te leven en ziet dat zijn broeder of zuster gebrek lijdt, maar zich verhardt en hem niet helpt, hoe kan Gods liefde dan in hem blijven?"
                },
                "18": {
                    "verse_nr": "18",
                    "verse": "Vrienden, wij moeten ophouden te z\u00e9ggen dat we van elkaar houden. Wij moeten echt van elkaar houden en het uit onze daden laten blijken."
                },
                "19": {
                    "verse_nr": "19",
                    "verse": "Daaraan kunnen wij weten of de waarheid onze vader is. Dan zullen wij niet bang voor God hoeven te zijn."
                },
                "20": {
                    "verse_nr": "20",
                    "verse": "Maar ook als ons geweten ons aanklaagt, is God toch groter dan ons geweten. Hij weet alles."
                },
                "21": {
                    "verse_nr": "21",
                    "verse": "Als ons geweten ons niet aanklaagt, vrienden, kunnen wij vol vertrouwen naar God opkijken."
                },
                "22": {
                    "verse_nr": "22",
                    "verse": "Wij krijgen wat wij van Hem vragen, omdat wij Hem gehoorzamen en doen wat Hij wil."
                },
                "23": {
                    "verse_nr": "23",
                    "verse": "God vraagt van ons dat wij in zijn Zoon Jezus Christus geloven en dat wij van elkaar houden, zoals Christus ons heeft opgedragen."
                },
                "24": {
                    "verse_nr": "24",
                    "verse": "De mensen die zich houden aan wat God heeft gezegd, blijven \u00e9\u00e9n met Hem en Hij blijft \u00e9\u00e9n met hen. Door de Geest die God ons heeft gegeven, weten wij dat Hij \u00e9\u00e9n met ons blijft."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Leven vanuit Gods liefde - Vrienden, geloof niet iedere geest, maar ga eerst na of iemand door de Geest van God bezield wordt, want er lopen nogal wat valse profeten op deze wereld rond."
                },
                "2": {
                    "verse_nr": "2",
                    "verse": "Hieraan kunnen wij weten of Gods Geest spreekt: ieder die erkent dat Jezus Christus een mens van vlees en bloed geworden is, zegt dat door de Geest van God."
                },
                "3": {
                    "verse_nr": "3",
                    "verse": "Ieder die dat ontkent, heeft de geest van de antichrist, de vijand van Christus, waarvan wij weten dat hij komen zou, maar die nu al in de wereld actief is."
                },
                "4": {
                    "verse_nr": "4",
                    "verse": "Vrienden, u komt uit God voort en hebt zijn tegenstanders overwonnen, want Hij die in u woont, is machtiger dan hij die de wereld beheerst."
                },
                "5": {
                    "verse_nr": "5",
                    "verse": "De tegenstanders van God horen bij de wereld en maken zich dus alleen maar druk om dingen die van de wereld zijn. Daarom hebben zij in de wereld ook iets te zeggen."
                },
                "6": {
                    "verse_nr": "6",
                    "verse": "Omdat wij het eigendom van God zijn, zullen alleen de mensen die Hem kennen, naar ons luisteren en de anderen niet. Op die manier is het mogelijk om te onderscheiden of iets namens God gezegd wordt of niet, of het waarheid is of leugen."
                },
                "7": {
                    "verse_nr": "7",
                    "verse": "Vrienden, laten wij elkaar liefhebben want de liefde komt van God. Wie liefheeft, is uit God geboren en kent God."
                },
                "8": {
                    "verse_nr": "8",
                    "verse": "Maar wie niet liefheeft, kent God niet, want God is Zelf liefde."
                },
                "9": {
                    "verse_nr": "9",
                    "verse": "God heeft ons laten zien hoe groot zijn liefde voor ons is, door zijn enige Zoon de wereld in te sturen. Door Hem wilde God ons nieuw leven geven."
                },
                "10": {
                    "verse_nr": "10",
                    "verse": "De liefde waarover het hier gaat, is niet onze liefde voor God, maar zijn liefde voor ons. Daarom stuurde Hij zijn Zoon, die de straf voor onze zonden op Zich heeft genomen om de verhouding tussen God en ons weer goed te maken."
                },
                "11": {
                    "verse_nr": "11",
                    "verse": "Omdat God ons zo heeft liefgehad, moeten wij elkaar ook liefhebben."
                },
                "12": {
                    "verse_nr": "12",
                    "verse": "Niemand heeft God ooit gezien, maar als wij elkaar liefhebben, leeft God in ons, dan is zijn liefde volledig in ons aanwezig."
                },
                "13": {
                    "verse_nr": "13",
                    "verse": "En Hij heeft ons zijn Heilige Geest gegeven, daardoor weten wij dat wij \u00e9\u00e9n met Hem zijn en Hij \u00e9\u00e9n met ons is."
                },
                "14": {
                    "verse_nr": "14",
                    "verse": "Omdat wij het met eigen ogen hebben gezien, getuigen wij ervan dat God zijn Zoon gestuurd heeft als Redder van de wereld."
                },
                "15": {
                    "verse_nr": "15",
                    "verse": "Ieder die dit gelooft en zegt dat Jezus de Zoon van God is, blijft \u00e9\u00e9n met God."
                },
                "16": {
                    "verse_nr": "16",
                    "verse": "Wij hebben de liefde van God leren kennen en vertrouwen daarop. God is liefde. Wie blijft liefhebben, blijft \u00e9\u00e9n met God."
                },
                "17": {
                    "verse_nr": "17",
                    "verse": "Als de liefde in ons haar doel bereikt, kunnen wij vol vertrouwen de dag van het grote oordeel tegemoet zien, omdat wij in deze wereld leven zoals Christus er leefde."
                },
                "18": {
                    "verse_nr": "18",
                    "verse": "In de liefde is geen plaats voor angst. Integendeel, de volmaakte liefde verdrijft de angst. Angst houdt altijd verband met straf. Wie nog angst kent, kent de volmaakte liefde nog niet."
                },
                "19": {
                    "verse_nr": "19",
                    "verse": "Dat wij Hem liefhebben, komt doordat Hij ons het eerst heeft liefgehad."
                },
                "20": {
                    "verse_nr": "20",
                    "verse": "Als iemand zegt dat hij van God houdt, maar een hekel aan zijn broeder of zuster heeft, is hij een leugenaar. Als hij niet van de ander houdt die hij kan zien, hoe kan hij dan van God houden die hij nooit heeft gezien?"
                },
                "21": {
                    "verse_nr": "21",
                    "verse": "God heeft duidelijk gezegd dat wij niet alleen van Hem moeten houden, maar ook van onze broeders en zusters."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Jezus Christus is de Zoon van God - Ieder die gelooft dat Jezus de Christus is, dat Hij Gods Zoon en onze Redder is, is een kind van God. En ieder die van de Vader houdt, houdt ook van diens kinderen."
                },
                "2": {
                    "verse_nr": "2",
                    "verse": "Hieruit volgt dus dat wij, als wij God liefhebben en doen wat Hij zegt, ook zijn kinderen liefhebben."
                },
                "3": {
                    "verse_nr": "3",
                    "verse": "Want God liefhebben, is doen wat Hij zegt. En dat is helemaal niet zo moeilijk."
                },
                "4": {
                    "verse_nr": "4",
                    "verse": "Elk kind van God kan de wereld overwinnen door op Hem te vertrouwen."
                },
                "5": {
                    "verse_nr": "5",
                    "verse": "Alleen als wij geloven dat Jezus de Zoon van God is, kunnen wij de wereld overwinnen."
                },
                "6": {
                    "verse_nr": "6",
                    "verse": "Wij weten dat Jezus de Zoon van God is omdat dat bevestigd is door zijn doop in water en door het bloed van zijn dood. En ook de Heilige Geest die altijd de waarheid spreekt, zegt dat Hij de Zoon van God is."
                },
                "7": {
                    "verse_nr": "7",
                    "verse": "Er zijn dus drie getuigen in de hemel: de Vader, het Woord en de Heilige Geest, en samen zijn Zij \u00e9\u00e9n."
                },
                "8": {
                    "verse_nr": "8",
                    "verse": "En er zijn drie getuigen op aarde: de Heilige Geest, het water en het bloed, en ook deze drie horen bij elkaar."
                },
                "9": {
                    "verse_nr": "9",
                    "verse": "Als wij mensen geloven die getuigen, moeten wij z\u00e9ker het getuigenis van God aannemen. Hij zegt dat Jezus Christus zijn Zoon is."
                },
                "10": {
                    "verse_nr": "10",
                    "verse": "Ieder die dit gelooft, heeft het getuigenis van God aanvaard. Als iemand dit niet gelooft, zegt hij daarmee dat God een leugenaar is, omdat hij niet gelooft wat God over zijn Zoon heeft gezegd."
                },
                "11": {
                    "verse_nr": "11",
                    "verse": "En wat heeft God dan wel gezegd? Dat Hij ons eeuwig leven heeft gegeven en dat dit leven in zijn Zoon is."
                },
                "12": {
                    "verse_nr": "12",
                    "verse": "Wie dus de Zoon van God heeft, heeft het leven, maar wie de Zoon van God niet heeft, heeft het leven niet."
                },
                "13": {
                    "verse_nr": "13",
                    "verse": "Ik heb dit geschreven aan u die in de Zoon van God gelooft, om u de zekerheid te geven dat u eeuwig leven hebt."
                },
                "14": {
                    "verse_nr": "14",
                    "verse": "Wij weten dat Hij naar ons luistert als wij Hem iets vragen wat met zijn wil overeenstemt."
                },
                "15": {
                    "verse_nr": "15",
                    "verse": "En als wij weten dat Hij naar ons luistert, mogen wij er ook zeker van zijn dat Hij ons geeft wat wij Hem vragen."
                },
                "16": {
                    "verse_nr": "16",
                    "verse": "Als u iemand ziet zondigen op een manier die niet de dood tot gevolg heeft, vraag God dan het hem niet toe te rekenen. Als hij geen dodelijke zonde heeft gedaan, zal God hem het leven geven. Er bestaat namelijk een zonde die dodelijk is, en ik zeg niet dat u moet bidden voor iemand die zo zwaar gezondigd heeft."
                },
                "17": {
                    "verse_nr": "17",
                    "verse": "Alle onrecht is zonde, maar niet alle zonde is dodelijk."
                },
                "18": {
                    "verse_nr": "18",
                    "verse": "Wij weten dat ieder die een kind van God is, niet zondigt, want de Zoon van God beschermt hem en de duivel kan hem niets doen."
                },
                "19": {
                    "verse_nr": "19",
                    "verse": "Wij weten dat wij kinderen van God zijn en dat de hele wereld in de macht van de duivel is."
                },
                "20": {
                    "verse_nr": "20",
                    "verse": "Wij weten dat de Zoon van God gekomen is en ons heeft laten zien hoe wij de enige en echte God kunnen leren kennen. Wij zijn \u00e9\u00e9n met de ware God door zijn Zoon Jezus Christus. Hij is de ware God, Hem te kennen, is het eeuwige leven."
                },
                "21": {
                    "verse_nr": "21",
                    "verse": "Vrienden, houd u ver van alles wat Gods plaats in uw hart zou kunnen innemen."
                }
            }
        }
    }
}