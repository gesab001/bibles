{
    "version": "htb",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Een leven vol moeilijkheden en verleidingen - Van: Jakobus, een dienaar van God en van de Here Jezus Christus. Aan: de Joodse christenen uit de twaalf stammen die over de hele wereld verstrooid zijn."
                },
                "2": {
                    "verse_nr": "2",
                    "verse": "Beste broeders en zusters, is uw leven vol moeilijkheden en verleidingen? Wees dan maar blij,"
                },
                "3": {
                    "verse_nr": "3",
                    "verse": "want als uw geloof die beproeving doorstaat, kan uw geduld groeien."
                },
                "4": {
                    "verse_nr": "4",
                    "verse": "Als uw geduld dan volgroeid is, zult u zelf volgroeid zijn, alles aankunnen en een sterk en zuiver karakter hebben."
                },
                "5": {
                    "verse_nr": "5",
                    "verse": "Als u wilt weten wat God van u verwacht, vraag het Hem en Hij zal het u graag vertellen. Want Hij staat altijd klaar om ieder die Hem daarom vraagt, voldoende wijsheid te geven, Hij zal het u niet kwalijk nemen."
                },
                "6": {
                    "verse_nr": "6",
                    "verse": "Maar als u Hem erom vraagt, moet u ook verwachten dat Hij het zal geven. Iemand die twijfelt, lijkt op een golf van de zee die door de wind heen en weer gejaagd wordt."
                },
                "7": {
                    "verse_nr": "7",
                    "verse": "Zo iemand moet niet denken dat de Here hem iets zal geven,"
                },
                "8": {
                    "verse_nr": "8",
                    "verse": "als hij twijfelachtig is en onzeker in zijn optreden."
                },
                "9": {
                    "verse_nr": "9",
                    "verse": "Een christen die in de wereld weinig aanzien heeft, moet er trots op zijn dat hij in Gods ogen groot is."
                },
                "10": {
                    "verse_nr": "10",
                    "verse": "Maar een rijke christen mag blij zijn als hij beseft dat zijn rijkdom voor God niets betekent. Rijkdom gaat voorbij."
                },
                "11": {
                    "verse_nr": "11",
                    "verse": "Net als een mooie veldbloem die door de brandende zon en de hete wind verwelkt. Het zal niet lang meer duren of de rijke sterft en moet zijn bezittingen achterlaten."
                },
                "12": {
                    "verse_nr": "12",
                    "verse": "Gelukkig is hij die telkens verleidingen weerstaat en niet doet wat verkeerd is, want later zal hij als beloning de kroon krijgen die God beloofd heeft aan allen die Hem liefhebben: het eeuwige leven."
                },
                "13": {
                    "verse_nr": "13",
                    "verse": "Maar als u moeite hebt om de zonde het hoofd te bieden, moet u niet zeggen dat God u in de verleiding brengt. God heeft nooit de neiging iets slechts te doen en Hij brengt niemand in verleiding."
                },
                "14": {
                    "verse_nr": "14",
                    "verse": "Het zijn uw eigen slechte verlangens die u in verleiding brengen."
                },
                "15": {
                    "verse_nr": "15",
                    "verse": "De slechte verlangens waar u aan toegeeft brengen u tot zonde en als de zonde volgroeid is, brengt die de dood voort."
                },
                "16": {
                    "verse_nr": "16",
                    "verse": "Broeders en zusters, verlaat dus nooit de weg van God."
                },
                "17": {
                    "verse_nr": "17",
                    "verse": "Alles wat goed en volmaakt is, wordt ons door God gegeven, Hij is de bron van alle licht. Hij is een en al licht en verandert nooit."
                },
                "18": {
                    "verse_nr": "18",
                    "verse": "Hij heeft ons, volgens zijn plan, nieuw leven gegeven door ons de waarheid bekend te maken. Zo zijn wij als het ware de eerste vruchten van zijn nieuwe schepping geworden."
                },
                "19": {
                    "verse_nr": "19",
                    "verse": "Beste vrienden, onthoud dit goed: wees snel met luisteren, maar traag met spreken, en word niet snel kwaad,"
                },
                "20": {
                    "verse_nr": "20",
                    "verse": "want kwaadheid veroorzaakt alleen maar dingen die tegen Gods wil ingaan."
                },
                "21": {
                    "verse_nr": "21",
                    "verse": "Wees zachtmoedig en reken voorgoed af met alles in uw leven wat vuil is of wat maar de schijn heeft slecht te zijn. Wees dankbaar voor het geweldige nieuws dat in ons geplant is, want daardoor kan onze ziel gered worden."
                },
                "22": {
                    "verse_nr": "22",
                    "verse": "Maar naar dat nieuws moet u niet alleen luisteren, u moet er ook naar handelen. Misleid uzelf niet."
                },
                "23": {
                    "verse_nr": "23",
                    "verse": "Want als u alleen maar luistert en niets doet, lijkt u op iemand die in de spiegel heeft gekeken"
                },
                "24": {
                    "verse_nr": "24",
                    "verse": "en meteen daarna weer vergeten is hoe hij er uitziet."
                },
                "25": {
                    "verse_nr": "25",
                    "verse": "Maar als u zich blijft verdiepen in Gods wet die vrijheid brengt, en die niet alleen goed onthoudt maar er ook naar leeft, dan zal God u zegenen in alles wat u doet."
                },
                "26": {
                    "verse_nr": "26",
                    "verse": "Als u zegt een christen te zijn, maar uw tong niet in bedwang houdt, maakt u zichzelf iets wijs. Uw godsdienst heeft niets te betekenen."
                },
                "27": {
                    "verse_nr": "27",
                    "verse": "De christen die zuiver is en op wie God onze Vader niets heeft aan te merken, zal wezen en weduwen bijstaan in hun nood. Hoe slecht en vuil de wereld ook is, hij zal zuiver blijven."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Zonder daden is het geloof dood - Broeders en zusters, nu u gelooft in Jezus Christus, onze glorierijke Heer, moet u geen onderscheid meer maken tussen rijk en arm."
                },
                "2": {
                    "verse_nr": "2",
                    "verse": "Stel u voor dat u bij elkaar bent en er komt iemand binnen met dure kleren aan en gouden ringen aan zijn vingers, en u doet onderdanig en zegt: \u2018Gaat u maar hier zitten, meneer. Dit is een goede plaats voor u.\u2019"
                },
                "3": {
                    "verse_nr": "3",
                    "verse": "Maar aan een arme man die tegelijk met die ander binnenkomt, schenkt u nauwelijks aandacht. Als u dan tegen hem zou zeggen: \u2018Blijf daar maar staan, of ga ergens op de grond zitten.\u2019"
                },
                "4": {
                    "verse_nr": "4",
                    "verse": "Dan zou u mensen op hun uiterlijk beoordelen. U zou zich laten leiden door verkeerde maatstaven."
                },
                "5": {
                    "verse_nr": "5",
                    "verse": "Luister naar mij, vrienden. God heeft de armen uitgekozen om rijk in het geloof te zijn. Het Koninkrijk van God is voor hen, want dat heeft God beloofd aan allen die Hem liefhebben."
                },
                "6": {
                    "verse_nr": "6",
                    "verse": "Hoe kunt u dan een arme man met minachting behandelen? Begrijpt u niet dat het de rijken zijn die u slecht behandelen en voor de rechtbank slepen?"
                },
                "7": {
                    "verse_nr": "7",
                    "verse": "Juist zij spotten met de goede naam van Jezus Christus die bij de doop over u is uitgeroepen."
                },
                "8": {
                    "verse_nr": "8",
                    "verse": "Het is goed om te doen wat de Here van u vraagt: \u2018Heb uw naaste net zo lief als uzelf.\u2019"
                },
                "9": {
                    "verse_nr": "9",
                    "verse": "Maar als de rijken bij u voorgetrokken worden, overtreedt u de wet van God, dan zondigt u."
                },
                "10": {
                    "verse_nr": "10",
                    "verse": "Als iemand zich aan de hele wet van God houdt, maar die op \u00e9\u00e9n punt overtreedt, is hij in feite net zo schuldig als iemand die de hele wet heeft overtreden."
                },
                "11": {
                    "verse_nr": "11",
                    "verse": "Want God, die gezegd heeft: \u2018U mag geen overspel plegen,\u2019 heeft ook gezegd: \u2018U mag niemand doodslaan.\u2019 Dus, als u de regel over het huwelijk niet hebt overtreden, maar wel iemand hebt vermoord, bent u toch schuldig aan het overtreden van Gods wet."
                },
                "12": {
                    "verse_nr": "12",
                    "verse": "Spreek en handel dus volgens de wet die vrijheid brengt, want daarnaar zult u geoordeeld worden. Wees u goed bewust van wat u doet en denkt!"
                },
                "13": {
                    "verse_nr": "13",
                    "verse": "Als u geen medelijden met anderen hebt gehad, zal God ook geen medelijden met u hebben. Maar als u wel medelijden met anderen hebt gehad, zal Gods medelijden het winnen van zijn oordeel."
                },
                "14": {
                    "verse_nr": "14",
                    "verse": "Broeders en zusters, wat voor zin heeft het te zeggen dat u christen bent als dat niet blijkt uit wat u voor anderen doet? Kunt u door zo\u02bcn geloof gered worden?"
                },
                "15": {
                    "verse_nr": "15",
                    "verse": "Als uw vriend niet genoeg te eten krijgt en bijna geen kleren heeft en u zegt tegen hem:"
                },
                "16": {
                    "verse_nr": "16",
                    "verse": "\u2018Het beste ermee, hoor! Vat geen kou en zorg dat je niet verhongert,\u2019 is dat toch zinloos als u hem niet geeft wat hij nodig heeft?"
                },
                "17": {
                    "verse_nr": "17",
                    "verse": "Het is wel duidelijk dat geloof alleen niets te betekenen heeft. U moet het ook laten blijken uit wat u doet. Geloof dat niet uit daden blijkt, is geen geloof, het is dood en zinloos."
                },
                "18": {
                    "verse_nr": "18",
                    "verse": "Iemand zou kunnen zeggen: \u2018Och, het hangt er maar van af hoe je het bekijkt. De een legt de nadruk op het geloof, de ander op de daden.\u2019 Wel, als dat zo is, hoe kunt u mij dan uw geloof laten zien, als dat niet uit uw daden blijkt? Ik zal u mijn geloof laten zien uit wat ik doe."
                },
                "19": {
                    "verse_nr": "19",
                    "verse": "Durven sommigen van u nog te beweren dat \u2018geloven alleen\u2019 genoeg is? Gelooft u dat er maar \u00e9\u00e9n God is? Dat is goed, maar dat geloven de boze geesten ook en zij beven van angst voor Hem!"
                },
                "20": {
                    "verse_nr": "20",
                    "verse": "Dwazen! Wanneer zult u eens leren dat geloven geen zin heeft als u niet tegelijk ook d\u00f3et wat God van u vraagt? Geloof dat niet met daden samengaat, is geen echt geloof."
                },
                "21": {
                    "verse_nr": "21",
                    "verse": "Weet u niet meer dat God onze voorvader Abraham rechtvaardigde om wat hij deed? Hij gehoorzaamde, zelfs al hield dat in dat hij zijn eigen zoon op een altaar moest offeren."
                },
                "22": {
                    "verse_nr": "22",
                    "verse": "Ziet u wat ik bedoel? Hij geloofde God en deed precies wat God van hem vroeg. Zijn geloof werd pas \u00e9cht geloof door wat hij deed."
                },
                "23": {
                    "verse_nr": "23",
                    "verse": "In de Boeken staat het zo: \u2018Abraham geloofde God en daarom beschouwde God hem als een rechtvaardig mens. God noemde hem zelfs zijn vriend.\u2019"
                },
                "24": {
                    "verse_nr": "24",
                    "verse": "Hieruit blijkt dus dat een mens gered wordt door wat hij gelooft \u00e9n door wat hij doet."
                },
                "25": {
                    "verse_nr": "25",
                    "verse": "De hoer Rachab is hier ook een voorbeeld van. Zij werd gered, omdat zij de Joodse boodschappers in haar huis verstopte en veilig de stad uit wist te krijgen, dus door haar daden."
                },
                "26": {
                    "verse_nr": "26",
                    "verse": "Zoals een lichaam zonder geest dood is, zo is ook geloof zonder daden dood."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Controle over de tong - Broeders en zusters, denk niet dat u allemaal leraren bent, want een leraar wordt strenger beoordeeld, omdat zijn verantwoording groter is."
                },
                "2": {
                    "verse_nr": "2",
                    "verse": "Als iemand in staat is zijn tong in bedwang te houden, bewijst hij daarmee dat hij zichzelf in alle opzichten goed in de hand heeft."
                },
                "3": {
                    "verse_nr": "3",
                    "verse": "Een paard gehoorzaamt door het bit dat het in de mond heeft, wij houden het paard daarmee in bedwang en kunnen het laten gaan waar wij willen."
                },
                "4": {
                    "verse_nr": "4",
                    "verse": "Met het roer dat toch maar een klein onderdeel van het schip is, kan de stuurman zijn grote schip sturen in de richting die hij wil, ook al staat er een sterke wind."
                },
                "5": {
                    "verse_nr": "5",
                    "verse": "Net als het bit van een paard en het roer van een schip, is ook de tong een klein ding, maar het kan zich erop beroemen dat het grote dingen heeft gedaan. E\u00e9n vonkje is genoeg om een heel bos in brand te zetten."
                },
                "6": {
                    "verse_nr": "6",
                    "verse": "Zo is ook de tong een vuur. Zij zit vol venijn en vergiftigt elk deel van het lichaam. En de tong zelf wordt in vlam gezet door de hel. Zij zet het hele leven in brand, met als gevolg verwoesting en ellende."
                },
                "7": {
                    "verse_nr": "7",
                    "verse": "De mensen kunnen allerlei dieren temmen, of het nu zoogdieren, vogels, reptielen of vissen zijn, en ze h\u00e9bben dat ook gedaan."
                },
                "8": {
                    "verse_nr": "8",
                    "verse": "Maar geen mens heeft ooit de tong kunnen temmen, ze is een rusteloos kwaad, vol dodelijk gif."
                },
                "9": {
                    "verse_nr": "9",
                    "verse": "De ene keer prijzen wij onze Here en Vader ermee en de andere keer vervloeken wij er mensen mee die naar het beeld van God gemaakt zijn."
                },
                "10": {
                    "verse_nr": "10",
                    "verse": "Wij prijzen en vervloeken met dezelfde mond. Maar dat is niet goed, broeders en zusters!"
                },
                "11": {
                    "verse_nr": "11",
                    "verse": "Er komt uit een en dezelfde bron toch ook niet afwisselend schoon en vuil water!"
                },
                "12": {
                    "verse_nr": "12",
                    "verse": "En van een vijgeboom plukt u toch ook geen olijven of vijgen van een wijnstok? En uit een zoutwaterbron komt toch ook geen zoet water?"
                },
                "13": {
                    "verse_nr": "13",
                    "verse": "Wie van u is wijs en verstandig? Dat kan alleen maar blijken uit iemands goede daden en liefdevolle wijsheid."
                },
                "14": {
                    "verse_nr": "14",
                    "verse": "Maar als u door jaloezie en eigenbelang vol wrok zit, kunt u zich nergens op beroemen, dan zou u de waarheid geweld aandoen."
                },
                "15": {
                    "verse_nr": "15",
                    "verse": "Want jaloezie en ego\u00efsme lijken in de verste verte niet op Gods wijsheid. Nee, zij zijn aards, ongeestelijk en duivels."
                },
                "16": {
                    "verse_nr": "16",
                    "verse": "Waar jaloezie en eigenbelang zijn, vindt u ook wanorde en meer van dat kwaad."
                },
                "17": {
                    "verse_nr": "17",
                    "verse": "Maar de wijsheid die van God komt, is bovenal zuiver. Zij is ook vreedzaam, vriendelijk en beleefd. Zij is bereid te praten en anderen gelijk te geven. Zij leeft intens met anderen mee en doet veel goed. Zij spreekt rechtuit en is zeker en oprecht."
                },
                "18": {
                    "verse_nr": "18",
                    "verse": "Vredestichters zaaien vrede en zij oogsten goedheid en rechtvaardigheid."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Dichter bij God - Maar hoe komt het dan dat u altijd ruzie maakt en vecht? Omdat er slechte verlangens in u zijn die u daartoe aanzetten."
                },
                "2": {
                    "verse_nr": "2",
                    "verse": "U verlangt naar iets dat u niet hebt, u bent tot moord geneigd en jaloers en dat levert u niets op. U bent strijdlustig en oorlogszuchtig. Maar de enige reden dat u niet hebt wat u wilt, is omdat u God er niet om vraagt."
                },
                "3": {
                    "verse_nr": "3",
                    "verse": "Of u bidt Hem er wel om, maar krijgt niets. Wel, dan hebt u het Hem op een verkeerde manier gevraagd. Als u Hem alleen iets voor uw eigen genoegen vraagt, geeft Hij het niet."
                },
                "4": {
                    "verse_nr": "4",
                    "verse": "Bedriegers, weet u niet dat als u vriendschap met de wereld sluit, dit betekent dat u een vijand van God bent? Wie voor de wereld kiest, maakt zichzelf tot vijand van God."
                },
                "5": {
                    "verse_nr": "5",
                    "verse": "Er staat niet voor niets in de Boeken: \u2018God wil de geest die Hij in ons liet wonen, helemaal voor Zich alleen hebben.\u2019"
                },
                "6": {
                    "verse_nr": "6",
                    "verse": "Maar Hij geeft ons steeds meer genade. Daarom staat er in de Boeken: \u2018God keert Zich tegen de hoogmoedigen, maar Hij is genadig voor wie nederig is.\u2019"
                },
                "7": {
                    "verse_nr": "7",
                    "verse": "Onderwerp u dus aan God, maar verzet u tegen de duivel en hij zal van u wegvluchten."
                },
                "8": {
                    "verse_nr": "8",
                    "verse": "Ga dichter naar God toe, dan komt God dichter bij u. Was uw handen, zondaars, u die op twee gedachten hinkt, laat uw hart zuiver voor God zijn."
                },
                "9": {
                    "verse_nr": "9",
                    "verse": "Beklaag uzelf, huil en jammer van ellende. Het lachen moet u vergaan, uw blijdschap moet omslaan in verdriet."
                },
                "10": {
                    "verse_nr": "10",
                    "verse": "Als u beseft dat u klein bent voor de Here, zal Hij u verheffen."
                },
                "11": {
                    "verse_nr": "11",
                    "verse": "Spreek geen kwaad van elkaar, broeders en zusters, en veroordeel elkaar niet. Want als u dat doet, veroordeelt u de wet van God die zegt dat wij elkaar moeten liefhebben. Het is niet aan u om uit te maken of die wet goed of slecht is. Wat u moet doen, is die wet gehoorzamen!"
                },
                "12": {
                    "verse_nr": "12",
                    "verse": "De enige die mag oordelen, is degene die ons die wet heeft gegeven. Hij kan ons redden of ons verloren laten gaan. Met welk recht veroordeelt u dan uw medemens?"
                },
                "13": {
                    "verse_nr": "13",
                    "verse": "Er zijn mensen onder u die zeggen: \u2018Vandaag of morgen gaan we naar die en die stad om zaken te doen. Wij zullen er een jaar blijven en goed winst maken.\u2019"
                },
                "14": {
                    "verse_nr": "14",
                    "verse": "Hoe weet u wat er morgen met u zal gebeuren? Uw leven lijkt op een damp, die er nu is en straks weer verdwijnt."
                },
                "15": {
                    "verse_nr": "15",
                    "verse": "U kunt beter zeggen: \u2018Als de Here het wil, zullen wij leven en dit of dat doen.\u2019"
                },
                "16": {
                    "verse_nr": "16",
                    "verse": "Maar de manier waarop u nu praat, getuigt van zelfingenomenheid. Dat is niet goed."
                },
                "17": {
                    "verse_nr": "17",
                    "verse": "Als u weet dat u iets moet doen maar het nalaat, zondigt u."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Wees geduldig en houd moed - De rijke mensen onder u kunnen beter in huilen uitbarsten en jammeren over de ellende die hun te wachten staat."
                },
                "2": {
                    "verse_nr": "2",
                    "verse": "Uw rijkdom is weggerot en uw mooie kleren zijn door de mot aangevreten."
                },
                "3": {
                    "verse_nr": "3",
                    "verse": "Uw zilver en goud zijn door roest aangetast. Die roest zal tegen u getuigen tegenover God en u zult erdoor worden verteerd als door een vuur. U blijft rijkdom verzamelen, terwijl de dag van het grote oordeel nabij is."
                },
                "4": {
                    "verse_nr": "4",
                    "verse": "Luister naar het geschreeuw van de landarbeiders die u niet hebt gegeven wat zij verdienden. De oppermachtige Here heeft hun geschreeuw ook gehoord."
                },
                "5": {
                    "verse_nr": "5",
                    "verse": "U hebt op aarde veel plezier gehad. U hebt in grote weelde geleefd en uzelf vetgemest, zoals een dier wordt vetgemest voor de slacht."
                },
                "6": {
                    "verse_nr": "6",
                    "verse": "U hebt goede mensen die zich niet tegen u konden verdedigen, veroordeeld en gedood."
                },
                "7": {
                    "verse_nr": "7",
                    "verse": "Broeders en zusters, wacht geduldig tot de Here terugkomt, zoals een boer tot de herfst wacht om zijn oogst binnen te halen."
                },
                "8": {
                    "verse_nr": "8",
                    "verse": "Wees dus geduldig en houd moed, want het duurt niet lang meer voordat de Here komt."
                },
                "9": {
                    "verse_nr": "9",
                    "verse": "Mopper niet op elkaar. Is op uzelf dan niets aan te merken? Ik wil u er nog eens op wijzen dat de Here eraan komt, opdat u hierom niet veroordeeld wordt."
                },
                "10": {
                    "verse_nr": "10",
                    "verse": "Neem een voorbeeld aan de profeten die namens de Here hebben gesproken. Als zij slecht behandeld werden, lieten zij het over hun kant gaan."
                },
                "11": {
                    "verse_nr": "11",
                    "verse": "Wij noemen hen gelukkig, omdat zij dwars door alles heen de Here trouw gebleven zijn. Denk maar eens aan Job, die het niet opgaf. U weet hoe het met hem afliep. Daaruit blijkt dat de Here liefdevol en goed is en vol medeleven zijn hulp geeft."
                },
                "12": {
                    "verse_nr": "12",
                    "verse": "Waar ik vooral de nadruk op wil leggen, vrienden, is dat u niet mag zweren, niet bij de hemel, niet bij de aarde, bij niets! Als u ja zegt, moet het ja zijn, en als u nee zegt, moet het nee zijn. Anders bent u strafbaar voor God."
                },
                "13": {
                    "verse_nr": "13",
                    "verse": "Als iemand van u het moeilijk heeft, laat hij dan bidden. Als iemand opgewekt is, laat hij een lied voor God zingen."
                },
                "14": {
                    "verse_nr": "14",
                    "verse": "Als iemand ziek is, laat hij de leiders van de gemeente vragen bij hem te komen om met hem te bidden en hem namens de Here met olie te zalven."
                },
                "15": {
                    "verse_nr": "15",
                    "verse": "Als zij in geloof bidden, zal de zieke genezen worden, de Here zal hem gezond maken. En als hij gezondigd heeft, zal de Here het hem vergeven."
                },
                "16": {
                    "verse_nr": "16",
                    "verse": "Beken daarom uw zonden aan elkaar en bid voor elkaar, zodat u genezen wordt. Want als een goed en rechtvaardig mens God om iets bidt, heeft dat een geweldige uitwerking."
                },
                "17": {
                    "verse_nr": "17",
                    "verse": "Elia was een gewoon mens, net als wij. Hij vroeg God of Hij geen regen meer op het land wilde laten vallen, en drie\u00ebneenhalf jaar lang viel er geen druppel regen!"
                },
                "18": {
                    "verse_nr": "18",
                    "verse": "Daarna vroeg hij God het weer te laten regenen en de regen viel in stromen neer. Het land werd weer fris en groen."
                },
                "19": {
                    "verse_nr": "19",
                    "verse": "Broeders en zusters, als een van u niet langer met de Here leeft, moet u hem weer bij de Here terugbrengen."
                },
                "20": {
                    "verse_nr": "20",
                    "verse": "Als u iemand van de verkeerde weg terugbrengt, redt u hem van de dood en bedekt u al zijn zonden."
                }
            }
        }
    }
}