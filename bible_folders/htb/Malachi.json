{
    "version": "htb",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het volk heeft geen eerbied meer voor God - Bij monde van de profeet Maleachi richtte de HERE de volgende boodschap tot Isra\u00ebl:"
                },
                "2": {
                    "verse_nr": "2",
                    "verse": "\u2018Ik heb u innig liefgehad,\u2019 zegt de HERE. \u2018O ja? Wanneer dan?\u2019 is uw antwoord. \u2018Ik toonde mijn liefde voor u door te houden van uw voorvader Jakob,\u2019 antwoordt de HERE. \u2018Dat was mijn eigen keus. Ik heb zelfs zijn broer Esau gehaat en Esau\u02bcs bergen en erfenis verwoest. Ik gaf het aan de jakhalzen in de woestijn."
                },
                "3": {
                    "verse_nr": "3",
                    "verse": "\u2018Ik heb u innig liefgehad,\u2019 zegt de HERE. \u2018O ja? Wanneer dan?\u2019 is uw antwoord. \u2018Ik toonde mijn liefde voor u door te houden van uw voorvader Jakob,\u2019 antwoordt de HERE. \u2018Dat was mijn eigen keus. Ik heb zelfs zijn broer Esau gehaat en Esau\u02bcs bergen en erfenis verwoest. Ik gaf het aan de jakhalzen in de woestijn."
                },
                "4": {
                    "verse_nr": "4",
                    "verse": "Als zijn nakomelingen zouden zeggen: \u201cWij willen deze puinhopen weer opbouwen,\u201d dan zou Ik, de HERE van de hemelse legers, antwoorden: \u201cProbeer het maar. Ik zal het werk weer vernietigen.\u201d Want hun land heet \u201cLand van de wetteloosheid\u201d en hun volk \u201cVolk waarop de HERE voor altijd toornig is.\u201d"
                },
                "5": {
                    "verse_nr": "5",
                    "verse": "Och Isra\u00ebl, kijk toch eens hoe groot de HERE is en wat Hij allemaal doet! Dan zult u zeggen: \u201cWerkelijk, de macht van de HERE reikt tot ver buiten ons gebied!\u201d"
                },
                "6": {
                    "verse_nr": "6",
                    "verse": "Een zoon heeft eerbied voor zijn vader en een knecht voor zijn heer. Maar als Ik uw vader ben, waar blijft dan de eerbied voor Mij? En als Ik uw Heer ben, waarom is er dan geen ontzag?\u2019 vraagt de HERE van de hemelse legers. \u2018Zelfs de priesters minachten Mij.\u2019"
                },
                "7": {
                    "verse_nr": "7",
                    "verse": "\u2018Wat? Doen w\u00edj dat?\u2019 zegt u. \u2018Wanneer hebben wij minachting voor U gehad?\u2019 \u2018Door op mijn altaar minderwaardig voedsel te offeren.\u2019 \u2018Minderwaardig voedsel? Wanneer is dat dan voorgekomen?\u2019 \u2018Dat gebeurt telkens wanneer wordt gezegd: \u201cHet offer voor de HERE hoeft niet zo waardevol te zijn\u201d."
                },
                "8": {
                    "verse_nr": "8",
                    "verse": "En als wordt toegestaan dat iemand een blind dier offert, is dat dan niet erg? Als de mensen wordt verteld dat zij gerust een kreupel of ziek dier mogen offeren, is dat dan niet vreselijk? Probeer uw gouverneur eens zoiets aan te bieden. Denkt u heus dat hij er blij mee zou zijn of u vriendelijk zou behandelen?"
                },
                "9": {
                    "verse_nr": "9",
                    "verse": "\u201cGod, heb medelijden met ons!\u201d Zo bidt u. \u201cGod wees ons genadig!\u201d Maar als dat soort giften als offer wordt gebracht, waarom zou Ik u dan gunstig gezind zijn?\u2019 vraagt de HERE van de hemelse legers."
                },
                "10": {
                    "verse_nr": "10",
                    "verse": "\u2018Och, was er maar \u00e9\u00e9n priester onder u die de deuren zou sluiten en zulke offers zou weigeren. Ik beleef aan u niet veel vreugde,\u2019 zegt de HERE van de hemelse legers, \u2018en uw offers zal Ik niet aannemen."
                },
                "11": {
                    "verse_nr": "11",
                    "verse": "Maar Ik zal worden ge\u00eberd onder de heidenen van het oosten tot het westen. Overal ter wereld zullen zij voor Mij wierook branden en zuivere graanoffers brengen. Want mijn naam zal bekend zijn onder de volken,\u2019 zegt de HERE van de hemelse legers."
                },
                "12": {
                    "verse_nr": "12",
                    "verse": "\u2018Maar u haalt mijn naam door het slijk door te zeggen dat mijn altaar niet belangrijk is en door de mensen aan te moedigen daarop goedkope, zieke offerdieren aan Mij te offeren."
                },
                "13": {
                    "verse_nr": "13",
                    "verse": "U zegt wel: \u201cWat is het moeilijk God te dienen en te doen wat Hij vraagt.\u201d Maar zijn geboden worden veracht. Stel u toch eens voor! Gestolen, kreupele en zieke dieren als offer voor God! Zou Ik zulke offers met genoegen aanvaarden?\u2019 vraagt de HERE."
                },
                "14": {
                    "verse_nr": "14",
                    "verse": "\u2018Vervloekt is de man die een mooie ram uit zijn kudde belooft, maar hem later vervangt door een ziek dier als offer aan de HERE. Want Ik ben een groot koning,\u2019 zegt de HERE van de hemelse legers, \u2018en alle volken hebben diep ontzag voor Mij.\u2019"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "De ontrouw van Gods volk - Laat de priesters luisteren naar deze waarschuwing van de HERE van de hemelse legers: \u2018Als uw gedrag niet verandert en u Mij niet eert, zal Ik u treffen met een vreselijke straf. In plaats van u te zegenen, zal Ik u bedelven onder vervloekingen. Ja, Ik heb mijn zegen al in vervloeking veranderd, omdat de dingen die voor Mij erg belangrijk zijn, niet serieus worden genomen."
                },
                "2": {
                    "verse_nr": "2",
                    "verse": "De ontrouw van Gods volk - Laat de priesters luisteren naar deze waarschuwing van de HERE van de hemelse legers: \u2018Als uw gedrag niet verandert en u Mij niet eert, zal Ik u treffen met een vreselijke straf. In plaats van u te zegenen, zal Ik u bedelven onder vervloekingen. Ja, Ik heb mijn zegen al in vervloeking veranderd, omdat de dingen die voor Mij erg belangrijk zijn, niet serieus worden genomen."
                },
                "3": {
                    "verse_nr": "3",
                    "verse": "Neem er nota van dat Ik uw kinderen zal afstraffen en u de uitwerpselen van die offerdieren in het gezicht zal werpen en u zelf zal weggooien als mest."
                },
                "4": {
                    "verse_nr": "4",
                    "verse": "Dan zult u zien dat Ik het was die u deze waarschuwing stuurde. Want Ik wilde dat u weer de geboden die Ik Levi heb gegeven, zou gehoorzamen,\u2019 zegt de HERE van de hemelse legers."
                },
                "5": {
                    "verse_nr": "5",
                    "verse": "\u2018Ik gaf hem deze wetten om hem leven en vrede te geven. Hij kon daardoor zijn eerbied en respect voor Mij tonen."
                },
                "6": {
                    "verse_nr": "6",
                    "verse": "Hij onderwees de mensen de waarheid die hij van Mij had ontvangen. Hij loog niet en bedroog niemand. Hij leidde een goed en rechtvaardig leven en velen die waren afgedwaald, bracht hij weer op de rechte weg."
                },
                "7": {
                    "verse_nr": "7",
                    "verse": "De mond van de priester hoort over te vloeien van kennis van God, zodat de mensen leren leven volgens Gods wetten. Priesters zijn boodschappers van de HERE van de hemelse legers en de mensen horen hen om onderricht te vragen."
                },
                "8": {
                    "verse_nr": "8",
                    "verse": "Maar zo bent u niet! U bent zelf van Gods weg afgeweken en u heeft velen laten struikelen door wat u hen onderwijst. Mijn verbond met Levi is door u misvormd en tot een bespotting gemaakt,\u2019 zegt de HERE van de hemelse legers."
                },
                "9": {
                    "verse_nr": "9",
                    "verse": "\u2018Daarom maak Ik u verachtelijk in de ogen van heel dit volk. Want u hebt Mij niet gehoorzaamd en liet sommige mensen de wet breken zonder hen te berispen.\u2019"
                },
                "10": {
                    "verse_nr": "10",
                    "verse": "Wij zijn kinderen van dezelfde vader en zijn geschapen door dezelfde God. Waarom zijn wij elkaar dan ontrouw en schenden wij het verbond van onze voorouders?"
                },
                "11": {
                    "verse_nr": "11",
                    "verse": "In Juda, Isra\u00ebl en Jeruzalem heerst gebrek aan trouw, want de mannen van Juda hebben de heilige en geliefde tempel van de HERE ontheiligd door te trouwen met heidense vrouwen die afgoden aanbidden."
                },
                "12": {
                    "verse_nr": "12",
                    "verse": "Laat de HERE iedereen die dit gedaan heeft, zonder uitzondering uitroeien uit zijn volk, ook al brengt hij Hem offers."
                },
                "13": {
                    "verse_nr": "13",
                    "verse": "En dan is er nog iets: het altaar van de HERE wordt overstelpt met tranen, omdat Hij niet langer aandacht schenkt aan uw offers en u geen zegen van Hem meer ontvangt."
                },
                "14": {
                    "verse_nr": "14",
                    "verse": "\u2018Waarom?\u2019 vraagt men zich af. \u2018Waarom heeft God ons verlaten?\u2019 Omdat de HERE er getuige van is geweest hoe u de vrouw met wie u als jongeman trouwde, ontrouw bent geworden. Zij was toch uw levensgezel en de vrouw voor wie u beloofde trouw te zorgen!"
                },
                "15": {
                    "verse_nr": "15",
                    "verse": "U werd met uw vrouw verbonden door God. Volgens zijn wijze bedoeling werd u door het huwelijk \u00e9\u00e9n in zijn ogen. Hij wil dat u kinderen krijgt die God werkelijk trouw zijn. Beheers u daarom en blijf trouw aan uw eigen vrouw."
                },
                "16": {
                    "verse_nr": "16",
                    "verse": "\u2018Want Ik verafschuw het wanneer een man zijn vrouw wegstuurt, wie zoiets doet besmeurt zichzelf met onrecht. Beheers u daarom en blijf trouw aan uw eigen vrouw,\u2019 zegt de HERE, de God van Isra\u00ebl."
                },
                "17": {
                    "verse_nr": "17",
                    "verse": "U vermoeit de HERE met uw woorden. \u2018Waarmee doen wij dat dan?\u2019 vraagt u. Door te zeggen dat wie kwaad doet, goed is in de ogen van de HERE en dat de HERE zo iemand waardeert. Of door te vragen: \u2018Waar blijft God met zijn rechtvaardigheid?\u2019"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "De trotse houding van Gods volk - \u2018Luister, Ik stuur mijn boodschapper voor Mij uit om voor Mij een weg te banen. En onverwacht zal de Here naar wie wordt uitgezien, naar zijn tempel komen. Hij is de boodschapper van Gods beloften, die de grote vreugde zal bezorgen die zo lang werd verwacht. Ja, Hij komt beslist,\u2019 zegt de HERE van de hemelse legers."
                },
                "2": {
                    "verse_nr": "2",
                    "verse": "\u2018Maar wie kan in leven blijven wanneer Hij verschijnt? Wie kan zijn komst verdragen? Want Hij is als vuur dat metaal zuivert, als loog van een wolwasser!"
                },
                "3": {
                    "verse_nr": "3",
                    "verse": "Als de zilversmelter zal Hij zitten en van dichtbij toekijken hoe het schuim verbrandt. Hij zal de Levieten reinigen en hen zuiveren als goud en zilver, zodat zij hun werk voor de HERE zullen doen met een rein hart."
                },
                "4": {
                    "verse_nr": "4",
                    "verse": "Dan zal de HERE weer genoegen scheppen in de offers die de mensen uit Juda en Jeruzalem brengen, zoals vroeger."
                },
                "5": {
                    "verse_nr": "5",
                    "verse": "In die tijd zal Ik vlot en doeltreffend vonnissen. Ik zal optreden als een snelle aanklager van de tovenaars, de echtbrekers, de meinedigen, ook tegen hem die de dagloner zijn loon onthoudt en tegen hen die weduwen en wezen onderdrukken, buitenlanders opzijdringen en geen eerbied voor Mij hebben,\u2019 zegt de HERE van de hemelse legers."
                },
                "6": {
                    "verse_nr": "6",
                    "verse": "\u2018Want Ik, de HERE, ben niet veranderd. En daarom bent u nog niet tot de laatste man uitgeroeid, want Ik blijf altijd genade bewijzen."
                },
                "7": {
                    "verse_nr": "7",
                    "verse": "Hoewel mijn geboden al eeuwen lang door u zijn overtreden, mag u toch nog bij Mij terugkomen,\u2019 zegt de HERE van de hemelse legers. \u2018Kom en Ik zal u vergeven. Maar u zegt: \u201cWij hebben U in geen enkel opzicht ooit verlaten!\u201d"
                },
                "8": {
                    "verse_nr": "8",
                    "verse": "O nee? Mag een mens God beroven? Beslist niet! En toch hebt u Mij beroofd. \u201cWanneer hebben wij U beroofd?\u201d vraagt u dan. U hebt Mij beroofd van de tienden en de gaven die voor Mij waren bestemd."
                },
                "9": {
                    "verse_nr": "9",
                    "verse": "Daarom wordt u getroffen door een vreselijke vervloeking van God, want uw hele volk heeft Mij beroofd."
                },
                "10": {
                    "verse_nr": "10",
                    "verse": "Breng het hele tiende deel naar de voorraadkamer, zodat er voldoende voedsel zal zijn in mijn tempel. Probeer het toch eens,\u2019 moedigt de HERE van de hemelse legers aan, \u2018dan zult u zien dat Ik de vensters van de hemel zal openen en een stroom van zegen over u zal uitstorten."
                },
                "11": {
                    "verse_nr": "11",
                    "verse": "U zult overvloedige oogsten krijgen, want Ik zal uw gewassen beschermen tegen insecten en ziekten. Aan de wijnstok zullen volle druiventrossen hangen."
                },
                "12": {
                    "verse_nr": "12",
                    "verse": "En alle volken zullen u gelukkig prijzen, omdat u zult wonen in een heerlijk land,\u2019 belooft de HERE van de hemelse legers."
                },
                "13": {
                    "verse_nr": "13",
                    "verse": "\u2018U hebt een trotse, arrogante houding tegen Mij aangenomen,\u2019 zegt de HERE. \u2018Hoe bedoelt U?\u2019 vraagt u. \u2018Wat hebben wij verkeerd gezegd?\u2019"
                },
                "14": {
                    "verse_nr": "14",
                    "verse": "\u2018U zegt: \u201cHet is dwaas God te dienen. Wat hebben wij eraan als wij zijn geboden gehoorzamen en voor de HERE van de hemelse legers treuren over onze zonden?"
                },
                "15": {
                    "verse_nr": "15",
                    "verse": "Van nu aan zeggen wij wat ons betreft: je kunt maar beter overmoedig zijn. Want wie goddeloos leven, gaat het voor de wind en wie God verzoeken, komen er goed vanaf.\u201d\u2006\u2019"
                },
                "16": {
                    "verse_nr": "16",
                    "verse": "Zij die eerbied voor de HERE hebben en Hem liefhebben, zeggen tegen elkaar: \u2018Toch bemerkte de HERE het en hoorde het. En Hij heeft een gedenkboek, waarin de namen worden opgeschreven van de mensen die eerbied voor zijn naam hebben en aan Hem denken.\u2019"
                },
                "17": {
                    "verse_nr": "17",
                    "verse": "\u2018Zij zullen van Mij zijn,\u2019 antwoordt de HERE van de hemelse legers, \u2018op de dag waarvoor Ik voorbereidingen zal treffen. En Ik zal hen sparen zoals iemand zijn gehoorzame, plichtsgetrouwe zoon spaart."
                },
                "18": {
                    "verse_nr": "18",
                    "verse": "Dan zult u het verschil zien tussen de rechtvaardige en de goddeloze, tussen degene die God dient en hij die dat niet doet.\u2019"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "De dag van het oordeel komt eraan - \u2018Let op,\u2019 kondigt de HERE van de hemelse legers aan, \u2018de dag van het oordeel komt eraan, brandend als een oven. Alle overmoedige en goddeloze mensen zullen die dag worden verbrand als stro. Als een boom zullen zij door het vuur worden verteerd, met wortel en al."
                },
                "2": {
                    "verse_nr": "2",
                    "verse": "Maar voor allen die eerbied voor Mij hebben, zal de zon van de gerechtigheid opgaan en daar zal genezing vanuit gaan, zoals van de stralen van de zon. Dan zult u naar buiten gaan en springen van vreugde als kalveren die in de wei worden losgelaten."
                },
                "3": {
                    "verse_nr": "3",
                    "verse": "De goddelozen zullen worden vertrapt tot stof onder uw voeten op de dag die nadert,\u2019 zegt de HERE van de hemelse legers."
                },
                "4": {
                    "verse_nr": "4",
                    "verse": "\u2018Denk eraan de wetten van mijn dienaar Mozes te gehoorzamen die Ik hem op de berg Horeb voor Isra\u00ebl heb gegeven."
                },
                "5": {
                    "verse_nr": "5",
                    "verse": "En voordat die grote, ontzagwekkende dag van de HERE aanbreekt, zal Ik u nog de profeet Elia sturen."
                },
                "6": {
                    "verse_nr": "6",
                    "verse": "Zijn prediking zal vaders en kinderen weer bij elkaar brengen, zij zullen zich met elkaar verzoenen, want als zij dat niet doen, dan zal Ik komen en hun land volkomen verwoesten.\u2019"
                }
            }
        }
    }
}