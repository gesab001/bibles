{
    "version": "htb",
    "book_name": "Song of Solomon",
    "book_nr": "22",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": ""
                },
                "2": {
                    "verse_nr": "2",
                    "verse": "Het allermooiste lied van Salomo. Ik verlang ernaar dat hij mij kust. Zijn liefde is mij meer waard dan de heerlijkste wijn."
                },
                "3": {
                    "verse_nr": "3",
                    "verse": "Uw zalfolie geurt verrukkelijk, nog heerlijker is de klank van uw naam. Daarom houden de jonge meisjes van u."
                },
                "4": {
                    "verse_nr": "4",
                    "verse": "Voer mij met u mee, laten we ons haasten. De koning nam mij mee naar zijn vertrekken. Wij willen jubelen en blij zijn met u. Uw liefde gaat de vreugde van de wijn ver te boven. Het is terecht dat men zoveel van u houdt!"
                },
                "5": {
                    "verse_nr": "5",
                    "verse": "Ik ben bruin en charmant om te zien. Meisjes van Jeruzalem, ik ben zo bruin als de tenten van Kedar en de gordijnen van Salma."
                },
                "6": {
                    "verse_nr": "6",
                    "verse": "Let er maar niet op dat ik zo bruin ben, de zon heeft mij verbrand. Mijn broers hebben mij ruw behandeld, ik moest hun wijngaarden bewaken. Maar mijzelf heb ik niet goed bewaakt."
                },
                "7": {
                    "verse_nr": "7",
                    "verse": "Mijn liefste, zeg me waar je je kudden weidt en waar \u02bcs middags je schapen rust houden. Er is immers geen reden mij te sluieren, zoals wanneer ik bij de kudden van je vrienden kom?"
                },
                "8": {
                    "verse_nr": "8",
                    "verse": "Jij bent de mooiste van alle vrouwen. Als je niet weet waar ik weid, volg dan gewoon het spoor van de kudde. Laat je geiten maar grazen bij de nachtverblijven van de herders."
                },
                "9": {
                    "verse_nr": "9",
                    "verse": "Allerliefste, ik vergelijk je met de mooiste merrie voor de wagen van de farao."
                },
                "10": {
                    "verse_nr": "10",
                    "verse": "Je wangen komen mooi uit tussen de sieraden die je draagt. En je hals rijst zo fraai op boven de halssieraden."
                },
                "11": {
                    "verse_nr": "11",
                    "verse": "Ik zal gouden sieraden voor je laten maken met zilveren ballen erin."
                },
                "12": {
                    "verse_nr": "12",
                    "verse": "Zolang de koning aan tafel zit, kun je de geur van mijn nardusparfum ruiken."
                },
                "13": {
                    "verse_nr": "13",
                    "verse": "Mijn liefste rust tussen mijn borsten als een bundel mirre."
                },
                "14": {
                    "verse_nr": "14",
                    "verse": "Mijn liefste lijkt in mijn ogen op een tros bloemen in de wijngaarden van Engedi."
                },
                "15": {
                    "verse_nr": "15",
                    "verse": "Wat vind ik je mooi, mijn allerliefste! Je bent zo mooi, je ogen zijn zo teer als duiven."
                },
                "16": {
                    "verse_nr": "16",
                    "verse": "Ik vind jou ook mooi, mijn liefste. Het is heerlijk om met jou samen te zijn. Wij liggen samen tussen het gebladerte."
                },
                "17": {
                    "verse_nr": "17",
                    "verse": "De ceders om ons heen zijn de balken van ons huis en de cipressen vormen een muur om ons heen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ik ben een narcis uit Saron, een lelie in het dal."
                },
                "2": {
                    "verse_nr": "2",
                    "verse": "Als ik naar mijn allerliefste kijk te midden van andere meisjes, zie ik een blanke lelie tussen distelstruiken."
                },
                "3": {
                    "verse_nr": "3",
                    "verse": "Als ik mijn liefste zie zitten tussen de andere jonge mannen, zie ik een appelboom tussen gewone loofbomen. Ik verlang ernaar in zijn schaduw te zitten en zijn vruchten te proeven."
                },
                "4": {
                    "verse_nr": "4",
                    "verse": "Hij heeft mij naar het wijnhuis gebracht en ik koesterde mij in zijn liefde."
                },
                "5": {
                    "verse_nr": "5",
                    "verse": "Geef mij rozijnenkoekjes om aan te sterken en appels om nieuwe energie te krijgen, want door de liefde ontbreekt mij elke kracht."
                },
                "6": {
                    "verse_nr": "6",
                    "verse": "Met mijn hoofd lig ik op zijn linkerarm. Zijn rechterarm is om mij heen."
                },
                "7": {
                    "verse_nr": "7",
                    "verse": "Meisjes van Jeruzalem, let op wat ik jullie met nadruk zeg. Kijk daarbij naar de gazellen en hinden op het veld. Zij kunnen jullie een les leren. Loop niet vooruit op de liefde, overhaast niets. Laat de liefde zichzelf openbaren als de tijd daarvoor gekomen is."
                },
                "8": {
                    "verse_nr": "8",
                    "verse": "Luister! Daar komt mijn liefste. Hij springt door de bergen en komt huppelend over de heuvels aan."
                },
                "9": {
                    "verse_nr": "9",
                    "verse": "Mijn liefste loopt als een gazel of een hertenjong. Kijk, nu staat hij achter de muur van ons huis en kijkt door de ramen."
                },
                "10": {
                    "verse_nr": "10",
                    "verse": "Hij spreekt tegen mij: sta nu op, mijn allerliefste. Jij bent voor mij de mooiste. Kom, ga met me mee."
                },
                "11": {
                    "verse_nr": "11",
                    "verse": "Kijk maar, de winter is voorbij en ook de regentijd is over."
                },
                "12": {
                    "verse_nr": "12",
                    "verse": "De bloemen ontluiken op de velden. Nu is de tijd om te zingen aangebroken. Overal hoor je het koeren van de tortelduiven."
                },
                "13": {
                    "verse_nr": "13",
                    "verse": "De eerste vijgen rijpen aan de bomen en de bloeiende druivenstruiken geuren. Sta op, mijn allerliefste. Je bent zo mooi, kom met me mee."
                },
                "14": {
                    "verse_nr": "14",
                    "verse": "Jij bent mijn duifje, verborgen in de rotsspleten. Laat me je gezicht zien en je stem horen. Je stem klinkt zo zoet en je gezicht is zo lief."
                },
                "15": {
                    "verse_nr": "15",
                    "verse": "Vang de jonge vossen die onze wijngaarden ru\u00efneren. De druiven bloeien nu immers?"
                },
                "16": {
                    "verse_nr": "16",
                    "verse": "Mijn liefste en ik zijn van elkaar. Hij weidt zijn kudde in de bloeiende velden."
                },
                "17": {
                    "verse_nr": "17",
                    "verse": "Hij gaat wanneer de avondwind opsteekt en de schaduwen langer worden. Kom dan naar mij toe en doe als de gazel, mijn liefste. Of als een jong hert dat rondspringt in de bergen."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "In mijn slaap zocht ik mijn liefste. Ik zocht en zocht, maar kon hem niet vinden."
                },
                "2": {
                    "verse_nr": "2",
                    "verse": "Ik wilde opstaan en in de stad naar hem zoeken. In mijn droom zocht ik mijn liefste op de straten en pleinen, maar vond hem niet."
                },
                "3": {
                    "verse_nr": "3",
                    "verse": "De nachtwakers vonden mij tijdens hun nachtelijke ronde. Ik vroeg of zij mijn liefste soms gezien hadden."
                },
                "4": {
                    "verse_nr": "4",
                    "verse": "Amper waren zij weg of ik vond mijn liefste eindelijk! Ik klampte mij aan hem vast en liet hem niet meer los tot ik hem bij mij thuis gebracht had. Ik ging met hem de kamer van mijn moeder binnen."
                },
                "5": {
                    "verse_nr": "5",
                    "verse": "Meisjes van Jeruzalem, let op wat ik jullie met nadruk zeg. Let daarbij op de gazellen en hinden op het veld. Zij kunnen jullie een les leren. Loop niet vooruit op de liefde, overhaast niets. Laat de liefde zichzelf openbaren als de tijd daarvoor gekomen is."
                },
                "6": {
                    "verse_nr": "6",
                    "verse": "Wat komt daar aan vanuit de woestijn? Het lijken wel rookzuilen, geurend naar wierook en mirre en allerlei ander reukwerk dat de kooplieden verkopen."
                },
                "7": {
                    "verse_nr": "7",
                    "verse": "O kijk! Het is de draagstoel van koning Salomo, hij is omringd door de zestig dapperste helden uit het leger."
                },
                "8": {
                    "verse_nr": "8",
                    "verse": "Zij zijn allemaal goed getraind en dragen op de heup een zwaard om paraat te zijn bij nachtelijke aanvallen."
                },
                "9": {
                    "verse_nr": "9",
                    "verse": "Koning Salomo heeft voor zichzelf een draagkoets laten maken van hout uit de bossen van de Libanon."
                },
                "10": {
                    "verse_nr": "10",
                    "verse": "De spijlen heeft hij van zilver laten maken en de leuning van puur goud. De zitting is bekleed met dieprode stof. De binnenkant van de koets is bekleed met prachtige geschenken, die de meisjes van Jeruzalem de koning uit liefde hebben gegeven."
                },
                "11": {
                    "verse_nr": "11",
                    "verse": "Vooruit, meisjes van Jeruzalem, haast u om koning Salomo te zien. Hij draagt de kroon die zijn moeder hem op zijn trouwdag gaf. Die dag zal hij nooit vergeten, dat was voor hem een vreugdevolle dag."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mijn allerliefste, wat v\u00ednd ik je mooi! Je bent zo mooi! Door je sluier heen lijken je ogen op tere duiven. En zoals je haar neergolft langs je hoofd, lijkt het op een deinende kudde geiten die langs de hellingen van de Gilead naar beneden komt."
                },
                "2": {
                    "verse_nr": "2",
                    "verse": "Je tanden zijn zo prachtig glanzend en wit, stralend en regelmatig lachen zij mij tegemoet."
                },
                "3": {
                    "verse_nr": "3",
                    "verse": "Je lippen zijn zo rood, ik houd van je mond. Door je sluier heen zie ik je slapen, als de rode helften van een granaatappel."
                },
                "4": {
                    "verse_nr": "4",
                    "verse": "Je hals torent fier omhoog, net als de Davidstoren, die gebouwd is om duizend schilden van dappere strijders op te hangen."
                },
                "5": {
                    "verse_nr": "5",
                    "verse": "Je borsten zijn net twee jonge gazellen die grazen in een veld vol lelies."
                },
                "6": {
                    "verse_nr": "6",
                    "verse": "Ik wil naar die berg met mirre en die heuvel vol wierookgeur tot de avond valt en de schaduwen verdwijnen."
                },
                "7": {
                    "verse_nr": "7",
                    "verse": "Mijn allerliefste, alles aan jou is zo mooi. Er is geen gebrek of onregelmatigheid aan jou te vinden."
                },
                "8": {
                    "verse_nr": "8",
                    "verse": "Mijn bruid, kom bij me vanaf de Libanon. Kom naar beneden van de toppen waarop jij leeft: de Amana, de Senir en de Hermon. Kom tevoorschijn uit het hol van de leeuw en van de berg waarop de panter woont."
                },
                "9": {
                    "verse_nr": "9",
                    "verse": "Mijn zusje, mijn bruid, ik ben helemaal in jouw ban. Na \u00e9\u00e9n blik van jou kon ik je niet meer vergeten. Alleen je sieraden al maakten dat ik de jouwe wilde zijn."
                },
                "10": {
                    "verse_nr": "10",
                    "verse": "Mijn zusje, mijn bruid, jouw liefde is mij alles waard. Die smaakt mij beter dan de lekkerste wijn. De geur van jouw zalfolie is heerlijker dan die van specerijen."
                },
                "11": {
                    "verse_nr": "11",
                    "verse": "Mijn bruid, je lippen glanzen alsof er honing op ligt. Onder je tong proef ik melk en honing. De geur van je kleding lijkt op de geuren van de Libanon."
                },
                "12": {
                    "verse_nr": "12",
                    "verse": "Mijn zusje, mijn bruid, je bent nu nog als een tuin zonder toegang, als een waterput afgedekt met een deksel, een bron die verzegeld is."
                },
                "13": {
                    "verse_nr": "13",
                    "verse": "Maar wat uit jou voortkomt, is een boomgaard met granaatappelbomen met prachtige rijpe vruchten en bloemen en nardusplanten."
                },
                "14": {
                    "verse_nr": "14",
                    "verse": "Nardus, saffraan, kalmus, kaneel, allerlei soorten wierook, mirre, alo\u00eb en nog andere soorten specerijen."
                },
                "15": {
                    "verse_nr": "15",
                    "verse": "Jij bent de fontein die de tuinen besproeit, de bron die helder, sprankelend water geeft, een beek vanuit de Libanon."
                },
                "16": {
                    "verse_nr": "16",
                    "verse": "Steek op, noordenwind! Zuidenwind, waai door mijn tuin! Laten alle geuren zich vermengen. Laat mijn liefste naar mijn tuin komen en van de heerlijke vruchten genieten."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ik ben bij mijn zuster, mijn bruid, gekomen als in een tuin. Ik heb mirre en balsem geplukt en at honing uit de raat. Ik dronk wijn en melk. Mijn vrienden, kom erbij! Eet en drink met mij mee."
                },
                "2": {
                    "verse_nr": "2",
                    "verse": "In mijn droom hoorde ik hoe mijn liefste aan mijn deur klopte. Hij riep mij: \u2018Mijn zusje, mijn allerliefste, doe open. Ik hou van je, jij bent alles voor mij. Mijn haar is helemaal nat van de dauw.\u2019"
                },
                "3": {
                    "verse_nr": "3",
                    "verse": "\u2018Dat kan ik toch niet doen?\u2019 antwoordde ik. \u2018Ik ben al klaar voor de nacht. Moet ik mij dan weer aankleden? Ik ben al gewassen, straks word ik weer vuil.\u2019"
                },
                "4": {
                    "verse_nr": "4",
                    "verse": "Mijn liefste stak zijn hand door de deuropening en toen kon ik hem niet weerstaan."
                },
                "5": {
                    "verse_nr": "5",
                    "verse": "Ik stond op om hem open te doen. Mijn handen beefden toen ik de grendels losmaakte."
                },
                "6": {
                    "verse_nr": "6",
                    "verse": "Ik ontsloot de deur voor mijn liefste, maar toen die open ging, was hij verdwenen! Terwijl hij tegen mij sprak, trilde ik van opwinding. Ik ging naar hem op zoek, maar kon hem nergens vinden. Als ik zijn naam riep, kreeg ik geen antwoord."
                },
                "7": {
                    "verse_nr": "7",
                    "verse": "Ik kwam de mannen tegen die \u02bcs nachts de wacht houden over de stad. Zij sloegen en mishandelden mij. Zij rukten mij mijn sluier af."
                },
                "8": {
                    "verse_nr": "8",
                    "verse": "Meisjes van Jeruzalem, ik zeg het jullie met nadruk: als jullie mijn liefste vinden, weten jullie wat je dan tegen hem moet zeggen? Dat mijn liefde voor hem mij te veel wordt."
                },
                "9": {
                    "verse_nr": "9",
                    "verse": "Maar allermooiste van alle vrouwen, wat is er dan zo bijzonder aan uw liefste? Wat heeft hij meer dan een ander dat u ons met zo\u02bcn sterke nadruk toespreekt?"
                },
                "10": {
                    "verse_nr": "10",
                    "verse": "Mijn liefste blaakt van gezondheid. Je haalt hem er zo tussenuit, al zijn er tienduizend mannen."
                },
                "11": {
                    "verse_nr": "11",
                    "verse": "Als fijn gezuiverd goud is hij te onderscheiden van alle anderen. Zijn haar is zwart en krullend."
                },
                "12": {
                    "verse_nr": "12",
                    "verse": "Hij heeft prachtige ogen die lijken op badende duiven."
                },
                "13": {
                    "verse_nr": "13",
                    "verse": "Zijn wangen geuren naar kruiden en zijn lippen lijken op lelies waar de mirre vanaf stroomt."
                },
                "14": {
                    "verse_nr": "14",
                    "verse": "Zijn armen zijn als goud, bedekt met blauwe edelstenen. Zijn lichaam lijkt wel een ivoren beeldhouwwerk, overdekt met saffieren."
                },
                "15": {
                    "verse_nr": "15",
                    "verse": "Zijn benen lijken op zuilen, gehouwen uit wit marmer, met voeten van zuiver goud. Zijn lichaam is fier als de ceders in de Libanon."
                },
                "16": {
                    "verse_nr": "16",
                    "verse": "Zijn kussen zijn zoet en liefdevol, alles aan hem is prachtig. Meisjes van Jeruzalem, nu weten jullie hoe mijn liefste, mijn vriend, is."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Allermooiste onder de vrouwen, waar is uw liefste dan heengegaan? Weet u niet waar hij naartoe is? Wij willen best samen met u gaan zoeken."
                },
                "2": {
                    "verse_nr": "2",
                    "verse": "Mijn liefste is naar zijn tuin gegaan, hij geniet van de geurende kruiden en plukt er lelies voor zijn plezier."
                },
                "3": {
                    "verse_nr": "3",
                    "verse": "Ik ben van mijn liefste en mijn liefste behoort mij toe. Hij houdt ervan tussen de lelies te wandelen."
                },
                "4": {
                    "verse_nr": "4",
                    "verse": "Mijn allerliefste, wat ben je mooi. Je lijkt op de stad Tirza en bent bekoorlijk als Jeruzalem zelf. Er gaat kracht en sterkte van je uit."
                },
                "5": {
                    "verse_nr": "5",
                    "verse": "Kijk niet zo naar mij, je ogen brengen mij in verwarring. Je haar lijkt op een deinende kudde geiten die neerdaalt langs de hellingen van de Gilead."
                },
                "6": {
                    "verse_nr": "6",
                    "verse": "Je tanden zijn zo prachtig glanzend en wit, stralend en regelmatig lachen ze mij tegemoet."
                },
                "7": {
                    "verse_nr": "7",
                    "verse": "Door je sluier heen kan ik je slapen zien aan weerszijden van je voorhoofd. Ze zijn zo fraai."
                },
                "8": {
                    "verse_nr": "8",
                    "verse": "Er zijn zestig koninginnen en tachtig bijvrouwen. Bovendien zijn er talloze jonge meisjes aan het hof."
                },
                "9": {
                    "verse_nr": "9",
                    "verse": "Maar mijn allerliefste is uniek. Zij is volmaakt en prachtig om te zien. Zij is haar moeders enige dochter. Die is dan ook heel gelukkig met haar. Jonge meisjes benijden haar, koninginnen en bijvrouwen spreken vriendelijk en waarderend over haar."
                },
                "10": {
                    "verse_nr": "10",
                    "verse": "\u2018Wie is zij toch?\u2019 vragen zij zich af. \u2018Zij heeft de schoonheid van een nieuwe morgen, de zuiverheid van de lichtende maan en straalt als het zonlicht zelf. Er gaat kracht en sterkte van haar uit.\u2019"
                },
                "11": {
                    "verse_nr": "11",
                    "verse": "Ik ging naar de notengaard en keek uit over de bloesems in het dal, ik keek of de druivenstruik al uitliep en of de granaatappelbomen groeiden."
                },
                "12": {
                    "verse_nr": "12",
                    "verse": "Ik ben helemaal van slag, op een wagen van de koning werd ik meegenomen."
                },
                "13": {
                    "verse_nr": "13",
                    "verse": "Dans, meisje uit Sulem! Dans heen en weer, zodat wij u goed kunnen bekijken! Waarom wilt u naar dat meisje uit Sulem kijken alsof zij een parade loopt?"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Och, prinses, wat loop je sierlijk! De welvingen van je lichaam lijken door een meesterbeeldhouwer ontworpen."
                },
                "2": {
                    "verse_nr": "2",
                    "verse": "Je navel lijkt op een sierlijke kelk, waar een heerlijke wijn in hoort. Je buik lijkt op een schoof tarwe, versierd met lelies."
                },
                "3": {
                    "verse_nr": "3",
                    "verse": "Je borsten zijn zo mooi als twee jongen van de gazellen."
                },
                "4": {
                    "verse_nr": "4",
                    "verse": "Je hals rijst als een ivoren toren op en je ogen lijken op de diepglanzende vijvers van Chesbon die bij de poort Bath-Rabbim liggen. Je neus is zo fraai als de toren van de Libanon die over de stad Damascus uitziet."
                },
                "5": {
                    "verse_nr": "5",
                    "verse": "Je hoofd steekt fier omhoog als de berg Karmel en je haar glanst koperrood. De koning kijkt er geboeid naar."
                },
                "6": {
                    "verse_nr": "6",
                    "verse": "Wat is de liefde heerlijk! Heerlijker dan alle andere dingen waarnaar men kan verlangen."
                },
                "7": {
                    "verse_nr": "7",
                    "verse": "Je slanke lichaam lijkt op een dadelpalm waaraan de borsten als dadeltrossen bloeien."
                },
                "8": {
                    "verse_nr": "8",
                    "verse": "Ik zei dat ik die palmboom wilde beklimmen en de trossen ervan plukken wilde. Je borsten lijken op rijpe druiventrossen. De geur van je adem doet mij denken aan de geur van appels."
                },
                "9": {
                    "verse_nr": "9",
                    "verse": "Je gehemelte is heerlijker dan de beste wijn\u2026 \u2026laat die wijn naar mijn liefste toevloeien, zodat hij hem slapend kan drinken."
                },
                "10": {
                    "verse_nr": "10",
                    "verse": "Ik behoor toe aan mijn liefste, ik verlang naar hem."
                },
                "11": {
                    "verse_nr": "11",
                    "verse": "Kom, mijn liefste, laten wij samen het veld ingaan en overnachten in een van de dorpen."
                },
                "12": {
                    "verse_nr": "12",
                    "verse": "Of laten wij heel vroeg de wijngaard ingaan en kijken of de wijnstokken al uitlopen, of de knoppen al openspringen en de granaatappelbomen al bloeien. Daar zal ik mij aan je geven."
                },
                "13": {
                    "verse_nr": "13",
                    "verse": "Ik ruik de geur van de liefdesappels en overal groeien de heerlijkste vruchten. Mijn liefste, ik heb ze voor jou bewaard."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ach, was je maar een broer van mij, gezoogd door dezelfde moeder als ik. Als ik je dan buiten ontmoette, kon ik je zomaar kussen. Niemand zou dat vreemd vinden."
                },
                "2": {
                    "verse_nr": "2",
                    "verse": "Dan kon ik je gewoon naar mijn moeders huis brengen, naar het huis van haar die mij alles leerde. Ik zou je heerlijke wijn aanbieden, jonge wijn van mijn granaatappels."
                },
                "3": {
                    "verse_nr": "3",
                    "verse": "Mijn hoofd ligt op zijn linkerarm en met zijn rechterarm omarmt hij mij."
                },
                "4": {
                    "verse_nr": "4",
                    "verse": "Meisjes van Jeruzalem, ik zeg het jullie met nadruk! Waarom willen jullie vooruit lopen op de liefde en haar overhaasten als de tijd daarvoor nog niet is aangebroken?"
                },
                "5": {
                    "verse_nr": "5",
                    "verse": "Wie komt daar uit de woestijn aanlopen, ondersteund door haar liefste? Onder de appelboom heb ik je gewekt. Daar heeft je moeder je ontvangen, zij heeft jou gebaard."
                },
                "6": {
                    "verse_nr": "6",
                    "verse": "Houd mij dicht tegen je aan, ik wil altijd in jouw armen blijven. Want de liefde is zo sterk als de dood. De hartstocht laat niet meer los, net zo min als het dodenrijk dat doet. Het vuur van de hartstocht brandt met hete vlammen, door de HERE ontstoken."
                },
                "7": {
                    "verse_nr": "7",
                    "verse": "Geen water kan die liefde doven, geen rivier kan de liefde wegspoelen. Zelfs als iemand al zijn bezittingen bood in ruil voor de liefde, zou hem dat niet baten. Met minachting zou hem de deur worden gewezen."
                },
                "8": {
                    "verse_nr": "8",
                    "verse": "Wij hebben een klein zusje, zij heeft zelfs nog geen borsten. Wat moeten wij doen als op een dag iemand om haar komt?"
                },
                "9": {
                    "verse_nr": "9",
                    "verse": "Als zij zich in reinheid bewaart, zullen wij haar daarvoor prijzen. Maar als zij zich te gemakkelijk geeft, zullen wij dat verhinderen."
                },
                "10": {
                    "verse_nr": "10",
                    "verse": "Ik heb mijzelf in reinheid bewaard tot nu toe. Nu ben ik voor hem degene die zich volkomen geven wil."
                },
                "11": {
                    "verse_nr": "11",
                    "verse": "Salomo had in Ba\u00e4l-Hamon een wijngaard. Hij liet die bewaken, omdat hij van grote waarde was."
                },
                "12": {
                    "verse_nr": "12",
                    "verse": "Mijn wijngaard is voor mijzelf alleen. Al uw overvloed laat ik u, Salomo."
                },
                "13": {
                    "verse_nr": "13",
                    "verse": "Mijn allerliefste, die in een lusthof woont, laat mij je stem horen. Mijn vrienden luisteren mee."
                },
                "14": {
                    "verse_nr": "14",
                    "verse": "Mijn liefste, kom snel naar mij toe. Doe als de gazelle of als een jong hert op bergen vol heerlijk struikgewas."
                }
            }
        }
    }
}