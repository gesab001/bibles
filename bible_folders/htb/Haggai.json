{
    "version": "htb",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Oproep tot herbouw van de tempel - Op de eerste dag van de zesde maand van het tweede regeringsjaar van koning Darius I, sprak de HERE tot de profeet Haggai. Haggai moest deze woorden doorgeven aan Zerubbabel, de zoon van Sealthi\u00ebl, de gouverneur van Juda, en aan hogepriester Jozua, de zoon van Jozadak."
                },
                "2": {
                    "verse_nr": "2",
                    "verse": "De HERE van de hemelse legers vraagt u: \u2018Waarom zegt dit volk dat het nog geen tijd is om mijn tempel te herbouwen?\u2019"
                },
                "3": {
                    "verse_nr": "3",
                    "verse": "En via de profeet Haggai stelde de HERE dit volk dezelfde vraag: \u2018Is het voor u dan w\u00e9l tijd om in uw luxueuze huizen te wonen, terwijl mijn tempel in puin ligt?"
                },
                "4": {
                    "verse_nr": "4",
                    "verse": "En via de profeet Haggai stelde de HERE dit volk dezelfde vraag: \u2018Is het voor u dan w\u00e9l tijd om in uw luxueuze huizen te wonen, terwijl mijn tempel in puin ligt?"
                },
                "5": {
                    "verse_nr": "5",
                    "verse": "Welnu,\u2019 zegt de HERE van de hemelse legers, \u2018kijk eens naar het resultaat:"
                },
                "6": {
                    "verse_nr": "6",
                    "verse": "u zaait veel, maar oogst weinig. U eet en drinkt wel, maar u heeft nooit genoeg. U hebt wel kleren, maar onvoldoende om u warm te houden. Uw loon is in een mum van tijd verdwenen: het lijkt wel of er gaten in uw zakken zitten!"
                },
                "7": {
                    "verse_nr": "7",
                    "verse": "Denk toch eens goed na,\u2019 zegt de HERE van de hemelse legers. \u2018Ga na wat u hebt gedaan en wat het gevolg ervan is geweest."
                },
                "8": {
                    "verse_nr": "8",
                    "verse": "Trek dan de bergen in, haal hout en herbouw mijn tempel. Dan zal Ik werkelijk blij zijn en daar in macht en majesteit verschijnen,\u2019 zegt de HERE."
                },
                "9": {
                    "verse_nr": "9",
                    "verse": "\u2018U rekende op veel, maar kreeg weinig. En toen u het binnenhaalde, blies Ik het weg. Niets bleef over. En waarom? Omdat mijn tempel in puin ligt terwijl u allemaal voor uw eigen huis loopt te draven!"
                },
                "10": {
                    "verse_nr": "10",
                    "verse": "Daarom houd Ik de regen tegen en geef u slechte oogsten."
                },
                "11": {
                    "verse_nr": "11",
                    "verse": "Ja, Ik liet zelfs een grote droogte over het land en de bergen komen. Zo verdorden het graan, de druiven, de olijven en al uw andere gewassen. Onder de droogte hadden mens en dier te lijden en spande men zich tevergeefs in.\u2019"
                },
                "12": {
                    "verse_nr": "12",
                    "verse": "Zerubbabel, de zoon van Sealthi\u00ebl, en hogepriester Jozua, de zoon van Jozadak en de weinige mensen die nog in het land waren overgebleven, luisterden met diep ontzag naar Haggai\u02bcs boodschap van de HERE, hun God."
                },
                "13": {
                    "verse_nr": "13",
                    "verse": "Toen stuurde de HERE opnieuw een boodschap aan zijn volk via zijn profeet Haggai en zei: \u2018Ik ben met u, Ik zal u zegenen.\u2019"
                },
                "14": {
                    "verse_nr": "14",
                    "verse": "En de HERE van de hemelse legers gaf Zerubbabel, Jozua en de weinige mensen die nog in het land waren, het verlangen in het hart om zijn tempel te herbouwen."
                },
                "15": {
                    "verse_nr": "15",
                    "verse": "Zij begonnen het werk op de vierentwintigste dag van die zesde maand, in het tweede regeringsjaar van koning Darius."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Gods belofte van zegen - Op de eenentwintigste dag van de zevende maand in datzelfde jaar"
                },
                "2": {
                    "verse_nr": "2",
                    "verse": "sprak de HERE weer tegen zijn volk door middel van de profeet Haggai."
                },
                "3": {
                    "verse_nr": "3",
                    "verse": "Haggai moest aan gouverneur Zerubbabel en hogepriester Jozua en iedereen die was overgebleven in het land, vragen:"
                },
                "4": {
                    "verse_nr": "4",
                    "verse": "\u2018Wie van u kan zich herinneren hoe de tempel er vroeger uitzag? Was hij niet prachtig? Maar wat vindt u er nu van? Er moet aan deze tempel nog heel wat verbeterd worden!"
                },
                "5": {
                    "verse_nr": "5",
                    "verse": "Maar, Zerubbabel, houd de moed erin. En Jozua en alle anderen, laat u niet ontmoedigen en ga aan de slag, want Ik ben met u,\u2019 zegt de HERE van de hemelse legers."
                },
                "6": {
                    "verse_nr": "6",
                    "verse": "\u2018Toen u uit Egypte trok, heb Ik beloofd dat mijn Geest altijd bij u zou zijn. Wees daarom niet bang."
                },
                "7": {
                    "verse_nr": "7",
                    "verse": "Binnen zeer korte tijd zal Ik de hemel en de aarde, de zee en het vasteland laten beven."
                },
                "8": {
                    "verse_nr": "8",
                    "verse": "Ik zal zelfs alle volken laten beven en de kostbaarheden van alle volken zullen naar mijn tempel komen en Ik zal deze plaats vullen met mijn macht en majesteit."
                },
                "9": {
                    "verse_nr": "9",
                    "verse": "Want al het zilver en goud is van Mij,\u2019 zegt de HERE van de hemelse legers."
                },
                "10": {
                    "verse_nr": "10",
                    "verse": "\u2018De heerlijkheid van deze tempel zal in de toekomst veel groter zijn dan die van de vorige tempel! En op deze plaats zal Ik vrede en voorspoed geven,\u2019 zegt de HERE van de hemelse legers."
                },
                "11": {
                    "verse_nr": "11",
                    "verse": "Op de vierentwintigste dag van de negende maand van koning Darius\u02bc tweede regeringsjaar, zei de HERE tegen de profeet Haggai:"
                },
                "12": {
                    "verse_nr": "12",
                    "verse": "\u2018Stel de priesters deze vraag over de wet:"
                },
                "13": {
                    "verse_nr": "13",
                    "verse": "\u201cAls iemand een stuk heilig offervlees in zijn kleren draagt en zijn kleren strijken toevallig langs wat brood, wijn of vlees, wordt dat dan ook heilig?\u201d\u2006\u2019"
                },
                "14": {
                    "verse_nr": "14",
                    "verse": "\u2018Nee, natuurlijk niet,\u2019 antwoordden de priesters. \u2018Heiligheid gaat niet zomaar van het ene op het andere over.\u2019 Toen vroeg Haggai: \u2018Maar als iemand een lijk aanraakt en zo volgens de wet onrein wordt en dan iets aanraakt, wordt dat dan onrein?\u2019 \u2018Ja, inderdaad,\u2019 antwoordden de priesters."
                },
                "15": {
                    "verse_nr": "15",
                    "verse": "Haggai zei: \u2018Zo is het ook met dit hele volk in de ogen van de HERE. Alles wat ze oogsten, alles wat ze doen en alles wat ze offeren is onrein."
                },
                "16": {
                    "verse_nr": "16",
                    "verse": "Vroeger, voor de herbouw van de tempel, ging het er steeds als volgt aan toe:"
                },
                "17": {
                    "verse_nr": "17",
                    "verse": "als u een graanoogst van twintig mud verwachtte, bleek er maar tien mud te zijn. Als u verwachtte vijftig vaten wijn uit de wijnpers te scheppen, bleken het er maar twintig te zijn."
                },
                "18": {
                    "verse_nr": "18",
                    "verse": "Ik stuurde plantenziekten, schimmel en hagel om uw oogst te vernielen, maar u bent niet naar Mij teruggekeerd,\u2019 zegt de HERE."
                },
                "19": {
                    "verse_nr": "19",
                    "verse": "\u2018Let nu eens goed op wat er na vandaag, de vierentwintigste van deze maand, gaat gebeuren. Want vandaag zijn de fundamenten van de tempel van de HERE gelegd en van nu af zal Ik u zegenen."
                },
                "20": {
                    "verse_nr": "20",
                    "verse": "Bedenk dat Ik u deze belofte geef, voordat u zelfs maar bent begonnen aan de eigenlijke bouw van de tempel en voordat u uw graan hebt geoogst en voordat er een nieuwe oogst is van druiven, vijgen, granaatappels of olijven. Dit is mijn belofte: vanaf vandaag zal Ik u zegenen.\u2019"
                },
                "21": {
                    "verse_nr": "21",
                    "verse": "Diezelfde dag ontving Haggai nog een boodschap van de HERE."
                },
                "22": {
                    "verse_nr": "22",
                    "verse": "De HERE zei: \u2018Zeg tegen Zerubbabel, de gouverneur van Juda: \u201cIk zal de hemel en de aarde doen beven."
                },
                "23": {
                    "verse_nr": "23",
                    "verse": "Ik zal de regeringen van alle koninkrijken omverwerpen en hun macht breken. Ik zal hun strijdwagens, hun wagenmenners en hun paarden vernietigen. Hun ruiters zullen elkaar met het zwaard afmaken."
                }
            }
        }
    }
}