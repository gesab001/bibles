{
    "version": "UZLBC",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Voy sho\u02bbrim!\nOdamlarga to\u02bblib\u2013toshgan bir vaqtlar,\nNaqadar yolg\u02bbizdir endi bu shahar!\nXalqlar orasida shuhrat qozongan,\nEndi bir beva ayolga u o\u02bbxshab qolgan.\nU viloyatlar orasida malikaday edi,\nEndi u bir cho\u02bbriga o\u02bbxshab qoldi."
                },
                "2": {
                    "verse_nr": "2",
                    "verse": "Kechalari u achchiq\u2013achchiq yig\u02bblaydi,\nKo\u02bbzlaridan yoshlar oqadi.\nUni yupatadigan biron kimsa\nYo\u02bbqdir o\u02bbynashlarining orasida.\nDo\u02bbstlari unga xiyonat qilishdi,\nUnga dushman bo\u02bblib qolishdi."
                },
                "3": {
                    "verse_nr": "3",
                    "verse": "Yahudo xalqi surgun bo\u02bblib, azoblar tortdi,\nTutqunlikning mashaqqatini u totib ko\u02bbrdi.\nBegona xalqlar orasida o\u02bbrnashganda,\nO\u02bbziga orom topa olmadi.\nU tang ahvolga tushib qolganda,\nTa\u02bcqib etuvchilar uni qo\u02bblga oldi."
                },
                "4": {
                    "verse_nr": "4",
                    "verse": "Quddusga boradigan yo\u02bbllar tutyapti motam,\nAxir, belgilangan bayramlarga kelmas biror ham odam.\nShaharning hamma darvozalari huvullab qoldi,\nRuhoniylari xo\u02bbrsinib o\u02bbtiribdi.\nQudduslik qizlar qayg\u02bbuga botgan,\nQuddusning o\u02bbzi ham iztirobda qolgan."
                },
                "5": {
                    "verse_nr": "5",
                    "verse": "Quddusga dushmanlari bosh bo\u02bbldi,\nUning g\u02bbanimlari ravnaq topdi.\nQuddus behad ko\u02bbp gunoh qildi,\nShu sababdan Egamiz uni azobga soldi.\nQuddusning farzandlari surgun qilindi,\nG\u02bbanimlari ularni olib ketdi."
                },
                "6": {
                    "verse_nr": "6",
                    "verse": "Qiz Quddus o\u02bbz savlatini yo\u02bbqotdi.\nYo\u02bblboshchilari o\u02bbtloq topa olmagan kiyikka o\u02bbxshaydi.\nOvchidan qochishga ularning madori qolmadi."
                },
                "7": {
                    "verse_nr": "7",
                    "verse": "Kulfatu sargardonlik kunlarida\nQuddus oldingi xazinalarini esladi.\nUning aholisi dushmanlarga taslim bo\u02bblganda,\nQuddusga yordam beradigan hech kim yo\u02bbq edi.\nG\u02bbanimlari uning qulashini tomosha qilib,\nQuddusni masxara qilardi."
                },
                "8": {
                    "verse_nr": "8",
                    "verse": "Ha, Quddus jirkanch gunohga qo\u02bbl urdi,\nAtrofdagilarga u kulgi bo\u02bbldi.\nOldin uni e\u02bczozlaganlarning hammasi\nEndi undan hazar qiladi.\nQuddusning sharmandaligini ular ko\u02bbrdilar.\nMana endi Quddus xo\u02bbrsinib o\u02bbtiribdi,\nHammadan yuzini yashirib o\u02bbtiribdi."
                },
                "9": {
                    "verse_nr": "9",
                    "verse": "Uning nopokligi kiyimini dog\u02bb qildi,\nKelajagi haqida u qayg\u02bburmadi.\nU dahshatli tarzda quladi,\nUning yupatuvchisi yo\u02bbq edi.\nU shunday deb yolvordi:\n\u201cKulfatimga bir nazar solgin, ey Egam,\nZero, dushmanlarim g\u02bbolib keldi ustimdan!\u201d"
                },
                "10": {
                    "verse_nr": "10",
                    "verse": "G\u02bbanimlar Quddus xazinalariga chang soldi.\nQuddusning ko\u02bbzi oldida\nBegona xalqlar muqaddas makonga kirdi.\nAmmo Egamiz o\u02bbsha g\u02bbayriyahudiylarga\nHatto Isroil jamoasi yig\u02bbinida bo\u02bblishni man etgandi!"
                },
                "11": {
                    "verse_nr": "11",
                    "verse": "Mana endi shahardagi hamma odamlar xo\u02bbrsinib,\nBir burda nonni izlab yuribdi.\nUlar boyliklarini sotib, ovqat olishyapti,\nShu yo\u02bbsin o\u02bbz jonlarini saqlashyapti.\nQuddus shunday deb yolvormoqda:\n\u201cEy Egam, menga bir boqqin,\nXor bo\u02bblganimni ko\u02bbrib qo\u02bbygin!\u201d"
                },
                "12": {
                    "verse_nr": "12",
                    "verse": "Quddus o\u02bbtgan\u2013ketganlarga xitob qiladi:\n\u201cNahotki sizlarga baribir bo\u02bblsa?!\nMenga bir qaranglar! \u2014 deb yolvoradi. \u2014\nEgamiz g\u02bbazab kunida menga azob bergan,\nBunday azobni hech kim ko\u02bbrmagan."
                },
                "13": {
                    "verse_nr": "13",
                    "verse": "U osmondan olov yubordi,\nO\u02bbsha olov ichimni yondirdi.\nEgamiz oyog\u02bbimga tuzoq qo\u02bbydi,\nMeni ortga qaytishga majbur qildi.\nAdoyi tamom qildi meni Xudoyim,\nAzobu alamda qoldi mening jonim."
                },
                "14": {
                    "verse_nr": "14",
                    "verse": "Gunohlarim bo\u02bbyinturuqqa aylangan,\nO\u02bbsha bo\u02bbyinturuqni Egamizning O\u02bbzi yasagan.\nU gunohlarimni bo\u02bbynimga osdi.\nMeni tamom holdan toydirdi.\nRabbiy berdi meni dushmanlarim qo\u02bbliga,\nMen qarshilik qila olmayman ularga."
                },
                "15": {
                    "verse_nr": "15",
                    "verse": "Rabbiy kuchli jangchilarimni rad etdi,\nYigitlarimni yakson qilish uchun lashkar yubordi.\nBokira qiz Yahudoni Rabbiy uzum ezganday ezdi."
                },
                "16": {
                    "verse_nr": "16",
                    "verse": "Shuning uchun men faryod qilaman,\nKo\u02bbz yoshimni sel\u2013sel oqizaman.\nAxir, yupatuvchim mendan uzoqda,\nJonimga oro kiruvchi olisda.\nEvoh, dushmanlarim mendan g\u02bbolib keldi,\nFarzandlarim xonavayron bo\u02bbldi.\u201d"
                },
                "17": {
                    "verse_nr": "17",
                    "verse": "Quddus qo\u02bbllarini cho\u02bbzib yordam so\u02bbraydi,\nBiroq hech kim uni yupatmaydi.\nEgamiz qo\u02bbshni xalqlarga amr berdi,\nShunda hammasi Yoqub nasliga dushman bo\u02bblib qoldi.\nDushmanlarining nazarida\nQuddus axlatday jirkanch bo\u02bblib qoldi."
                },
                "18": {
                    "verse_nr": "18",
                    "verse": "Quddus aytmoqda:\n\u201cHa, mening Egam haq,\nAxir, o\u02bbzim Uning amriga qarshi bosh ko\u02bbtardim.\nEy xalqlar, menga quloq soling,\nMening kulfatimni ko\u02bbrib qo\u02bbying.\nMening yigit\u2013qizlarim surgun bo\u02bbldi."
                },
                "19": {
                    "verse_nr": "19",
                    "verse": "Men o\u02bbynashlarimni chaqirdim,\nUlar esa meni aldashdi.\nJonini saqlash uchun non izlagan\nRuhoniyu oqsoqollarim ko\u02bbchalarda jon berdi."
                },
                "20": {
                    "verse_nr": "20",
                    "verse": "Ey Egam, ko\u02bbrib qo\u02bbygin qayg\u02bbumni,\nKo\u02bbrgin to\u02bbkilib turgan yuragimni.\nEvoh, yurak\u2013bag\u02bbrim ezilib ketdi,\nAxir, men Senga qarshi bosh ko\u02bbtardim.\nAna, tashqarida qilich odamlarni chopyapti,\nIchkarida o\u02bblim hukmronlik qilyapti."
                },
                "21": {
                    "verse_nr": "21",
                    "verse": "Odamlar ohu nolalarimni eshitdi,\nBiroq mening yupatuvchim yo\u02bbq edi.\nG\u02bbanimlarim eshitdi kulfatlarim haqida,\nXursand bo\u02bblishdi qilgan ishingdan shunda.\nSen e\u02bclon qilgan o\u02bbsha kuning kelsin,\nDushmanlarim ham mening holimga tushsin."
                },
                "22": {
                    "verse_nr": "22",
                    "verse": "Nazaringdan qochmasin ularning qilgan qabihliklari,\nGunohim uchun meni jazolaganday jazolagin ularni.\nKo\u02bbpdir mening ohu nolalarim,\nHech ham qolmadi mening madorim.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Voy sho\u02bbrim!\nRabbiy g\u02bbazablanib,\nQiz Quddusni zulmat bilan qopladi,\nU Isroilning salobatini\nOsmondan yerga uloqtirdi.\nQattiq qahri kelganda,\nO\u02bbz poyandozi bo\u02bblgan Ma\u02bcbadini esga olmadi."
                },
                "2": {
                    "verse_nr": "2",
                    "verse": "Rabbiy ayovsiz vayron qildi\nYoqub naslining maskanlarini.\nG\u02bbazabi kelib yakson qildi\nQiz Yahudoning qal\u02bcalarini.\nOyoq osti qilib, xo\u02bbrladi\nShohlikni va uning hukmdorlarini."
                },
                "3": {
                    "verse_nr": "3",
                    "verse": "U qattiq g\u02bbazabga minib,\nIsroilning bor qudratini yo\u02bbq qildi.\nG\u02bbanimlar hujum qilganda,\nO\u02bbz xalqini himoya qilmadi.\nAvjiga chiqqan olov yondirganday,\nYoqubning yurtini yondirib yubordi."
                },
                "4": {
                    "verse_nr": "4",
                    "verse": "U g\u02bbanimday bizga qarata yoyini tortdi,\nO\u02bbq uzishga Uning qo\u02bbli tayyor turardi.\nU kelishgan yigitlarimizni dushmanday o\u02bbldirdi.\nQiz Quddusning chodirlariga olovday qahrini sochdi."
                },
                "5": {
                    "verse_nr": "5",
                    "verse": "Rabbiy dushmanga o\u02bbxshab qoldi,\nIsroil yurtini vayron qildi.\nXarob qildi barcha saroylarini,\nYakson etdi Isroil qal\u02bcalarini.\nQiz Yahudoga keltirdi g\u02bbam\u2013g\u02bbussa,\nUning qayg\u02bbusini orttirdi ming hissa."
                },
                "6": {
                    "verse_nr": "6",
                    "verse": "Bog\u02bbdagi chaylani yiqitganday,\nMa\u02bcbadini U buzib tashladi.\nQuddusdagi bayram va Shabbat kunlarini\nEgamiz bekor qildi.\nShohlar va ruhoniylarni\nG\u02bbazab ustida rad etdi."
                },
                "7": {
                    "verse_nr": "7",
                    "verse": "Rabbiy O\u02bbz qurbongohidan voz kechdi,\nO\u02bbz maskanini tashlab ketdi.\nQuddus saroylarini yovning qo\u02bbliga berdi.\nEgamiz uyidagi yovning hayqirig\u02bbi\nBayramdagi shodon ovozlarga o\u02bbxshaydi."
                },
                "8": {
                    "verse_nr": "8",
                    "verse": "Ha, Egamiz qiz Quddusning devorlarini\nVayron etishga qaror qildi.\nDevorlarga birma\u2013bir qarab chiqdi,\nShashtidan qaytmadi, hammasini yakson qildi.\nEndi qal\u02bcayu devorlar qayg\u02bburyapti,\nHammasi xarob bo\u02bblib yotibdi."
                },
                "9": {
                    "verse_nr": "9",
                    "verse": "Quddus darvozalari tuproqqa belanib yotibdi,\nDarvoza tambalari parchalanib yotibdi.\nShohu amaldorlari surgun bo\u02bblishdi,\nQonunlar xalqqa o\u02bbrgatilmas endi.\nEgamizdan vahiylar\nPayg\u02bbambarlarga kelmas endi."
                },
                "10": {
                    "verse_nr": "10",
                    "verse": "Qiz Quddusning oqsoqollari\nSukut saqlab yerda o\u02bbtiribdi.\nBoshlaridan ular tuproq sochgan,\nO\u02bbzlari qanorga o\u02bbrangan.\nBoshlarini solib quyi\nO\u02bbtiribdi Quddus qizlari."
                },
                "11": {
                    "verse_nr": "11",
                    "verse": "Yig\u02bblayverib ko\u02bbzlarim tolgan,\nIchimda yuragim to\u02bbkilib ketgan.\nJigar\u2013bag\u02bbrim ezilib ketdi,\nAxir, mening xalqim qirilib ketdi!\nOch qolgan go\u02bbdagu chaqaloqlar\nShahar ko\u02bbchalarida hushsiz yotibdi!"
                },
                "12": {
                    "verse_nr": "12",
                    "verse": "\u201cQornim ochdi! Chanqadim!\u201d deb\nOnalariga ular faryod qilar.\nYarador jangchiday shahar ko\u02bbchalarida hushsiz yotishar.\nOnalarining bag\u02bbrida jon taslim etishar."
                },
                "13": {
                    "verse_nr": "13",
                    "verse": "Sen haqingda nima aytay?!\nSeni kimga solishtiray, ey qiz Quddus?\nNima deb yupatay?!\nSeni kimlarga o\u02bbxshatay, ey bokira qiz Sion?\nDengizday cheksizdir sening kulfating,\nEndi shifo bera olmas senga hech kim!"
                },
                "14": {
                    "verse_nr": "14",
                    "verse": "Sening payg\u02bbambarlaring\nYolg\u02bbon va behuda vahiylar aytishdi.\nGunohlaringni fosh qilishmadi,\nSurgunning oldini olishmadi.\nYolg\u02bbon bashoratlar aytib,\nSeni yo\u02bbldan ozdirishdi."
                },
                "15": {
                    "verse_nr": "15",
                    "verse": "O\u02bbtgan\u2013ketganlar sendan or qilib,\nQo\u02bbl siltab ketadilar.\nYoqasini ushlab, boshlarini chayqaydilar,\nEy qiz Quddus, seni mazax qilib shunday deydilar:\n\u201cGo\u02bbzallikda komil shaharmi shu?!\nButun dunyoning sevinchimish u!\u201d"
                },
                "16": {
                    "verse_nr": "16",
                    "verse": "Barcha yovlaring ustingdan kuladi,\nHolingni ko\u02bbrib yoqasini ushlaydi.\nTishlarini g\u02bbijirlatib aytishadi:\n\u201cBiz uni yamladik!\nVoh, qanday intizorlik bilan\nBu kunni kutgan edik!\nNihoyat, o\u02bbsha kunga yetdik!\u201d"
                },
                "17": {
                    "verse_nr": "17",
                    "verse": "Evoh, Egamiz O\u02bbz rejalarini amalga oshirdi,\nO\u02bbz aytganlarini bitta qoldirmay bajardi.\nU azaldan ogohlantirib kelganday\nSizlarni ayovsiz qirib tashladi.\nG\u02bbanimlarning qudratini yuksaltirdi,\nAhvolingizdan dushmanlarni xursand qildi."
                },
                "18": {
                    "verse_nr": "18",
                    "verse": "Shahar ahlining qalbi Rabbiyga faryod qilmoqda,\nEy qiz Quddusning devorlari!\nKo\u02bbz yoshingiz kechayu kunduz daryo bo\u02bblib oqsin.\nNolayu faryodingiz aslo tinmasin,\nKo\u02bbz yoshingiz to\u02bbxtamasin!"
                },
                "19": {
                    "verse_nr": "19",
                    "verse": "Tur, ey qiz Quddus!\nKechasi bilan Xudoga iltijo qilib chiqqin!\nYuragingni Rabbiyga suvday to\u02bbkib solgin!\nQo\u02bbllaringni uzat osmonga,\nFarzandlaring uchun yolvorgin Unga!\nAxir, ular ochlikdan hushsiz yotibdi\nHar bir ko\u02bbchaning boshida."
                },
                "20": {
                    "verse_nr": "20",
                    "verse": "Shunday ibodat qilgin:\n\u201cEy Egam, ko\u02bbrmaysanmi buni:\nNe ko\u02bbylarga solib qo\u02bbyding Sen xalqingni?!\nOnalar erkalatib o\u02bbstirgan farzandlarini yeyishyapti\u2013ku!\nRuhoniyu payg\u02bbambarlar maskaningda qirilib ketyapti\u2013ku!"
                },
                "21": {
                    "verse_nr": "21",
                    "verse": "Yoshu qarilarning jasadlari ko\u02bbchada changga belanib yotibdi.\nQilich dastidan yigitu qizlarim juvonmarg bo\u02bbldi.\nSen g\u02bbazabing kelgan kuni ularni halok qilding,\nAyovsiz ularni qirib tashlading."
                },
                "22": {
                    "verse_nr": "22",
                    "verse": "Menga qarshi yig\u02bbding Sen tevarakdagi yovlarni,\nGo\u02bbyo ziyofatga chaqirganday taklif qilding ularni.\nO\u02bbsha kuni Sening g\u02bbazabingdan hech kim qutulolmadi,\nBiror odam o\u02bbz jonini saqlab qololmadi.\nEvoh, erkalab o\u02bbstirgan bolalarimni\nDushmanlarim o\u02bbldirdi.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Azoblarda qolgan insonman,\nXudoning g\u02bbazabi tufayli tayoq yedim."
                },
                "2": {
                    "verse_nr": "2",
                    "verse": "Boshlab bordi Egam meni zulmatga,\nNur tushmaydigan qorong\u02bbi joyga."
                },
                "3": {
                    "verse_nr": "3",
                    "verse": "Yolg\u02bbiz menga qarshi U qo\u02bbl ko\u02bbtardi,\nKun bo\u02bbyi meni qayta\u2013qayta jazoladi."
                },
                "4": {
                    "verse_nr": "4",
                    "verse": "Qaritib yubordi etu terimni,\nSindirib tashladi suyaklarimni."
                },
                "5": {
                    "verse_nr": "5",
                    "verse": "G\u02bbam\u2013alamga meni tutqun qildi,\nJabru jafo zindoniga meni tashladi."
                },
                "6": {
                    "verse_nr": "6",
                    "verse": "Majbur qildi meni zimistonda yashashga,\nO\u02bbxshab qoldim men ancha oldin o\u02bblgan odamga!"
                },
                "7": {
                    "verse_nr": "7",
                    "verse": "Qochib ketmasin deya, Xudo atrofimni qurshadi,\nOg\u02bbir zanjirlar bilan meni kishanband etdi."
                },
                "8": {
                    "verse_nr": "8",
                    "verse": "Yordam so\u02bbrab yolvorsam ham men Unga,\nQuloq solmas U mening fig\u02bbonimga."
                },
                "9": {
                    "verse_nr": "9",
                    "verse": "Yo\u02bbnilgan toshlar bilan U yo\u02bblimni to\u02bbsdi,\nYurgan yo\u02bblimni chalkashtirib yubordi."
                },
                "10": {
                    "verse_nr": "10",
                    "verse": "Poyladi U meni ayiqday,\nTashlanmoqchi bo\u02bbldi menga sherday."
                },
                "11": {
                    "verse_nr": "11",
                    "verse": "So\u02bbng meni sudradi bir chetga,\nG\u02bbajidi, solib ketdi tang ahvolga."
                },
                "12": {
                    "verse_nr": "12",
                    "verse": "Xudo O\u02bbz yoyini tortdi,\nO\u02bbqlariga meni nishon qildi."
                },
                "13": {
                    "verse_nr": "13",
                    "verse": "Sadog\u02bbidagi o\u02bbqlari bilan yuragimni teshdi."
                },
                "14": {
                    "verse_nr": "14",
                    "verse": "Mana endi o\u02bbz xalqim ustimdan kulmoqda,\nUzzukun ular meni mazax qilib, qo\u02bbshiq kuylamoqda."
                },
                "15": {
                    "verse_nr": "15",
                    "verse": "Xudo menga achchiq o\u02bbtdan yedirdi,\nZaharli suvdan menga ichirdi."
                },
                "16": {
                    "verse_nr": "16",
                    "verse": "Meni oyoq osti qilib, tuproqqa beladi,\nShag\u02bbal yedirib, tishlarimni sindirdi."
                },
                "17": {
                    "verse_nr": "17",
                    "verse": "Tinchlik bilmas endi mening jonim,\nBaxt nimaligini tamom unutdim"
                },
                "18": {
                    "verse_nr": "18",
                    "verse": "Shunda o\u02bbzimga dedim: \u201cAdoyi tamom bo\u02bbldim!\nBarbod bo\u02bbldi Egamga bo\u02bblgan umidim!\u201d"
                },
                "19": {
                    "verse_nr": "19",
                    "verse": "Kulfatu sargardonlik haqidagi o\u02bbylarim\nZaharli suvga, achchiq o\u02bbtga o\u02bbxshaydi."
                },
                "20": {
                    "verse_nr": "20",
                    "verse": "Bunday o\u02bbylarga tolgan mening jonim\nTushkunlikka tushdi."
                },
                "21": {
                    "verse_nr": "21",
                    "verse": "Biroq men bir narsani yodda tutarman,\nShuning uchun doim umid qilarman"
                },
                "22": {
                    "verse_nr": "22",
                    "verse": "Egamning sodiq sevgisi bo\u02bblmaydi ado,\nUning rahmu shafqati tugamas aslo."
                },
                "23": {
                    "verse_nr": "23",
                    "verse": "Har tong ular yangilanadi,\nBuyukdir Egamning sadoqati!"
                },
                "24": {
                    "verse_nr": "24",
                    "verse": "Qalbimda aytaman: \u201cEgamdir mening bor\u2013yo\u02bbg\u02bbim,\nShunday ekan, yolg\u02bbiz Undadir mening umidim.\u201d"
                },
                "25": {
                    "verse_nr": "25",
                    "verse": "Egamiz O\u02bbziga umid bog\u02bblaganlarga yaxshilik qiladi,\nUnga intilgan har bir jonga ezguligini ko\u02bbrsatadi."
                },
                "26": {
                    "verse_nr": "26",
                    "verse": "Egamizning najotini toqat ila kutish yaxshidir."
                },
                "27": {
                    "verse_nr": "27",
                    "verse": "Yoshlikdan tarbiyaga bo\u02bbysunish yaxshidir."
                },
                "28": {
                    "verse_nr": "28",
                    "verse": "Rabbiy tarbiyalaganda,\nYolg\u02bbiz o\u02bbtirib, sukut saqlaylik."
                },
                "29": {
                    "verse_nr": "29",
                    "verse": "Bunday vaqtlarda yer o\u02bbpib ta\u02bczim qilaylik,\nAxir, yana umid bordir."
                },
                "30": {
                    "verse_nr": "30",
                    "verse": "Tarsaki yeganimizda qarshilik qilmaylik,\nEshitgan ko\u02bbp haqoratlarni ichimizga yutaylik."
                },
                "31": {
                    "verse_nr": "31",
                    "verse": "Zero, Rabbiy bizni abadiy tashlab qo\u02bbymaydi!"
                },
                "32": {
                    "verse_nr": "32",
                    "verse": "Uning O\u02bbzi bizga qayg\u02bbu keltirgan bo\u02bblsa\u2013da,\nO\u02bbzi bizga rahm\u2013shafqat qiladi.\nAxir, Uning sodiq sevgisi buyukdir!"
                },
                "33": {
                    "verse_nr": "33",
                    "verse": "Ha, U insonga g\u02bbam keltirib, ozor berishni xush ko\u02bbrmaydi."
                },
                "34": {
                    "verse_nr": "34",
                    "verse": "Yurtdagi hamma asirlarning oyoq osti bo\u02bblganini"
                },
                "35": {
                    "verse_nr": "35",
                    "verse": "Odamlar haq\u2013huquqdan mahrum bo\u02bblganini\nXudoyi Taolo ko\u02bbrib turibdi."
                },
                "36": {
                    "verse_nr": "36",
                    "verse": "Bir yoqlama hukm chiqarilganini\nRabbiy bilib turibdi."
                },
                "37": {
                    "verse_nr": "37",
                    "verse": "Rabbiyning ijozatisiz,\nHech kimning buyrug\u02bbi bajo bo\u02bblmas."
                },
                "38": {
                    "verse_nr": "38",
                    "verse": "Yaxshilik ham, yomonlik ham\nXudoyi Taoloning amrisiz sodir bo\u02bblmas."
                },
                "39": {
                    "verse_nr": "39",
                    "verse": "Hanuz hayot ekanmiz,\nGunohimiz uchun jazo tortganda nolimaylik!"
                },
                "40": {
                    "verse_nr": "40",
                    "verse": "Tutgan yo\u02bbllarimizni yaxshilab tekshiraylik,\nEgamizga qaytaylik."
                },
                "41": {
                    "verse_nr": "41",
                    "verse": "Qo\u02bbllarimizni osmonga cho\u02bbzib,\nChin dildan samodagi Xudoga yolvorib aytaylik"
                },
                "42": {
                    "verse_nr": "42",
                    "verse": "\u201cEy Egamiz! Biz itoatsizlik qildik,\nSenga qarshi bosh ko\u02bbtardik,\nSen bizni kechirmading."
                },
                "43": {
                    "verse_nr": "43",
                    "verse": "Sen g\u02bbazabga minib, ta\u02bcqib qilding bizni,\nShafqatsiz qirding hammamizni."
                },
                "44": {
                    "verse_nr": "44",
                    "verse": "Iltijolarimiz Senga yetib bormasligi uchun\nBulutlar bilan oldingni to\u02bbsding."
                },
                "45": {
                    "verse_nr": "45",
                    "verse": "Sen bizni axlatday tashlab yubording,\nXalqlar orasida supurindiday qilding."
                },
                "46": {
                    "verse_nr": "46",
                    "verse": "Mana, barcha yovlarimiz ustimizdan kulyapti."
                },
                "47": {
                    "verse_nr": "47",
                    "verse": "Biz vahimaga tushdik, tuzoqqa ilindik,\nFalokatu halokatga giriftor bo\u02bbldik.\u201d"
                },
                "48": {
                    "verse_nr": "48",
                    "verse": "Sel\u2013sel bo\u02bblib oqar mening ko\u02bbz yoshlarim,\nAxir, qirilib ketdi mening xalqim!"
                },
                "49": {
                    "verse_nr": "49",
                    "verse": "Egamiz samodan bizga qaramaguncha,\nMen to\u02bbxtamay obi diyda qilaman,\nTinmay ko\u02bbz yosh to\u02bbkaman."
                },
                "50": {
                    "verse_nr": "50",
                    "verse": "Egamiz samodan bizga qaramaguncha,\nMen to\u02bbxtamay obi diyda qilaman,\nTinmay ko\u02bbz yosh to\u02bbkaman."
                },
                "51": {
                    "verse_nr": "51",
                    "verse": "Quddusdagi hamma qizlarning qismati\nYurak\u2013bag\u02bbrimni ezib yubordi!"
                },
                "52": {
                    "verse_nr": "52",
                    "verse": "Sababsiz dushmanlik qilayotir menga odamlar,\nQushni ovlaganday meni ovladi ular."
                },
                "53": {
                    "verse_nr": "53",
                    "verse": "Meni tiriklayin chuqurlikka tashlashdi,\nChuqurlik og\u02bbzini tosh bilan berkitishdi."
                },
                "54": {
                    "verse_nr": "54",
                    "verse": "Suvlar ko\u02bbtarilib oshdi boshimdan,\n\u201cAdo bo\u02bbldim\u201d dedim ichimda."
                },
                "55": {
                    "verse_nr": "55",
                    "verse": "Ey Egam, chuqurlik tubidan\nSenga iltijo qildim."
                },
                "56": {
                    "verse_nr": "56",
                    "verse": "\u201cDodimni tingla, berkitma qulog\u02bbingni!\u201d dedim.\nSen eshitding bu iltijoimni."
                },
                "57": {
                    "verse_nr": "57",
                    "verse": "Yolvorganimda Sen menga yaqinlashding,\n\u201cQo\u02bbrqma!\u201d deb o\u02bbshanda menga aytding."
                },
                "58": {
                    "verse_nr": "58",
                    "verse": "Yo Rabbiy, Sen da\u02bcvoimni himoya qilding,\nMening jonimni xalos etding."
                },
                "59": {
                    "verse_nr": "59",
                    "verse": "Ko\u02bbrding menga qilingan nohaqlikni,\nEy Egam, O\u02bbzing yoqlagin meni."
                },
                "60": {
                    "verse_nr": "60",
                    "verse": "Yovlarimning til biriktirganini Sen ko\u02bbrding,\nMenga qarshi qilgan yovuz niyatlarini bilding."
                },
                "61": {
                    "verse_nr": "61",
                    "verse": "Ey Egam, ular meni mazax qilganini O\u02bbzing eshitding,\nMenga qarshi til biriktirganini bilding."
                },
                "62": {
                    "verse_nr": "62",
                    "verse": "G\u02bbanimlarim meni g\u02bbiybat qilar,\nKun bo\u02bbyi menga piching otar!"
                },
                "63": {
                    "verse_nr": "63",
                    "verse": "Qara, ular o\u02bbtirsa ham, tursa ham,\nMeni mazax qilib, qo\u02bbshiq kuylashar."
                },
                "64": {
                    "verse_nr": "64",
                    "verse": "Ularning qilmishlariga yarasha,\nJazosini bergin, ey Egam!"
                },
                "65": {
                    "verse_nr": "65",
                    "verse": "Yuraklariga g\u02bbulg\u02bbula solgin,\nUlarni la\u02bcnatga duchor qilgin"
                },
                "66": {
                    "verse_nr": "66",
                    "verse": "G\u02bbazab bilan ularning ketidan quvla,\nYer yuzidan tamomila yo\u02bbq qilib tashla!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Voy sho\u02bbrim!\nOltin xira tortdi,\nSof tilla jilosini yo\u02bbqotdi.\nHar bir ko\u02bbcha boshida\nMa\u02bcbad toshlari sochilib yotibdi."
                },
                "2": {
                    "verse_nr": "2",
                    "verse": "Quddusning aziz farzandlari\nOltindan ham qadrli edi,\nEvoh, endi esa ular\nKulol yasagan sopol idishday\nQadrsiz bo\u02bblib qoldilar."
                },
                "3": {
                    "verse_nr": "3",
                    "verse": "Hatto chiyabo\u02bbrilar\nO\u02bbz bolalarini emizishar.\nMening xalqim esa tuyaqushga o\u02bbxshab qoldi,\nUlar o\u02bbz farzandlariga shafqat qilmaydi."
                },
                "4": {
                    "verse_nr": "4",
                    "verse": "Chaqaloqlar juda chanqagan\nTillari tanglayiga yopishib qolgan,\nNon so\u02bbrab, yosh bolalar tilanchilik qilyapti,\nBiroq hech kim ularga bir burda ham non bermaydi."
                },
                "5": {
                    "verse_nr": "5",
                    "verse": "Tansiq taomlar yegan odamlar\nEndi ko\u02bbchalarda ochlikdan o\u02bblyaptilar.\nQimmatbaho libos kiyib o\u02bbsganlar\nEndi kul uyumlari orasida yotibdilar."
                },
                "6": {
                    "verse_nr": "6",
                    "verse": "Sado\u02bbm shahriga qarshi inson qo\u02bbli ko\u02bbtarilmadi,\nAmmo bu shahar bir zumda vayron bo\u02bbldi.\nXalqimning tortgan jazosi\nSado\u02bbmning jazosidan ham og\u02bbirroq bo\u02bbldi."
                },
                "7": {
                    "verse_nr": "7",
                    "verse": "Sutdan ham oq, qordan ham oppoq edi\nYo\u02bblboshchilarimizning ko\u02bbngillari,\nMarjonday tovlanardi sog\u02bblom tanalari,\nYoqutday ko\u02bbrkam edi ko\u02bbrinishlari."
                },
                "8": {
                    "verse_nr": "8",
                    "verse": "Endi tanib bo\u02bblmas ularni ko\u02bbchalarda,\nUlarning yuzlari kuyadan ham qoraroq tusda.\nBujmaygan terilari suyaklarga yopishgan,\nTarashadan ham battar qurib\u2013qaqshab ketgan."
                },
                "9": {
                    "verse_nr": "9",
                    "verse": "Qilich tig\u02bbidan nobud bo\u02bblganlar\nBaxtliroqdir ochlik qurbonlaridan.\nZero, qahatchilikka duchor bo\u02bblganlar\nJonlarini asta\u2013sekin taslim qilarlar."
                },
                "10": {
                    "verse_nr": "10",
                    "verse": "Mehribon onalar tuqqan bolalarini\nO\u02bbz qo\u02bbllari bilan pishirdilar.\nXalqim halokatga uchraganda,\nBolalari ularga yemish bo\u02bbldi."
                },
                "11": {
                    "verse_nr": "11",
                    "verse": "Egamizning qahr\u2013g\u02bbazabi qaynadi,\nU achchiq qahrini sochdi,\nQuddus shahrida olov yondirdi,\nOlov shaharni poydevorigacha kuydirdi."
                },
                "12": {
                    "verse_nr": "12",
                    "verse": "Dushman Quddus darvozalarini yorib o\u02bbtishiga\nYer yuzidagi hukmdorlar ishonmaganlar.\nJahondagi odamlar buni hatto xayoliga ham keltirmaganlar."
                },
                "13": {
                    "verse_nr": "13",
                    "verse": "Shahardagi payg\u02bbambarlarning gunohi,\nRuhoniylarning jinoyatlari bunga sabab bo\u02bbldi.\nAxir, ular shaharda solih odamning qonini to\u02bbkdilar."
                },
                "14": {
                    "verse_nr": "14",
                    "verse": "Ha, ular o\u02bbz kiyimini qonga bulg\u02bbadilar,\nUlarning kiyimidan odamlar hazar qiladilar.\nKo\u02bbr odamday bu yo\u02bblboshchilar\nKo\u02bbchalarda daydib yuribdilar."
                },
                "15": {
                    "verse_nr": "15",
                    "verse": "\u201cYo\u02bbqol, harom!\u201d deb baqiradi hamma ularga,\n\u201cYo\u02bbqollaring! Yo\u02bbqol! Tega ko\u02bbrmang sizlar bizlarga!\u201d\nQochib, g\u02bbaribu musofir bo\u02bblib yurganda ular,\n\u201cBu yerdan chiqib ketinglar\u201d, deb xalqlar ularni haydar."
                },
                "16": {
                    "verse_nr": "16",
                    "verse": "Egamizning O\u02bbzi tarqatib yubordi ularni,\nBu yo\u02bblboshchilarga endi U nazar solmaydi.\nRuhoniylarga hech kim hurmat ko\u02bbrsatmaydi,\nOqsoqollarga hech kim marhamat qilmaydi."
                },
                "17": {
                    "verse_nr": "17",
                    "verse": "Behuda kutaverib madad,\nToldi bizning ko\u02bbzimiz,\nMadad bera olmaydigan bir xalqqa\nUmid bog\u02bblagan ekanmiz."
                },
                "18": {
                    "verse_nr": "18",
                    "verse": "Har bir qadamimizni poyladi yovimiz,\nO\u02bbz ko\u02bbchalarimizda yurolmadik biz.\nBor\u2013yo\u02bbg\u02bbi sanoqli kunimiz qoldi.\nBizning umrimiz poyoniga yetdi."
                },
                "19": {
                    "verse_nr": "19",
                    "verse": "Bizni ta\u02bcqib qiluvchilar\nBurgutdan ham tezroq uchishardi,\nUlar tog\u02bblarda bizni ovlashardi,\nCho\u02bbllarda bizni poylashardi."
                },
                "20": {
                    "verse_nr": "20",
                    "verse": "Egamiz tanlagan shoh ularning tuzog\u02bbiga ilindi,\nEvoh, hayotimiz manbai u edi.\nBiz shohimiz soyasida\nXalqlar orasida yashaymiz, deb o\u02bbylagandik."
                },
                "21": {
                    "verse_nr": "21",
                    "verse": "Ey Uz yurtida yashovchi qiz Edom,\nXursand bo\u02bbl, shodlan!\nBiroq sen ham jazo kosasidan ichasan,\nMast bo\u02bblib kiyimingni yechasan."
                },
                "22": {
                    "verse_nr": "22",
                    "verse": "Ey qiz Quddus, jinoyatlaring uchun\nSen jazoingni tortib bo\u02bblding.\nEndi Egamiz seni surgunda ushlab turmaydi.\nEy qiz Edom, sening gunohlaringni esa\nEgamiz fosh qiladi,\nJinoyatlaring uchun U seni jazolaydi."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ey Egam, boshimizga tushgan ko\u02bbrgilikni yodingda tutgin,\nQanchalar xor bo\u02bblganimizni bir ko\u02bbrib qo\u02bbygin!"
                },
                "2": {
                    "verse_nr": "2",
                    "verse": "Mulk qilib olgan yerimiz ajnabiylar qo\u02bbliga tushdi,\nKelgindilar uylarimizga ega bo\u02bblishdi."
                },
                "3": {
                    "verse_nr": "3",
                    "verse": "Otasiz yetimday bo\u02bblib qoldik biz,\nBevaga o\u02bbxshab qoldi onalarimiz."
                },
                "4": {
                    "verse_nr": "4",
                    "verse": "Biz ichgan suvimizga pul to\u02bblaymiz,\nYoqqani o\u02bbtinni sotib olamiz."
                },
                "5": {
                    "verse_nr": "5",
                    "verse": "Yovlarimiz ta\u02bcqib qilib, qo\u02bbymas bizni holimizga,\nCharchab ketdik, tinim yo\u02bbq bizga."
                },
                "6": {
                    "verse_nr": "6",
                    "verse": "To\u02bbyguncha non yeymiz deb,\nMisr va Ossuriya bilan biz sulh tuzdik."
                },
                "7": {
                    "verse_nr": "7",
                    "verse": "Ajdodlarimiz gunoh qilib, o\u02bbtib ketdi,\nAmmo ularning jazosini biz tortyapmiz endi."
                },
                "8": {
                    "verse_nr": "8",
                    "verse": "Bizga hukmronlik qilayotir qullar,\nUlar zulmidan bizni kim qutqarar?!"
                },
                "9": {
                    "verse_nr": "9",
                    "verse": "Non izlaymiz jonimizni qo\u02bbyib xavf ostiga,\nChunki kallakesarlar pisib yotibdi dalalarda."
                },
                "10": {
                    "verse_nr": "10",
                    "verse": "Ocharchilik dastidan chiqqan issig\u02bbimiz,\nTandirday qizigan bizning badanimiz."
                },
                "11": {
                    "verse_nr": "11",
                    "verse": "G\u02bbanimlarimiz Quddusda ayollarni zo\u02bbrlashdi,\nYahudo shaharlarida qizlarning nomusiga tegishdi."
                },
                "12": {
                    "verse_nr": "12",
                    "verse": "Qo\u02bbllaridan osishdi yo\u02bblboshchilarimizni,\nXor qilishdi oqsoqollarimizni."
                },
                "13": {
                    "verse_nr": "13",
                    "verse": "Yigitlar tegirmon toshini tortyapti,\nO\u02bbg\u02bblonlar og\u02bbir o\u02bbtin ostida gandiraklab qoldi."
                },
                "14": {
                    "verse_nr": "14",
                    "verse": "Shahar darvozasida oqsoqollar o\u02bbtirmaydigan bo\u02bbldi,\nYigitlar shodon kuylar chalmaydigan bo\u02bbldi."
                },
                "15": {
                    "verse_nr": "15",
                    "verse": "Ko\u02bbnglimizni shodlik tark etdi,\nO\u02bbyin\u2013kulgimiz azaga aylandi."
                },
                "16": {
                    "verse_nr": "16",
                    "verse": "Boshimizdagi tojimiz tushib ketdi,\nGunoh qildik! Sho\u02bbrimiz quridi!"
                },
                "17": {
                    "verse_nr": "17",
                    "verse": "Dardu alamga to\u02bbldi yuragimiz,\nYig\u02bblayverib xiralashdi ko\u02bbzimiz."
                },
                "18": {
                    "verse_nr": "18",
                    "verse": "Axir, Sion tog\u02bbi huvullab qoldi,\nChiyabo\u02bbrilar u yerda izg\u02bbib yuribdi."
                },
                "19": {
                    "verse_nr": "19",
                    "verse": "Sen esa, ey Egam, abadiy hukmronlik qilasan,\nAvlodlar osha O\u02bbz taxtingda o\u02bbtirasan."
                },
                "20": {
                    "verse_nr": "20",
                    "verse": "Nechun bizni Sen tamom unutding?\nNechun uzoq vaqtga tashlab qo\u02bbyding?"
                },
                "21": {
                    "verse_nr": "21",
                    "verse": "Ey Egam, bizni O\u02bbzingga qaratgin,\nToki Senga qaytaylik.\nQadimgi ulug\u02bbvorligimizni tiklagin."
                },
                "22": {
                    "verse_nr": "22",
                    "verse": "Nahotki Sen bizdan butunlay voz kechding?!\nQahru g\u02bbazabingning had\u2013poyoni bordir, axir?!"
                }
            }
        }
    }
}