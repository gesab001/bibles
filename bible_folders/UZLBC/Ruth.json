{
    "version": "UZLBC",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Isroilda hakamlar hukmronligi davrida bir muddat ocharchilik bo\u02bblgan edi. Bir odam xotini va ikki o\u02bbg\u02bbli bilan birga birmuncha vaqt yashash niyatida Mo\u02bbab yurtiga jo\u02bbnadi. U Yahudoning Baytlahm shahridan edi."
                },
                "2": {
                    "verse_nr": "2",
                    "verse": "U odamning nomi Elimalek, xotinining oti Naima, o\u02bbg\u02bbillarining ismlari esa Maxlo\u02bbn va Xilyon edi. Bu oila Yahudoning Baytlahm shahridan \u2014 Efratlik edi. Ular Mo\u02bbab yurtiga borib, o\u02bbsha yerda yashab qoldi."
                },
                "3": {
                    "verse_nr": "3",
                    "verse": "Ular o\u02bbsha yerda yashayotganlarida, Elimalekning ajali yetdi. Naima ikki o\u02bbg\u02bbli bilan qoldi."
                },
                "4": {
                    "verse_nr": "4",
                    "verse": "Uning o\u02bbg\u02bbillari Mo\u02bbablik qizlarga uylandilar. Qizlardan birining ismi O\u02bbrpa, ikkinchisiniki Rut edi. Ular o\u02bbsha yerda o\u02bbn yilcha yashashgandan keyin"
                },
                "5": {
                    "verse_nr": "5",
                    "verse": "Maxlo\u02bbn va Xilyon ikkalasi ham vafot etishdi. Naima ham eridan, ham farzandlaridan ayrilib, yolg\u02bbiz qoldi."
                },
                "6": {
                    "verse_nr": "6",
                    "verse": "\u201cEgamiz O\u02bbz xalqiga e\u02bctibor berib, ularga non berdi\u201d degan xabarni eshitgach, Naima o\u02bbz yurtiga qaytishga qaror qildi. Naima yashab kelgan Mo\u02bbab yurtini tashlab, kelinlari bilan birga yo\u02bblga tushdi va Yahudoga qarab yurishdi."
                },
                "7": {
                    "verse_nr": "7",
                    "verse": "\u201cEgamiz O\u02bbz xalqiga e\u02bctibor berib, ularga non berdi\u201d degan xabarni eshitgach, Naima o\u02bbz yurtiga qaytishga qaror qildi. Naima yashab kelgan Mo\u02bbab yurtini tashlab, kelinlari bilan birga yo\u02bblga tushdi va Yahudoga qarab yurishdi."
                },
                "8": {
                    "verse_nr": "8",
                    "verse": "Yo\u02bblda davom etisharkan, Naima ikkala keliniga dedi:\n\u2014 Boringlar, ikkovingiz ham onalaringizning uylariga qaytinglar. Menga va marhumlarga bo\u02bblgan izzat\u2013hurmatingiz uchun Egam sizlarga ham marhamat qilsin."
                },
                "9": {
                    "verse_nr": "9",
                    "verse": "Ikkovlaringizga ham yaxshi joylardan ato qilsin, turmush qurib, o\u02bbz erlaringiz bilan baxtli bo\u02bblinglar!\nShunday deb Naima kelinlarini o\u02bbpdi, ikkalasi esa yig\u02bblab faryod ko\u02bbtarishdi"
                },
                "10": {
                    "verse_nr": "10",
                    "verse": "\u2014 Yo\u02bbq, biz siz bilan ketamiz, sizning xalqingiz orasida yashaymiz, \u2014 deyishdi."
                },
                "11": {
                    "verse_nr": "11",
                    "verse": "Naima esa yana kelinlariga:\n\u2014 Qaytinglar, jon qizlarim! \u2014 dedi. \u2014 Men bilan ketganingizdan nima foyda?! Qornimda yana o\u02bbg\u02bbillarim bormidiki, sizlarga umr yo\u02bbldoshi bo\u02bblsa?!"
                },
                "12": {
                    "verse_nr": "12",
                    "verse": "Bo\u02bbldi endi, qizlarim, qaytinglar! Men endi keksaydim, erga tegishga ojizman. Bordi\u2013yu, men, hali umid qilsam bo\u02bbladi, deb shu kecha erim bilan qovushsam\u2013u, o\u02bbg\u02bbillar tug\u02bbsam"
                },
                "13": {
                    "verse_nr": "13",
                    "verse": "ular ulg\u02bbayguncha sizlar kutib turarmidingiz?! Orqaga cho\u02bbzib, turmushga chiqmay yurarmidingizlar?! Yo\u02bbq, qizlarim. Sizlarni o\u02bbylab juda qayg\u02bburyapman. Axir, Egam shuncha ko\u02bbrgilikni boshimga soldi\u2013ku."
                },
                "14": {
                    "verse_nr": "14",
                    "verse": "Ular yana yig\u02bblab, dod\u2013voy ko\u02bbtarishdi. Nihoyat, O\u02bbrpa qaynanasi bilan o\u02bbpishib xayrlashib, orqaga qaytib ketdi. Rut esa Naimaga yopishib oldi."
                },
                "15": {
                    "verse_nr": "15",
                    "verse": "Naima Rutga:\n\u2014 Mana, ovsining o\u02bbz xalqi orasiga, o\u02bbz xudolariga sig\u02bbinadigan yurtga qaytib ketdi. Sen ham uning orqasidan borgin, \u2014 dedi."
                },
                "16": {
                    "verse_nr": "16",
                    "verse": "\u2014 Sizdan ajralishga, qaytib ketishga meni majbur qilmang, \u2014 dedi Rut. \u2014 Siz qayerga borsangiz, men ham o\u02bbsha yerga boraman, siz qayerda bo\u02bblsangiz, men ham o\u02bbsha yerda bo\u02bblaman. Sizning xalqingizni o\u02bbzimning xalqim, sizning Xudoyingizni o\u02bbzimning Xudoyim deyman."
                },
                "17": {
                    "verse_nr": "17",
                    "verse": "Siz qayerda olamdan o\u02bbtsangiz, men ham o\u02bbsha yerda jon berib, dafn qilinaman. Egam meni ne ko\u02bbyga solsa solsin, hatto undan battarrog\u02bbini qilsin. Meni sizdan faqat o\u02bblim ajrata oladi."
                },
                "18": {
                    "verse_nr": "18",
                    "verse": "Naima amin bo\u02bbldiki, kelini u bilan ketishga qat\u02bciy ahd qilibdi. Shundan so\u02bbng uni ko\u02bbndirishga qayta urinmadi."
                },
                "19": {
                    "verse_nr": "19",
                    "verse": "Ikkovlari yo\u02bbl yurib Baytlahmga yetib kelishdi. Baytlahmga yetib kelganlarida, ularni ko\u02bbrib butun shahar g\u02bbimirlab qoldi. Ayollar bir\u2013biriga: \u201cIyi, nahotki bu o\u02bbsha Naima bo\u02bblsa?!\u201d deb hayron qolishdi."
                },
                "20": {
                    "verse_nr": "20",
                    "verse": "Naima ularga dedi:\n\u2014 Endi meni Naima emas, Musibat denglar. Chunki Qodir Xudo boshimga cheksiz qayg\u02bbu\u2013kulfat soldi."
                },
                "21": {
                    "verse_nr": "21",
                    "verse": "Men bu yerdan to\u02bbkis bo\u02bblib chiqib ketgan edim, Egam esa qup\u2013quruq qaytardi. Endi nega meni Naima deysizlar?! Axir, Egam \u2014 Qodir Xudo meni azob\u2013uqubatlarga giriftor qilib, baxtsiz qildi\u2013ku!"
                },
                "22": {
                    "verse_nr": "22",
                    "verse": "Shunday qilib, Naima Mo\u02bbablik kelini Rut bilan birga Mo\u02bbab yurtidan qaytib keldi. Ular Baytlahmga kelgan paytda arpa o\u02bbrimi boshlangan edi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Naimaning Bo\u02bbaz degan qarindoshi bo\u02bblib, anchagina obro\u02bbli, badavlat odam edi. U Naimaning marhum eri Elimalek urug\u02bbidan edi."
                },
                "2": {
                    "verse_nr": "2",
                    "verse": "Bir kuni Mo\u02bbablik Rut Naimaga:\n\u2014 Men dalaga bormoqchi edim. Kim iltifot ko\u02bbrsatsa, o\u02bbsha daladan boshoq terib kelardim, \u2014 dedi.\n\u2014 Mayli, boraver, qizim, \u2014 dedi Naima."
                },
                "3": {
                    "verse_nr": "3",
                    "verse": "Rut ketdi. Dalaga yetib kelib, o\u02bbroqchilarning orqasidan to\u02bbkilgan boshoqlarni tera boshladi. Qarangki, bu dala Elimalekning qarindoshi Bo\u02bbazniki ekan."
                },
                "4": {
                    "verse_nr": "4",
                    "verse": "Bir payt Baytlahmdan Bo\u02bbaz kelib qoldi. U o\u02bbroqchilarga:\n\u2014 Hormanglar, Xudo sizlarga yor bo\u02bblsin! \u2014 dedi. Ular ham:\n\u2014 Bor bo\u02bbling, Xudo umringizga baraka bersin! \u2014 deb javob qaytarishdi."
                },
                "5": {
                    "verse_nr": "5",
                    "verse": "Bo\u02bbaz o\u02bbroqchilar nazoratchisiga Rutni ko\u02bbrsatib:\n\u2014 Bu juvon kim? \u2014 deb so\u02bbradi."
                },
                "6": {
                    "verse_nr": "6",
                    "verse": "O\u02bbroqchilar nazoratchisi:\n\u2014 Bu o\u02bbsha Mo\u02bbablik musofir, \u2014 dedi, \u2014 Naima bilan birga Mo\u02bbab yurtidan kelgan."
                },
                "7": {
                    "verse_nr": "7",
                    "verse": "U: \u201cMen o\u02bbroqchilar orqasidan yurib, to\u02bbkilgan boshoqlarni terib olsam\u201d, deb so\u02bbragan edi. Tong saharda kelib shu choqqacha tinmay dalada ishladi. Hozirgina chaylada bir oz dam olgani o\u02bbtirdi."
                },
                "8": {
                    "verse_nr": "8",
                    "verse": "Bo\u02bbaz Rutga:\n\u2014 Menga qara, qizim, \u2014 dedi, \u2014 boshoq terish uchun boshqa dalaga bormay qo\u02bbya qol. Shu yerda mening cho\u02bbrilarim bilan birga yuraver."
                },
                "9": {
                    "verse_nr": "9",
                    "verse": "Sen faqat xizmatkorlarim bug\u02bbdoy o\u02bbrayotgan dalada bo\u02bbl, ularning orqasidan yuraver. Xizmatkorlarimga tayinlab qo\u02bbyaman, senga indashmaydi. Chanqasang, anavi idishlarda suv bor. Quduqdan xizmatkorlarim tortib olgan, ichaver!"
                },
                "10": {
                    "verse_nr": "10",
                    "verse": "Rut yer o\u02bbpguday bo\u02bblib ta\u02bczim qildi\u2013da, Bo\u02bbazga shunday dedi:\n\u2014 Nechun nazaringizga tushib, shunchalik mehringizga sazovor bo\u02bbldim? Men axir, kelgindi bo\u02bblsam, siz menga shu qadar e\u02bctibor beryapsiz."
                },
                "11": {
                    "verse_nr": "11",
                    "verse": "Bo\u02bbaz shunday javob berdi:\n\u2014 Ering o\u02bblgandan keyin qaynanangga qanday munosabatda bo\u02bblganingni menga aytib berishdi. Sen ota\u2013onangni, yurtingni tashlab, ilgari o\u02bbzingga begona bo\u02bblgan xalq orasida yashashga kelding."
                },
                "12": {
                    "verse_nr": "12",
                    "verse": "Yaxshiliklaring uchun Egamdan qaytsin. Sen panoh istab kelgan Isroil xalqining Xudosi \u2014 Egamdan senga to\u02bbliq mukofot bo\u02bblsin."
                },
                "13": {
                    "verse_nr": "13",
                    "verse": "\u2014 Sizning mehringizga sazovor bo\u02bblayin, to\u02bbram! \u2014 dedi Rut. \u2014 Siz menday cho\u02bbringizning dilidagi armonlarini gapirib, tasalli berdingiz. Lekin men sizning cho\u02bbrilaringizdan birontasi emasman\u2013ku."
                },
                "14": {
                    "verse_nr": "14",
                    "verse": "Tushlik payti bo\u02bblganda Bo\u02bbaz Rutga:\n\u2014 Bu yoqqa kel, nondan ol, musallasga botirib yegin, \u2014 dedi.\nRut xizmatkorlar yonidan joy oldi. Bo\u02bbaz unga qovurilgan donlardan uzatdi. Rut to\u02bbydi va ozroq orttirib ham qoldirdi."
                },
                "15": {
                    "verse_nr": "15",
                    "verse": "So\u02bbngra Rut yana boshoq terib olay deb, o\u02bbrnidan turib nariga ketdi. Bo\u02bbaz xizmatkorlariga shunday buyruq berdi:\n\u2014 U bog\u02bblamlar orasidan ham terib olaversin, zinhor xafa qila ko\u02bbrmanglar."
                },
                "16": {
                    "verse_nr": "16",
                    "verse": "Hatto bog\u02bblamdan atayin tashlab qoldirib ketinglar. U terib olsin, uni koyimanglar."
                },
                "17": {
                    "verse_nr": "17",
                    "verse": "Shunday qilib, Rut qosh qorayguncha dalada boshoq terdi, terganlarini yanchdi. U yanchgan arpa bir tog\u02bboradan ko\u02bbproq chiqdi."
                },
                "18": {
                    "verse_nr": "18",
                    "verse": "Donni ko\u02bbtarib, shaharga jo\u02bbnadi. U terib kelgan donni qaynanasiga ko\u02bbrsatdi. Rut o\u02bbzi to\u02bbygandan so\u02bbng orttirib qoldirgan qovurilgan donlarni qaynanasiga berdi."
                },
                "19": {
                    "verse_nr": "19",
                    "verse": "Qaynanasi Rutdan so\u02bbradi:\n\u2014 Qayda ishlading? Kimning dalasidan boshoq terding bugun? Senga yordam ko\u02bbrsatganni Xudo yorlaqasin!\nRut kimnikida ishlaganini qaynanasiga aytdi:\n\u2014 Bugun men ishlagan dalaning egasi Bo\u02bbaz degan odam ekan, \u2014 dedi."
                },
                "20": {
                    "verse_nr": "20",
                    "verse": "Naima keliniga:\n\u2014 Uni Xudo yorlaqasin! \u2014 dedi hayajonlanib. \u2014 Tiriklarga, ham marhumlarga sodiq qolib, marhamatini darig\u02bb tutmabdi.\nSo\u02bbng:\n\u2014 U kishi bizning yaqin qarindoshlarimizdan, oilamizni o\u02bbz panohiga olishga burchli odamlardan, \u2014 deb qo\u02bbshib qo\u02bbydi."
                },
                "21": {
                    "verse_nr": "21",
                    "verse": "Mo\u02bbablik Rut ham qo\u02bbshimcha qildi:\n\u2014 U menga hatto, dalamda o\u02bbrim\u2013yig\u02bbim tugamaguncha, mening xizmatkorlarim bilan birga yuraver, deb aytdi."
                },
                "22": {
                    "verse_nr": "22",
                    "verse": "Naima keliniga:\n\u2014 Yaxshi, qizim, sen uning cho\u02bbri qizlari bilan yuraver. Begona dalaga borsang, senga ozor berishlari mumkin, \u2014 dedi."
                },
                "23": {
                    "verse_nr": "23",
                    "verse": "Shu tariqa Rut arpa va bug\u02bbdoy o\u02bbrimi tugagunga qadar, Bo\u02bbazning cho\u02bbri qizlari yonida boshoq terib yurar, qaynanasi bilan birga yashardi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Oradan ma\u02bclum vaqt o\u02bbtgach, Rutga qaynanasi Naima shunday dedi:\n\u2014 Qizim, birortasi bilan ro\u02bbzg\u02bbor qilsang, o\u02bbzingga yaxshi bo\u02bblarmidi. Men senga qayliq topib berishim lozim."
                },
                "2": {
                    "verse_nr": "2",
                    "verse": "O\u02bbsha Bo\u02bbaz bizning qarindoshimiz, sen uning cho\u02bbrilari bilan birga bo\u02bblgan eding\u2013ku. Bilasanmi, bugun kechqurun u xirmonda arpasini sovuradi."
                },
                "3": {
                    "verse_nr": "3",
                    "verse": "Endi sen yuvinib\u2013taranib, chiroyli kiyimlaringni kiy, keyin xirmonga bor. Lekin Bo\u02bbaz yeb\u2013ichib bo\u02bblmaguncha, unga ko\u02bbrinma."
                },
                "4": {
                    "verse_nr": "4",
                    "verse": "U uxlashga yotganda, yotgan joyini bilib olgin\u2013da, so\u02bbng borib oyoq tomonini ochib, o\u02bbsha yerda yot. Nima qilishni uning o\u02bbzi aytadi."
                },
                "5": {
                    "verse_nr": "5",
                    "verse": "Rut qaynanasiga:\n\u2014 Hammasini aytganingizday qilaman, \u2014 dedi."
                },
                "6": {
                    "verse_nr": "6",
                    "verse": "Rut xirmonga jo\u02bbnadi. Yetib kelib, qaynanasi aytganday qildi."
                },
                "7": {
                    "verse_nr": "7",
                    "verse": "Bo\u02bbaz yeb\u2013ichdi, vaqti chog\u02bb bo\u02bbldi. So\u02bbng g\u02bbaram yoniga borib yonboshladi\u2013da, uxlab qoldi. Rut ohista kelib, uning oyoq tomonini ochib, yotdi."
                },
                "8": {
                    "verse_nr": "8",
                    "verse": "Yarim kechasi Bo\u02bbaz cho\u02bbchib uyg\u02bbonib ketdi. Qarasa, oyoq tomonida bir ayol yotibdi."
                },
                "9": {
                    "verse_nr": "9",
                    "verse": "\u2014 Kimsan? \u2014 deb so\u02bbradi ayoldan. Rut unga:\n\u2014 Sizning cho\u02bbringiz Rutman. Cho\u02bbringizni panohingizga olsangiz, axir, siz bizning oilamizni panohingizga olishga burchli odamsiz, \u2014 dedi."
                },
                "10": {
                    "verse_nr": "10",
                    "verse": "Bo\u02bbaz Rutga dedi:\n\u2014 Seni Xudo yorlaqasin, qizim. Oilangga sening bu safargi qilgan sadoqating oldingisidan ham a\u02bclodir. Sen kambag\u02bbal yoki boyvachcha yigitlarning ortidan chopmading."
                },
                "11": {
                    "verse_nr": "11",
                    "verse": "Endi xavotirlanma, qizim. Aytganlaringning hammasini muhayyo qilaman. Butun shahar xalqi sening olijanob ayol ekanligingni biladi."
                },
                "12": {
                    "verse_nr": "12",
                    "verse": "To\u02bbg\u02bbri, men sizlarning oilangizni panohimga olishga burchli odamman, lekin bu ishga mendan ham yaqinrog\u02bbi bor."
                },
                "13": {
                    "verse_nr": "13",
                    "verse": "Shu kecha o\u02bbtsin, yotaver. Agar ertaga u kishi senga nisbatan o\u02bbz burchini o\u02bbtamoqchi bo\u02bblsa, mayli, seni olaversin. Bordi\u2013yu, o\u02bbz burchini o\u02bbtashni xohlamasa, men o\u02bbz zimmamga olaman. Xudo haqi, men o\u02bbz zimmamga olaman. Ertalabgacha uxlayver."
                },
                "14": {
                    "verse_nr": "14",
                    "verse": "Lekin tong paytida turib ket, xirmonga kelganingni odamlar bilmay qo\u02bbya qolishsin.\nRut Bo\u02bbazning oyoq tomonida sahargacha uxladi. Ko\u02bbz ko\u02bbrmaydigan, g\u02bbira\u2013shira tong paytida Rut o\u02bbrnidan turdi."
                },
                "15": {
                    "verse_nr": "15",
                    "verse": "Bo\u02bbaz Rutga:\n\u2014 Sholro\u02bbmolingni ochib, ushlab tur, \u2014 dedi.\nRut sholro\u02bbmolini ochib ushlab turdi. Bo\u02bbaz esa olti tog\u02bbora arpa o\u02bblchab, sholro\u02bbmolga soldi va orqasiga ko\u02bbtartirib qo\u02bbydi. Keyin o\u02bbzi shaharga jo\u02bbnab ketdi."
                },
                "16": {
                    "verse_nr": "16",
                    "verse": "Rut esa qaynanasi oldiga qaytdi. Qaynanasi undan:\n\u2014 Nima bo\u02bbldi, qizim? \u2014 deb so\u02bbradi.\nBo\u02bbaz Rutga qanday munosabatda bo\u02bblgan bo\u02bblsa, Rut hammasini qaynanasiga aytib berdi."
                },
                "17": {
                    "verse_nr": "17",
                    "verse": "\u2014 U, qaynanangning oldiga quruq qo\u02bbl bilan borma, deb mana bu olti tog\u02bbora arpani ham berib yubordi, \u2014 dedi Rut."
                },
                "18": {
                    "verse_nr": "18",
                    "verse": "Qaynanasi Rutga dedi:\n\u2014 Qizim, bu ishlar nima bilan tugaydi, hali bilmaysan. Kutib turgin\u2013chi, u bu ishni bugunoq oxiriga yetkazmay qo\u02bbymasa kerak."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Bo\u02bbaz shahar darvozasi oldiga chiqib o\u02bbtirdi. O\u02bbsha payt Bo\u02bbaz aytgan yaqin qarindoshi yonginasidan o\u02bbtib qoldi. Bo\u02bbaz uning ismini aytib chaqirib:\n\u2014 Bu yoqqa keling, o\u02bbtiring, birodarim, \u2014 dedi.\nQarindoshi yaqin kelib o\u02bbtirdi."
                },
                "2": {
                    "verse_nr": "2",
                    "verse": "Bo\u02bbaz shahar oqsoqollaridan o\u02bbn kishini guvohlikka chaqirib:\n\u2014 Shu yerda o\u02bbtiringlar! \u2014 dedi. Ular kelib o\u02bbtirishdi."
                },
                "3": {
                    "verse_nr": "3",
                    "verse": "Bo\u02bbaz qarindoshiga dedi:\n\u2014 Mo\u02bbab yurtidan qaytib kelgan Naima bor\u2013ku, u Elimalek akamizning dalasini sotmoqchi."
                },
                "4": {
                    "verse_nr": "4",
                    "verse": "Men shu yerda o\u02bbtirganlar va qavmim oqsoqollari huzurida o\u02bbsha dalani sotib olasizmi, yo\u02bbqmi, bilay dedim. Agar siz qarindoshlik burchingizni o\u02bbtashni xohlasangiz, mayli, sotib olavering. Bordi\u2013yu, xohlamasangiz, ayting, men bilayin. Chunki bu burchni o\u02bbtash birinchi navbatda sizga tushadi. Sizdan keyin navbat meniki bo\u02bbladi.\nU kishi:\n\u2014 Qarindoshlik burchimni men o\u02bbtayman, \u2014 dedi."
                },
                "5": {
                    "verse_nr": "5",
                    "verse": "Bo\u02bbaz dedi:\n\u2014 Xo\u02bbp. Lekin siz Naimaning dalasini xarid qilganingizda, dala bilan birga marhum Maxlo\u02bbnning bevasi Mo\u02bbablik Rutni ham olishingiz kerak. Chunki marhumning nomi o\u02bbz mulkidan yo\u02bbqolib ketmasligi shart."
                },
                "6": {
                    "verse_nr": "6",
                    "verse": "Shunda qarindoshi Bo\u02bbazga:\n\u2014 Unday bo\u02bblsa, men uni ololmayman, aks holda, o\u02bbzimning mulkimni xavf ostiga qo\u02bbygan bo\u02bblaman. Zimmamdagi qarindoshlik burchimni siz o\u02bbtayvering, mening ilojim yo\u02bbq, \u2014 dedi."
                },
                "7": {
                    "verse_nr": "7",
                    "verse": "Ilgari Isroilda qarindoshlik burchini o\u02bbtamoqchi yoki mol\u2013mulkini almashtirmoqchi bo\u02bblsalar, dalil\u2013isbot tariqasida bittasi chorig\u02bbini yechib, ikkinchisiga berardi. Mana shu odat Isroilda qonuniy guvohlik o\u02bbrnini bosardi."
                },
                "8": {
                    "verse_nr": "8",
                    "verse": "Shunday qilib, qarindoshi Bo\u02bbazga:\n\u2014 O\u02bbzingiz sotib olavering, \u2014 dedi\u2013da, chorig\u02bbini yechib berdi."
                },
                "9": {
                    "verse_nr": "9",
                    "verse": "Shundan keyin Bo\u02bbaz oqsoqollarga va o\u02bbsha yerdagi boshqa odamlarga murojaat qildi:\n\u2014 Sizlar guvohsiz: men bugun Elimalekdan Xilyon va Maxlo\u02bbnga qolgan hamma mulkni Naimadan sotib olyapman."
                },
                "10": {
                    "verse_nr": "10",
                    "verse": "Yana Maxlo\u02bbnning xotini Mo\u02bbablik Rutni ham o\u02bbz nikohimga olyapman, toki marhumning nomi o\u02bbz mulkida qolsin, birodarlari orasida va kindik qoni to\u02bbkilgan yurtida nomi yo\u02bbqolib ketmasin. Bugun sizlar bunga guvoh bo\u02bblib turibsizlar."
                },
                "11": {
                    "verse_nr": "11",
                    "verse": "Shunda shahar darvozasi yonida turgan odamlar va oqsoqollar:\n\u2014 Biz guvohmiz, \u2014 dedilar. \u2014 Egamiz sening xonadoningga keladigan ayolni Rohila va Leaxday qilsin, ana o\u02bbsha bibilardan Isroil xalqi bino bo\u02bblgan. Efratda boyliklar egasi bo\u02bblgin, Baytlahmda noming ulug\u02bb bo\u02bblgay."
                },
                "12": {
                    "verse_nr": "12",
                    "verse": "Sening xonadoning Yahudoga Tamara tug\u02bbib bergan o\u02bbg\u02bbli bobomiz Paraz xonadoniday barakali bo\u02bblsin. Egamiz mana shu juvon orqali senga o\u02bbshanday buyuk nasl ato etsin."
                },
                "13": {
                    "verse_nr": "13",
                    "verse": "Shunday qilib, Bo\u02bbaz Rutga uylandi. Ular turmush qurib, bir yostiqqa bosh qo\u02bbyishdi. Egamizning marhamati bilan Rut homilador bo\u02bblib, o\u02bbg\u02bbil tug\u02bbdi."
                },
                "14": {
                    "verse_nr": "14",
                    "verse": "Ayollar Naimaga aytishdi:\n\u2014 Egamizga hamdu sanolar bo\u02bblsin! U bugun senga g\u02bbamxo\u02bbrlik qiladigan nevara berdi, merosxo\u02bbrsiz qoldirmadi. Merosxo\u02bbringning nomi Isroilda ulug\u02bb bo\u02bblsin."
                },
                "15": {
                    "verse_nr": "15",
                    "verse": "U tufayli hayoting yana shodlikka to\u02bbladi, qariganingda suyanchig\u02bbing bo\u02bbladi. Chunki bu o\u02bbg\u02bbilni seni yaxshi ko\u02bbradigan, sen uchun hatto yetti o\u02bbg\u02bbildan ham a\u02bclo bo\u02bblgan kelining tug\u02bbdi."
                },
                "16": {
                    "verse_nr": "16",
                    "verse": "Naima chaqaloqni o\u02bbziga oldi, bir dam bag\u02bbridan uzmadi. O\u02bbzi enagalik qildi."
                },
                "17": {
                    "verse_nr": "17",
                    "verse": "Qo\u02bbshni ayollar: \u201cNaima uchun o\u02bbg\u02bbil tug\u02bbildi\u201d, deb chaqaloqqa Obid ismini berdilar.\nObid Dovudning padari buzrukvori Essayning otasi bo\u02bbldi."
                },
                "18": {
                    "verse_nr": "18",
                    "verse": "Parazdan Dovudgacha bo\u02bblgan avlod\u2013ajdod quyidagicha:\nParazdan Xazron bunyod bo\u02bbldi."
                },
                "19": {
                    "verse_nr": "19",
                    "verse": "Xazrondan Ram bunyod bo\u02bbldi.\nRamdan Ominadav bunyod bo\u02bbldi."
                },
                "20": {
                    "verse_nr": "20",
                    "verse": "Ominadavdan Naxsho\u02bbn bunyod bo\u02bbldi.\nNaxsho\u02bbndan Salmo\u02bbn bunyod bo\u02bbldi."
                },
                "21": {
                    "verse_nr": "21",
                    "verse": "Salmo\u02bbndan Bo\u02bbaz bunyod bo\u02bbldi.\nBo\u02bbazdan Obid bunyod bo\u02bbldi."
                },
                "22": {
                    "verse_nr": "22",
                    "verse": "Obiddan Essay bunyod bo\u02bbldi.\nEssaydan Dovud bunyod bo\u02bbldi."
                }
            }
        }
    }
}