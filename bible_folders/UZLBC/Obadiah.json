{
    "version": "UZLBC",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Quyidagilar Obodiyoning bashoratidir.\nEgamiz barcha xalqlarga jarchi yubordi,\nBizga shunday xabar yetib keldi:\n\u201cTayyorlaninglar! Qani, kelinglar,\nEdomga qarshi urushga boraylik!\u201d\nEdom xalqi haqida Egamiz Rabbiy quyidagilarni aytmoqda"
                },
                "2": {
                    "verse_nr": "2",
                    "verse": "\u201cEy Edom xalqi, xalqlarning orasida\nMen eng arzimasi qilib qo\u02bbyaman sizni,\nHamma sizlardan nafratlanadi."
                },
                "3": {
                    "verse_nr": "3",
                    "verse": "Takabburligingiz sizlarni aldadi.\nQoyadagi qo\u02bbrg\u02bbondir poytaxtingiz,\nBaland tepalikdadir uylaringiz,\nShuning uchun aytasiz o\u02bbzingizcha:\n\u00abKim bizlarni tushira olar yerga?!\u00bb"
                },
                "4": {
                    "verse_nr": "4",
                    "verse": "Burgutday baland parvoz qilsangiz ham,\nIningiz yulduzlar orasida bo\u02bblsa ham,\nSizlarni u yerdan tortib tushiraman,\n\u2014 deb aytmoqda Egamiz."
                },
                "5": {
                    "verse_nr": "5",
                    "verse": "Uyingizga o\u02bbg\u02bbri tushsa,\nKechasi bosqinchilar kelsa,\nFaqat xohlagan narsasini oladi\u2013ku!\nBog\u02bbingizda uzum tergan odamlar\nBir\u2013ikki bosh bo\u02bblsa\u2013da, uzum qoldiradi\u2013ku!\nDushmanlaringiz esa sizni tamoman yo\u02bbq qiladi!"
                },
                "6": {
                    "verse_nr": "6",
                    "verse": "Ey Esovning avlodi \u2014 Edom,\nYovlar hamma narsangizni talon\u2013taroj qilishar,\nQadrli buyumlaringizni topib, tortib olishar."
                },
                "7": {
                    "verse_nr": "7",
                    "verse": "Barcha ittifoqchilaringiz sizga qarshi chiqib,\nSizni o\u02bbz yurtingizdan haydab yuborar.\nTinchlik va\u02bcda qilib aldaydi ular,\nAmmo sizlarni mag\u02bblub qilarlar.\nSizlarga tuzoq qo\u02bbyar noningizni yeganlar.\nSizlar esa buni bilmay qolasizlar.\u201d"
                },
                "8": {
                    "verse_nr": "8",
                    "verse": "Egamiz shunday aytmoqda:\n\u201cEy Edom xalqi, hukm qilinadigan kunda,\nMen donishmandlaringni halok qilarman,\nEsov tog\u02bbidagi aql\u2013idroklilarin yo\u02bbq qilarman."
                },
                "9": {
                    "verse_nr": "9",
                    "verse": "Ey Temon shahri, jangchilaring dahshatga tushar,\nEsov tog\u02bbidagi har bir inson yo\u02bbq qilinar."
                },
                "10": {
                    "verse_nr": "10",
                    "verse": "Sizlar qondoshingiz Yoqub avlodiga zulm qilib,\nUlarni o\u02bbldirdingiz.\nShu bois to abad sharmanda bo\u02bblib,\nButunlay halok bo\u02bblasiz."
                },
                "11": {
                    "verse_nr": "11",
                    "verse": "Ularning boyliklarin begonalar olib ketgan kun\nSizlar bir chetda qarab turdingiz.\nYot xalqlar Quddus shahriga kirib,\nShahar uchun qur\u02bca tashlaganlarida,\nSizlar ham ular kabi yovuz ishlar qildingiz."
                },
                "12": {
                    "verse_nr": "12",
                    "verse": "Qondoshlaringizga kelgan baxtsizlikni ko\u02bbrib,\nXushnud bo\u02bblmasligingiz kerak edi.\nYahudo xalqi xarob bo\u02bblgan kun\nSevinmasligingiz kerak edi.\nBoshlariga tushgan kulfatni ko\u02bbrib,\nMazax qilmasligingiz kerak edi."
                },
                "13": {
                    "verse_nr": "13",
                    "verse": "Mening xalqimga falokat kelgan kuni\nShahar darvozalaridan kirmasligingiz kerak edi.\nYahudo xalqining boshiga falokat tushgan kuni,\nXushnud bo\u02bblganlarga qo\u02bbshilmasligingiz kerak edi.\nUlarning boshiga falokat tushgan kuni,\nBuyumlarini o\u02bbljaga olmasligingiz kerak edi."
                },
                "14": {
                    "verse_nr": "14",
                    "verse": "Qochib ketayotganlarni kutib chorrahalarda,\nPistirmalar qo\u02bbymasligingiz kerak edi.\nO\u02bbsha kulfat kuni tirik qolganlarni\nDushman qo\u02bbliga bermasligingiz kerak edi."
                },
                "15": {
                    "verse_nr": "15",
                    "verse": "Men, Egangiz, barcha xalqlarni hukm qiladigan kun yaqinlashib qoldi.\nEy Edom xalqi! Nima qilgan bo\u02bblsangiz boshqalarga,\nO\u02bbzingiz ham tusharsiz o\u02bbsha ko\u02bbyga,\nQilmishlaringiz qaytar o\u02bbz boshingizga."
                },
                "16": {
                    "verse_nr": "16",
                    "verse": "Ey Yahudo xalqi, muqaddas tog\u02bbimda\nG\u02bbazab sharobin ichib bo\u02bbldingiz.\nShu singari, barcha xalqlar ham\nBu sharobdan to\u02bbxtamasdan icharlar.\nHech qachon yer yuziga kelmagan kabi,\nIchib\u2013ichib, yo\u02bbq bo\u02bblib ketarlar."
                },
                "17": {
                    "verse_nr": "17",
                    "verse": "Lekin Sion tog\u02bbida najot toparlar\nIsroil xalqining omon qolganlari.\nBu tog\u02bb muqaddas bo\u02bblar.\nYoqub nasli haydab chiqarar yovlarini,\nUning mulkini tortib olganlarni\nVa yana egallar o\u02bbz yerlarini."
                },
                "18": {
                    "verse_nr": "18",
                    "verse": "Yoqub avlodi bo\u02bblar olovday,\nYusufning avlodi bir alangaday.\nEsovning avlodi esa\nBo\u02bblib qolar quruq poyaday.\nMening xalqim Isroil\nEsovning avlodini yondirar,\nYondirib, ularni yo\u02bbq qilar.\nEsov avlodidan tirik qolmas hech biri.\u201d\nZotan, bu so\u02bbzlarni Egamiz aytdi."
                },
                "19": {
                    "verse_nr": "19",
                    "verse": "Isroil xalqining Nagav cho\u02bblida yashaydiganlari Esov tog\u02bbini egallab oladilar, Yahudo qir etaklarida yashaydiganlari esa Filistlarning yerlariga egalik qiladilar. Isroil xalqi Efrayim yerlarini va Samariya shahrini qo\u02bblga kiritadi, Benyamin avlodi esa Giladga egalik qiladi."
                },
                "20": {
                    "verse_nr": "20",
                    "verse": "Shimoliy Isroildan asirlikka olib ketilganlar qaytib keladi. Ular shimoldagi Zorafat shahrigacha bo\u02bblgan Finikiya yerlarini oladilar. Quddusdan Safaradga asirlikka olib ketilganlar esa Nagav cho\u02bblidagi shaharlarni qo\u02bblga kiritadilar."
                },
                "21": {
                    "verse_nr": "21",
                    "verse": "G\u02bboliblar Sion tog\u02bbiga chiqadilar. O\u02bbsha yerda turib, Esov tog\u02bbi ustidan hukmronlik qiladilar. Egamizning O\u02bbzi Shoh bo\u02bbladi."
                }
            }
        }
    }
}