{
    "version": "UZLBC",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Xabaqquq payg\u02bbambarga vahiy orqali ayon bo\u02bblgan bashorat."
                },
                "2": {
                    "verse_nr": "2",
                    "verse": "Ey Egam, qachongacha Sendan yordam so\u02bbrab yolvoraman?! Menga quloq solasanmi o\u02bbzi?! Qachongacha: \u201cZo\u02bbravonlikdan qutqar!\u201d deb iltijo qilaveraman?! Bizga najot berasanmi o\u02bbzi?!"
                },
                "3": {
                    "verse_nr": "3",
                    "verse": "Nima uchun nohaqlikka qarab turishim kerak?! Bunday haqsizlikka qanday chiday olyapsan?! Atrofimga nazar solsam, zo\u02bbravonligu talonchilikni ko\u02bbraman. Janjal va urush avj olmoqda."
                },
                "4": {
                    "verse_nr": "4",
                    "verse": "Oqibatda qonun o\u02bbz kuchini yo\u02bbqotdi, adolat esa poymol bo\u02bbldi. Fosiqlar solihlardan baland kelgani uchun nohaq hukm chiqarilyapti."
                },
                "5": {
                    "verse_nr": "5",
                    "verse": "Atrofdagi xalqlarga nazar solinglar! Ularga yaxshilab qaranglar! Ko\u02bbrganingizdan hayratda qolasizlar. Sizning davringizda Men shunday bir ish qilamanki, agar eshitsangiz qulog\u02bbingizga ishonmaysizlar."
                },
                "6": {
                    "verse_nr": "6",
                    "verse": "Mana, Men Bobilliklarni g\u02bboyat kuchaytirmoqdaman. Bu xalq shafqatsiz va tajovuzkordir. Ular dunyoning har tomoniga yurish qiladilar, o\u02bbzga yurtlarni bosib oladilar."
                },
                "7": {
                    "verse_nr": "7",
                    "verse": "Hammani qo\u02bbrquv, vahimaga soladilar. O\u02bbziga xon, o\u02bbziga bek bo\u02bblgan takabburdir ular."
                },
                "8": {
                    "verse_nr": "8",
                    "verse": "Ularning otlari qoplondan chaqqon, kechasi izg\u02bbiydigan bo\u02bbrilardan xavfli. Otliqlari uzoqdan otlarini yeldirib kelishadi, o\u02bbljasiga tashlanadigan burgut kabi uchib kelishadi."
                },
                "9": {
                    "verse_nr": "9",
                    "verse": "Ularning to\u02bbdalari zo\u02bbravonlik maqsadida kelishadi. Ular sahrodan keladigan quyun kabi bo\u02bblib, qum yiqqanday asirlarni yig\u02bbishadi."
                },
                "10": {
                    "verse_nr": "10",
                    "verse": "Shohlarni mazaxlashadi, hukmdorlarni masxara qilishadi. Mustahkam shaharlar ustidan kulishadi. O\u02bbsha shaharlar devorlariga qiyalatib tuproq uyadilar. Ularni qo\u02bblga kiritadilar."
                },
                "11": {
                    "verse_nr": "11",
                    "verse": "So\u02bbng shamol kabi tez o\u02bbtib ketishadi. Ular o\u02bbz kuchini xudo deb biladilar, shuning uchun jazodan qocha olmaydilar."
                },
                "12": {
                    "verse_nr": "12",
                    "verse": "Ey Egam Xudo, Muqaddas Xudoyim! Doimo mavjud bo\u02bblgan Xudo Sen emasmi?! Shunday ekan, Bobilliklar dastidan biz yo\u02bbq bo\u02bblib ketmaymiz. Ey Egam! Sen, hukmimni amalga oshirsin, deb Bobilliklarni tanlading. Ey suyangan Qoyam! Sen, xalqimni jazolasin deb, ularni tayinlading."
                },
                "13": {
                    "verse_nr": "13",
                    "verse": "Sening ko\u02bbzlaring shu qadar pokizaki, Sen yovuzlikka qarab turolmaysan. Haqsizlikka chiday olmaysan. Hayronman, qanday qilib bu makkor odamlarga chidab yuribsan?! Bu qabihlar o\u02bbzlaridan solihroq xalqni yamlab yutyapti\u2013ku, qanday qilib ularga indamay jim turibsan?!"
                },
                "14": {
                    "verse_nr": "14",
                    "verse": "Sen odamlarni dengizdagi baliqlar kabi qilding, yo\u02bblboshchisi bo\u02bblmagan dengiz maxluqlariga o\u02bbxshatib qo\u02bbyding."
                },
                "15": {
                    "verse_nr": "15",
                    "verse": "Bobilliklar odamlarni o\u02bbz qarmog\u02bbiga ilintiradilar. To\u02bbr tashlab baliq ovlaganday ularni ovlaydilar. Yoyma to\u02bbrlariga tushirib, qirg\u02bboqqa tortib chiqaradilar. Ovini ko\u02bbrgach, xursand bo\u02bblib sevinadilar."
                },
                "16": {
                    "verse_nr": "16",
                    "verse": "Ha, to\u02bbrlari tufayli ular mo\u02bbl o\u02bblja oladilar, sara taomlardan tanovul qiladilar. Shuning uchun to\u02bbrlariga atab qurbonliklar keltiradilar, yoyma to\u02bbrlariga atab tutatqilar tutatadilar."
                },
                "17": {
                    "verse_nr": "17",
                    "verse": "Qachongacha ular to\u02bbrlari bilan ellarni ovlaydilar?! Qachongacha xalqlarni shafqatsiz nobud qiladilar?!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Men minoraga chiqib olaman. Shahar devoridan olislarga qarab, Egamning javobini kutaman. Shikoyatimga javob berganda, Unga nima aytishimni o\u02bbylab ko\u02bbraman."
                },
                "2": {
                    "verse_nr": "2",
                    "verse": "Egamiz menga shunday javob berdi: \u201cSenga ayon qilgan so\u02bbzlarimni tosh lavhalarga aniq qilib yoz, yugurib ketayotgan odam uni bir qarashdanoq o\u02bbqiy oladigan bo\u02bblsin."
                },
                "3": {
                    "verse_nr": "3",
                    "verse": "Bashorat belgilangan vaqtda amalga oshadi. O\u02bbsha vaqt hademay yetib keladi, bashorat ro\u02bbyobga chiqadi. Bordi\u2013yu, u kechikadigan bo\u02bblsa, sabr qilgin. U albatta bajo bo\u02bbladi, kech qolmaydi."
                },
                "4": {
                    "verse_nr": "4",
                    "verse": "Menga qara! To\u02bbg\u02bbri yo\u02bbldan yurmaganlar halok bo\u02bbladi. Solihlar esa Xudoga bo\u02bblgan sadoqati tufayli tirik qoladi.\u201d"
                },
                "5": {
                    "verse_nr": "5",
                    "verse": "Boylik aldamchidir. Boylar takabburdirlar, ular hech qachon tinib\u2013tinchimaydilar. Ular o\u02bbliklar diyori kabi ochko\u02bbz, o\u02bblim kabi to\u02bbymaydilar. Ular xalqlarni o\u02bbzlariga tobe qilishadi, ellarni qo\u02bbl ostiga olishadi."
                },
                "6": {
                    "verse_nr": "6",
                    "verse": "Asirlikka tushganlar ularni nafratomuz mazax etadilar, masxara qilib, shunday aytadilar:\n\u201cEy birovning boyligini talab, uyum qilganlar, sizning holingizga voy! Sizlar birovning narsasini qaytarmay, qarzlaringizni orttirib yuribsizlar. Bunday hol uzoqqa cho\u02bbzilarmidi?!"
                },
                "7": {
                    "verse_nr": "7",
                    "verse": "Qarzlaringizni qistaydiganlar to\u02bbsatdan paydo bo\u02bbladi. Ular kelib, sizlarni dahshatga solishadi. Shunda sizlar ular uchun o\u02bblja bo\u02bblasizlar."
                },
                "8": {
                    "verse_nr": "8",
                    "verse": "Sizlar ko\u02bbp xalqlarni taladingiz. Odamlarning qonini to\u02bbkdingiz, yurtlaru shaharlarni vayron qilib, u yerdagilarni nobud qildingiz. Shuning uchun omon qolgan xalqlar endi sizlarni talon\u2013taroj qiladilar."
                },
                "9": {
                    "verse_nr": "9",
                    "verse": "Ey harom yo\u02bbl bilan boylik topib, uyiga tashiganlar, sizning holingizga voy! Sizlar uylaringizni balandlikda qurib, o\u02bbzingizni kulfat changalidan asramoqchi bo\u02bbldingiz."
                },
                "10": {
                    "verse_nr": "10",
                    "verse": "Ammo hiylalaringiz xonadoningizni sharmanda qildi. Sizlar ko\u02bbp xalqlarni nobud qilganingiz uchun o\u02bbz boshingizga yetdingiz."
                },
                "11": {
                    "verse_nr": "11",
                    "verse": "Hatto uyingiz devoridagi toshlar zo\u02bbravonligingizdan dod soladi. To\u02bbsinlarning nolasi aks sado bo\u02bblib chiqadi."
                },
                "12": {
                    "verse_nr": "12",
                    "verse": "Ey qotillik ila shaharlar qurganlar, holingizga voy! Ey zo\u02bbravonlik ila qo\u02bbrg\u02bbonlarga asos solganlar, holingizga voy!"
                },
                "13": {
                    "verse_nr": "13",
                    "verse": "Ellar behuda tinkasini quritadi. Xalqlarning ter to\u02bbkib erishganlari olovga yem bo\u02bbladi. Bu Sarvari Olamning ishi emasmi?!"
                },
                "14": {
                    "verse_nr": "14",
                    "verse": "Ha, suvlar to\u02bbldirganday dengizni,\nYer yuzi to\u02bbliq bilib oladi Egamizning ulug\u02bbvorligini."
                },
                "15": {
                    "verse_nr": "15",
                    "verse": "Ey qo\u02bbshni xalqlarga sharobni zo\u02bbrlab ichirganlar, holingizga voy! Yalang\u02bboch badanlarini tomosha qilaylik deb, ularga g\u02bbazabingiz sharobidan ichirdingiz. Ularni mast qildingiz."
                },
                "16": {
                    "verse_nr": "16",
                    "verse": "Biroq sizlar obro\u02bb topmay o\u02bbzingiz sharmandalikdan mast bo\u02bblasizlar. Qani, iching! Yalang\u02bboch tanangizni ko\u02bbrsating! Ana, Egamizning o\u02bbng qo\u02bblidagi jazo kosasi sizlarga yetib keldi! Obro\u02bbyingiz to\u02bbkilib, sharmandangiz chiqadi."
                },
                "17": {
                    "verse_nr": "17",
                    "verse": "Ha, Lubnonda qilgan zo\u02bbravonligingiz o\u02bbz boshingizga yetadi. U yerda yovvoyi hayvonlarni qirdingiz, endi hayvonlar sizlarni dahshatga soladi. Chunki sizlar yurtlaru shaharlarni vayron qildingiz. Odamlarning qonini to\u02bbkib, ularni nobud qildingiz."
                },
                "18": {
                    "verse_nr": "18",
                    "verse": "Inson yasagan butdan ne foyda?! Sanamning foydasi bormi yolg\u02bbondan boshqa?! Nega odam o\u02bbzi yasagan narsasiga umidini bog\u02bblaydi?! Nega tili yo\u02bbq bir butni yasaydi?!"
                },
                "19": {
                    "verse_nr": "19",
                    "verse": "Holingizga voy, ey bir parcha yog\u02bbochga \u00abUyg\u02bbon!\u00bb deganlar! Holingizga voy, ey tilsiz toshga \u00abTur!\u00bb deb yolvorganlar! But sizga to\u02bbg\u02bbri yo\u02bbl ko\u02bbrsatarmidi?! Oltinu kumush bilan qoplangan butning joni bormidi?!"
                },
                "20": {
                    "verse_nr": "20",
                    "verse": "Egamiz esa O\u02bbzining muqaddas Ma\u02bcbadidadir.\nUning oldida butun dunyo sukut saqlasin!\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Xabaqquq payg\u02bbambarning kuyga solingan ibodati quyidagicha"
                },
                "2": {
                    "verse_nr": "2",
                    "verse": "\u201cEy Egam, men Sening shuhrating haqida eshitdim. Qilgan buyuk ishlaringdan hayratda qoldim. Ey Egam, bizning davrimizda ham shunday ishlaringni qilgin. Odamlar Sening nimalarga qodir ekanligingni bilib qo\u02bbyishsin. G\u02bbazablanganingda mehr\u2013shafqatni esdan chiqarmagin."
                },
                "3": {
                    "verse_nr": "3",
                    "verse": "Xudo keladi Edom yurtidan,\nMuqaddas Xudo keladi Poron qirlaridan.\nUning ulug\u02bbvorligi ko\u02bbkni porlatar,\nHamdu sanolariga butun dunyo to\u02bblar."
                },
                "4": {
                    "verse_nr": "4",
                    "verse": "Ulug\u02bbvorligi chaqmoqday chaqnar,\nNur sochilar Uning qo\u02bblidan \u2014\nKuch yashiringan bilagidan."
                },
                "5": {
                    "verse_nr": "5",
                    "verse": "Uning oldida yuradi o\u02bblat,\nUning ketidan ergashadi ofat."
                },
                "6": {
                    "verse_nr": "6",
                    "verse": "To\u02bbxtaganda yer silkinadi,\nNazar solganda xalqlarni titroq bosadi.\nU yurgan ko\u02bbhna yo\u02bbllar bo\u02bbyidagi\nMangu tog\u02bblar o\u02bbpirilib tushadi,\nAbadiy qirlar cho\u02bbkib past bo\u02bbladi."
                },
                "7": {
                    "verse_nr": "7",
                    "verse": "Ko\u02bbshon xalqining qo\u02bbrqqanini men ko\u02bbryapman,\nMidiyon xalqining dag\u02bb\u2013dag\u02bb qaltiraganini ko\u02bbryapman."
                },
                "8": {
                    "verse_nr": "8",
                    "verse": "Ey Egam, nahotki g\u02bbazablansang daryolardan?!\nNahot Sening jahling chiqsa irmoqlardan?!\nYoki Sening qasding bormidi dengizdan?!\nShuning uchun otlaringni choptirasanmi,\nZafarli jang aravalaringga minib olasanmi?!"
                },
                "9": {
                    "verse_nr": "9",
                    "verse": "Sen g\u02bbilofdan chiqarasan kamoningni,\nO\u02bbqlarga to\u02bbldirasan o\u02bbqdoningni.\nDaryolar bilan yorasan yer yuzini."
                },
                "10": {
                    "verse_nr": "10",
                    "verse": "Buni ko\u02bbrganda tog\u02bblarni dard tutar,\nShiddatli oqim ko\u02bbpirib oqar.\nDengiz tubidan nido yangrar,\nDengiz to\u02bblqinlari ko\u02bbkka intilar."
                },
                "11": {
                    "verse_nr": "11",
                    "verse": "Sening o\u02bbqlaring uchib chaqnaydi,\nNayzalaring yalt etib yonadi.\nBundan quyoshu oy o\u02bbz joyida qotib turadi."
                },
                "12": {
                    "verse_nr": "12",
                    "verse": "Sen jahl ustida bosib o\u02bbtarsan yer yuzini,\nG\u02bbazabga minib oyoq osti qilarsan xalqlarni."
                },
                "13": {
                    "verse_nr": "13",
                    "verse": "Qutqarish uchun kelasan O\u02bbz xalqingni,\nO\u02bbz tanlaganing orqali ozod qilish uchun ularni.\nFosiq xalqning yo\u02bblboshchisini urasan,\nBoshdan\u2013oyoq uni shilib tashlaysan."
                },
                "14": {
                    "verse_nr": "14",
                    "verse": "Ana, g\u02bbanimlarimiz quyun kabi kelyaptilar,\nBizni har yoqqa tarqatib yubormoqchi bo\u02bblyaptilar.\nO\u02bbz uyasida o\u02bbljasini g\u02bbajigan yirtqich hayvonday,\nOson ovidan o\u02bbzida yo\u02bbq sevinyaptilar.\nSen esa ularning yo\u02bblboshchisini o\u02bbz o\u02bbqlari bilan halok qilasan."
                },
                "15": {
                    "verse_nr": "15",
                    "verse": "Otlaring tuyoqlari dengizni bosib ezadi,\nBahaybat suvlarni bir joyga yig\u02bbib qo\u02bbyadi.\u201d"
                },
                "16": {
                    "verse_nr": "16",
                    "verse": "Men bularni eshitdim.\nShunda uvushdi mening yuragim,\nTitray boshladi lablarim,\nMadorim qolmay, qaltiradi tizzalarim.\nAmmo men sabr\u2013toqat qilaman,\nBosqinchilarimiz boshiga tushadigan kulfat kunini kutaman."
                },
                "17": {
                    "verse_nr": "17",
                    "verse": "Bordi\u2013yu, anjir daraxti gullamay qolsa,\nUzum toklari meva tugmasa,\nZaytun daraxtlari hosil bermasa,\nDaladagi ekinlar unmay qolsa,\nQo\u02bbralarda qo\u02bbylar qolmasa,\nOg\u02bbilxonalar bo\u02bbm\u2013bo\u02bbsh bo\u02bblsa"
                },
                "18": {
                    "verse_nr": "18",
                    "verse": "Shunda ham Egamdan shod bo\u02bblarman,\nNajotkorim Xudodan quvonarman."
                },
                "19": {
                    "verse_nr": "19",
                    "verse": "Egam Rabbiy mening qudratimdir.\nU oyoqlarimni kiyik oyog\u02bbiday qiladi,\nCho\u02bbqqilar uzra meni bexatar yurgizadi."
                }
            }
        }
    }
}