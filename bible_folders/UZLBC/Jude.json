{
    "version": "UZLBC",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Iso Masihning quli va Yoqubning ukasi men \u2014 Yahudodan, Xudoning xalqi bo\u02bblishga da\u02bcvat qilingan birodarlarga salom! Otamiz Xudo sizlarni Iso Masih kelishiga qadar O\u02bbz mehr\u2013muhabbati panohida omon saqlaydi."
                },
                "2": {
                    "verse_nr": "2",
                    "verse": "Xudo sizlarga cheksiz marhamat, tinchlik va mehr\u2013oqibat ato qilsin."
                },
                "3": {
                    "verse_nr": "3",
                    "verse": "Azizlarim, hammamiz birgalikda bahra olayotgan najotimiz haqida men sizlarga yozishni juda xohlagan edim. Ammo buning o\u02bbrniga sizlarni: \u201cImonimizni himoya qilaylik\u201d, deb undamoqchiman. Axir, Xudo bu o\u02bbzgarmas imonni aziz xalqiga to abad topshirgan."
                },
                "4": {
                    "verse_nr": "4",
                    "verse": "Gap shundaki, ba\u02bczi betavfiq odamlar orangizga o\u02bbg\u02bbrincha kirib olibdilar. Ular o\u02bbz axloqsizligini oqlash uchun Xudoyimizning inoyati haqidagi xabarni buzib o\u02bbrgatyaptilar. Yagona Xo\u02bbjayinimiz va Rabbimiz Iso Masihni rad etyaptilar. O\u02bbsha betavfiqlarning jazosi azaldanoq yozilgandir."
                },
                "5": {
                    "verse_nr": "5",
                    "verse": "Bunday odamlarning qismati nima bo\u02bblishini o\u02bbzlaringiz yaxshi bilasizlar. Bularni sizlarga yana bir bor eslatmoqchiman: Egamiz O\u02bbz xalqi Isroilni Misrdagi qullikdan qutqargandi. Keyinroq esa ishonmagan odamlarni halok qilgan edi."
                },
                "6": {
                    "verse_nr": "6",
                    "verse": "Shuningdek, o\u02bbz mavqeiga yarasha ish tutmay, makonini tashlab ketgan farishtalarni ham Egamiz qorong\u02bbi zimistonga abadiy zanjirband qilgandi. Ularni buyuk qiyomat kunigacha o\u02bbsha yerda saqlab turibdi."
                },
                "7": {
                    "verse_nr": "7",
                    "verse": "O\u02bbsha farishtalar singari, Sado\u02bbm va G\u02bbamo\u02bbra shaharlari aholisi, shuningdek, bular atrofidagi barcha shaharlar aholisi ham notabiiy buzuq ehtiroslarga va shahvoniy hirsga berilgan edilar. Oqibatda esa abadiy o\u02bbtda kuyib, o\u02bbz jazosini olganlar. Ularning qismati hammaga saboq bo\u02bbldi."
                },
                "8": {
                    "verse_nr": "8",
                    "verse": "Shunga qaramay, oramizga kirib olgan betavfiqlar o\u02bbz vahiylariga tayanib, badanlarini harom etyaptilar. Xudoning hokimiyatini rad etib, samoviy mavjudotlarni haqorat qilyaptilar."
                },
                "9": {
                    "verse_nr": "9",
                    "verse": "Esingizda bo\u02bblsa, bosh farishta Mikoyil iblis bilan Musoning jasadi borasida bahslashgandi. Ammo Mikoyil shunda ham iblisni haqoratlab, hukm qilishga jur\u02bcat etmadi, u Xudoning hokimiyatini e\u02bczozlagan holda, faqat: \u201cEgamning O\u02bbzi seni hukm qilsin\u201d, \u2014 deb aytgan edi, xolos."
                },
                "10": {
                    "verse_nr": "10",
                    "verse": "O\u02bbsha betavfiqlar esa Xudoning qonunini tushunmaydilar, tushunmaganlari uchun ham o\u02bbsha qonunni mensimaydilar. Ular o\u02bbzlarini ongsiz hayvonlarday tutib, ehtiroslarga berilib yashashdan boshqa hech narsani bilmaydilar. Buning natijasida halokatga yo\u02bbliqadilar."
                },
                "11": {
                    "verse_nr": "11",
                    "verse": "Bu soxta ustozlarning holiga voy! Axir, ular Qobilning izidan boryaptilar. Pulga berilib, boshqalarni Balomga o\u02bbxshab yo\u02bbldan uryaptilar. Ko\u02bbrax singari isyon ko\u02bbtarib, halokatga yuz tutyaptilar."
                },
                "12": {
                    "verse_nr": "12",
                    "verse": "Bu odamlar jamoatingizni ham halokatga yo\u02bbliqtiradilar. Ular faqat o\u02bbzini boqadigan cho\u02bbponlarga o\u02bbxshaydi. Sizlar taom yeyish uchun birga yig\u02bbilganingizda, Rabbimiz Isoni xotirlash uchun non sindirganingizda, ular uyalmay, ochko\u02bbzlik bilan qorinlarini to\u02bbydiradilar. Ular shamol haydagan yomg\u02bbirsiz bulutlarga o\u02bbxshaydilar, mavsumida meva bermaydigan daraxtlar kabidirlar. Bu ustozlar qo\u02bbporib tashlangan daraxtlarday o\u02bblikdirlar."
                },
                "13": {
                    "verse_nr": "13",
                    "verse": "Ular dengizning vahshiy to\u02bblqinlari kabi jo\u02bbsh uradi, sharmandali ishlarini iflos ko\u02bbpikday yuzaga chiqarib, atrofga sochadi. Ular tayyorlab qo\u02bbyilgan qop\u2013qorong\u02bbi zulmatga adashgan yulduzlarday abadiy g\u02bbarq bo\u02bblishadi."
                },
                "14": {
                    "verse_nr": "14",
                    "verse": "Odam Atodan boshlab, yettinchi avlodda yashagan Xano\u02bbx bu odamlar haqida shunday bashorat qilgan:\n\u201cRabbimiz ming\u2013minglab muqaddas malaklari bilan keladi."
                },
                "15": {
                    "verse_nr": "15",
                    "verse": "U jamiki odamzodni hukm qiladi.\nGunohga botgan betavfiqlarni mahkum etadi,\nYaramas qilmishlari uchun,\nUni haqoratlaganlari uchun\nBetavfiqlarni jazolaydi.\u201d"
                },
                "16": {
                    "verse_nr": "16",
                    "verse": "Oramizga kirib olgan bu betavfiqlar, qachon qaramang, ming\u02bbirlab nolib yuradilar. Ular faqat o\u02bbz nafsini o\u02bbylab ish tutadilar, maqtanadilar, o\u02bbz manfaatini ko\u02bbzlab, tilyog\u02bblamalik qiladilar."
                },
                "17": {
                    "verse_nr": "17",
                    "verse": "Sizlar esa, ey azizlarim, Rabbimiz Iso Masihning havoriylari aytgan bashoratlarni esingizda tutinglar."
                },
                "18": {
                    "verse_nr": "18",
                    "verse": "Axir, ular sizlarni quyidagicha ogohlantirishgan: \u201cOxirgi zamonda shunday odamlar bo\u02bbladiki, ular faqat o\u02bbz nafsini qondirish bilan ovora bo\u02bblishadi, haqiqatga itoat qiluvchilarni mazax qilishadi.\u201d"
                },
                "19": {
                    "verse_nr": "19",
                    "verse": "Muqaddas Ruhga ega bo\u02bblmagan bu betavfiq ustozlar inson tabiatiga qul bo\u02bblib yashaydilar, orangizga nizo urug\u02bbini sochadilar."
                },
                "20": {
                    "verse_nr": "20",
                    "verse": "Sizlar esa, ey azizlarim, qutlug\u02bb imoningizga tayanib hayot kechiringlar. Muqaddas Ruh ilhomi bilan ibodat qilinglar."
                },
                "21": {
                    "verse_nr": "21",
                    "verse": "Xudoning sevgisi panohida bo\u02bblib, o\u02bbzingizni asranglar. Rabbimiz Iso Masihning kelishini kutinglar. U kelib, O\u02bbz marhamati tufayli bizga abadiy hayot ato qiladi."
                },
                "22": {
                    "verse_nr": "22",
                    "verse": "Ikkilanuvchi birodarlaringizga rahmdil bo\u02bblib"
                },
                "23": {
                    "verse_nr": "23",
                    "verse": "ularni qutqaringlar. Ana shunda sizlar bunday odamlarni qiyomat alangasidan chiqarib olganday bo\u02bblasizlar. O\u02bbz bilganidan qaytmaganlarga esa achininglar. Biroq ehtiyot bo\u02bblinglar, ularning qabih qilmishlaridan hazar qilinglar. Ularning hatto kiyimi ham sizlar uchun harom va jirkanchlidir."
                },
                "24": {
                    "verse_nr": "24",
                    "verse": "Imondan qaytib ketishdan sizlarni faqatgina Xudo asray oladi. U sizlarni beg\u02bbubor va shod\u2013xurram qilib, O\u02bbzining ulug\u02bbvor huzuriga olib kirishga qodir."
                },
                "25": {
                    "verse_nr": "25",
                    "verse": "Bizni Iso Masih orqali qutqargan yakkayu yagona najotkorimiz Xudoga hamdlar bo\u02bblsin! Azaldan, hozir va to abad salobatli, kuch\u2013qudratli, saltanat Sohibi bo\u02bblgan Xudoga shon\u2013sharaflar bo\u02bblsin! Omin."
                }
            }
        }
    }
}