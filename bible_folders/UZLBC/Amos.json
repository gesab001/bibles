{
    "version": "UZLBC",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ushbu kitobda Taxuvada chorvador bo\u02bblgan Amosning so\u02bbzlari bayon etilgan. Isroil to\u02bbg\u02bbrisidagi bu so\u02bbzlar Amosga zilziladan ikki yil avval vahiy orqali ayon bo\u02bblgan edi. O\u02bbsha davrda Yahudo yurtida shoh Uzziyo, Isroil yurtida esa Yoho\u02bbsh o\u02bbg\u02bbli shoh Yorubom hukmronlik qilayotgan edilar."
                },
                "2": {
                    "verse_nr": "2",
                    "verse": "Amos shunday dedi:\n\u201cEgamiz Quddusdan turib hayqiradi,\nSiondan gulduros ovozi yangraydi!\nCho\u02bbponlarning yaylovlari qurib qoladi,\nKarmil cho\u02bbqqisidagi o\u02bbtlar xazon bo\u02bbladi.\u201d"
                },
                "3": {
                    "verse_nr": "3",
                    "verse": "Egamiz shunday demoqda:\n\u201cDamashq aholisi gunoh ustiga gunoh qildi!\nMen ularni jazosiz qoldirmayman,\nAxir, ular Gilad aholisini temir tishli xo\u02bbptir bilan yanchdi."
                },
                "4": {
                    "verse_nr": "4",
                    "verse": "Shunday ekan, Men shoh Xazayilning saroyiga olov yog\u02bbdiraman,\nOlov Banhadadning qal\u02bcalarini yondirib yuboradi."
                },
                "5": {
                    "verse_nr": "5",
                    "verse": "Men Damashq darvozalarining tambalarini sindiraman.\n\u00abQabihlik vodiysi\u00bbning hukmdorini yo\u02bbq qilaman,\nBayt\u2013Edenda saltanat hassasini tutgan zotni halok qilaman.\nOram xalqi asirlikka tushadi, Xir yurtiga olib ketiladi.\u201d\nEgamizning kalomi shudir."
                },
                "6": {
                    "verse_nr": "6",
                    "verse": "Egamiz shunday demoqda:\n\u201cG\u02bbazo aholisi gunoh ustiga gunoh qildi!\nMen ularni jazosiz qoldirmayman,\nAxir, ular xalqimning qishloqlaridagi aholisini\nAsirlikka olib, Edom xalqiga qul qilib sotdilar."
                },
                "7": {
                    "verse_nr": "7",
                    "verse": "Shunday ekan, Men G\u02bbazo devoriga olov yog\u02bbdiraman,\nOlov G\u02bbazo qal\u02bcalarini kuydirib tashlaydi."
                },
                "8": {
                    "verse_nr": "8",
                    "verse": "Men Ashdod shahrining hukmdorini yo\u02bbq qilaman,\nAshqalonda saltanat hassasini tutgan zotni halok qilaman.\nExron shahriga qarshi qo\u02bbl ko\u02bbtaraman,\nOmon qolgan Filistlarni qirib tashlayman!\u201d\nEgamiz Rabbiyning kalomi shudir."
                },
                "9": {
                    "verse_nr": "9",
                    "verse": "Egamiz shunday demoqda:\n\u201cTir aholisi gunoh ustiga gunoh qildi!\nMen ularni jazosiz qoldirmayman.\nAxir, ular birodarlik ittifoqini unutib,\nXalqimning qishloqlaridagi aholisini\nEdomliklarga qul qilib sotdilar."
                },
                "10": {
                    "verse_nr": "10",
                    "verse": "Shunday ekan, Men Tir devoriga olov yog\u02bbdiraman,\nOlov Tir qal\u02bcalarini kuydirib tashlaydi.\u201d"
                },
                "11": {
                    "verse_nr": "11",
                    "verse": "Egamiz shunday demoqda:\n\u201cEdom aholisi gunoh ustiga gunoh qildi!\nMen ularni jazosiz qoldirmayman.\nAxir, ular qardoshi Isroil xalqiga rahm qilmadilar.\nUlarni qilich bilan ta\u02bcqib qilib,\nQahrini cheksiz sochdilar,\nG\u02bbazabidan hech tushmadilar."
                },
                "12": {
                    "verse_nr": "12",
                    "verse": "Shunday ekan, Men Temon shahriga olov yog\u02bbdiraman,\nBozrax qal\u02bcalarini olov kuydirib tashlaydi.\u201d"
                },
                "13": {
                    "verse_nr": "13",
                    "verse": "Egamiz shunday demoqda:\n\u201cOmmon xalqi gunoh ustiga gunoh qildi,\nMen ularni jazosiz qoldirmayman.\nAxir, ular hududini kengaytirish uchun Giladga hujum qildilar,\nO\u02bbshanda homilador ayollarning qorinlarini yordilar."
                },
                "14": {
                    "verse_nr": "14",
                    "verse": "Shunday ekan, Men Rabba shahrining devoriga o\u02bbt qo\u02bbyaman,\nOlov Rabba qal\u02bcalarini kuydirib tashlaydi.\nO\u02bbsha kuni jangdagi hayqiriqlar falakni tutadi,\nJang bo\u02bbron kabi avj oladi."
                },
                "15": {
                    "verse_nr": "15",
                    "verse": "Ommon shohi surgun qilinadi,\nU bilan birga mulozimlar ham olib ketiladi.\u201d\nEgamizning kalomi shudir."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Egamiz shunday demoqda:\n\u201cMo\u02bbab xalqi gunoh ustiga gunoh qildi!\nMen ularni jazosiz qoldirmayman.\nAxir, ular Edom shohining qabrini bulg\u02bbadilar,\nSuyaklarini kuydirib ohak qildilar."
                },
                "2": {
                    "verse_nr": "2",
                    "verse": "Shunday ekan, Men Mo\u02bbab ustiga olov yog\u02bbdiraman,\nOlov Xariyo\u02bbt qal\u02bcalarini kuydirib tashlaydi.\nShovqin\u2013suron ostida, bosqinchilarning hayqiriqlariyu\nBurg\u02bbu sadolari ostida Mo\u02bbab xalqi halok bo\u02bbladi."
                },
                "3": {
                    "verse_nr": "3",
                    "verse": "Men Mo\u02bbab hukmdorini yo\u02bbq qilaman,\nU bilan birga mulozimlarini qirib tashlayman.\u201d\nEgamizning kalomi shudir."
                },
                "4": {
                    "verse_nr": "4",
                    "verse": "Egamiz shunday demoqda:\n\u201cYahudo xalqi gunoh ustiga gunoh qildi!\nMen ularni jazosiz qoldirmayman,\nAxir, ular qonunlarimdan yuz o\u02bbgirdilar.\nQoidalarimni bajarmadilar.\nOta\u2013bobolari singari, soxta xudolarga sig\u02bbinib,\nHaq yo\u02bbldan ozdilar."
                },
                "5": {
                    "verse_nr": "5",
                    "verse": "Shunday ekan, Men Yahudo yurtiga olov yog\u02bbdiraman,\nOlov Quddus qal\u02bcalarini kuydirib tashlaydi.\u201d"
                },
                "6": {
                    "verse_nr": "6",
                    "verse": "Egamiz shunday demoqda:\n\u201cIsroil xalqi gunoh ustiga gunoh qildi!\nMen ularni jazosiz qoldirmayman,\nAxir, ular aybsizlarni pulga sotyaptilar.\nKambag\u02bballarni bir juft choriqqa almashtiryaptilar."
                },
                "7": {
                    "verse_nr": "7",
                    "verse": "Yo\u02bbqsilning boshini tuproqqa qorib, oyoq osti qilyaptilar,\nMazlumni yo\u02bbldan chetga itarib chiqaryaptilar.\nOta va o\u02bbg\u02bbil bitta juvon bilan yotib,\nMeni badnom qilyaptilar."
                },
                "8": {
                    "verse_nr": "8",
                    "verse": "Ular har bir qurbongoh oldida\nO\u02bbzlari garovga olgan liboslar ustida yotibdilar.\nO\u02bbz Xudosining uyida,\nJarima evaziga olgan sharobni ichyaptilar."
                },
                "9": {
                    "verse_nr": "9",
                    "verse": "Ey Isroil xalqi, Men sizni deb,\nAmor xalqlarini yo\u02bbq qilgan edim.\nUlarning bo\u02bby\u2013basti sadr daraxtiday baland,\nEman daraxtiday baquvvat bo\u02bblgan bo\u02bblsa\u2013da,\nMen ularning mevasini qovjiratgan edim,\nIldizini quritgan edim."
                },
                "10": {
                    "verse_nr": "10",
                    "verse": "Amor xalqining yurtini sizlarga mulk qilib beraman deb,\nSizlarni Misr yurtidan olib chiqqandim.\nQirq yil sahroda sizlarga yo\u02bbl ko\u02bbrsatib yurgandim."
                },
                "11": {
                    "verse_nr": "11",
                    "verse": "Farzandlaringizdan payg\u02bbambarlar tayinladim,\nBa\u02bczi yigitlaringizni, Menga bag\u02bbishlaninglar, deb chorladim.\nShunday emasmi, ey Isroil xalqi?!\n\u2014 deb aytmoqda Egamiz."
                },
                "12": {
                    "verse_nr": "12",
                    "verse": "Sizlar esa Menga bag\u02bbishlanganlarga sharob ichirdingiz,\nPayg\u02bbambarlarimga: \u00abBashorat qilmanglar!\u00bb deb buyurdingiz."
                },
                "13": {
                    "verse_nr": "13",
                    "verse": "Mana endi sizlarni shu qadar ezamanki,\nSizlar og\u02bbir yuk ostida g\u02bbirchillagan aravaday bo\u02bblasiz."
                },
                "14": {
                    "verse_nr": "14",
                    "verse": "O\u02bbshanda chaqqonlar ham qochib qutulolmaydi,\nPahlavonlar ham kuchdan qoladi,\nHatto jangchilar ham jonini saqlay olmaydi."
                },
                "15": {
                    "verse_nr": "15",
                    "verse": "Kamonkash dosh berolmaydi,\nChoparlar qutqara olmaydi o\u02bbzini,\nOtliqlar saqlay olmaydi jonini."
                },
                "16": {
                    "verse_nr": "16",
                    "verse": "O\u02bbsha kuni jasurlarning eng dovuragi ham\nQurol\u2013aslahalarini tashlab qochadi.\u201d\nEgamizning kalomi shudir."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ey Isroil xalqi, Egamizning so\u02bbzlariga quloq soling. U Misrdan olib chiqqan butun xalqingizga shunday deb aytmoqda"
                },
                "2": {
                    "verse_nr": "2",
                    "verse": "\u201cYer yuzidagi barcha xalqlar orasidan\nYolg\u02bbiz sizlarni tanlab olgan edim.\nShu sababdan ham gunohlaringizga toqat qila olmayman,\nQilgan hamma gunohlaringiz uchun sizlarni jazolayman.\u201d"
                },
                "3": {
                    "verse_nr": "3",
                    "verse": "Ikki kishi kelishib olgandan keyingina birga yo\u02bblga tushadi."
                },
                "4": {
                    "verse_nr": "4",
                    "verse": "Sher qurbonini ko\u02bbzlab qo\u02bbysagina, o\u02bbrmonda o\u02bbkiradi,\nYirtqich sher o\u02bbljasini ushlasagina, uyasida irillaydi."
                },
                "5": {
                    "verse_nr": "5",
                    "verse": "Tuzoqqa yemish qo\u02bbyilsagina, qush sirtmoqqa tushadi,\nTuzoqqa hech narsa ilinmasa, sirtmoq tortilmaydi."
                },
                "6": {
                    "verse_nr": "6",
                    "verse": "Xo\u02bbsh, shaharda burg\u02bbu chalinsa, kim sarosimaga tushmaydi?!\nEgamizning irodasisiz hech bir kulfat shaharga kelmaydi."
                },
                "7": {
                    "verse_nr": "7",
                    "verse": "Darhaqiqat, Egamiz Rabbiy O\u02bbz sirini payg\u02bbambarlariga ayon qiladi,\nSirini o\u02bbsha xizmatkorlariga ayon qilmay turib, U hech narsa qilmaydi."
                },
                "8": {
                    "verse_nr": "8",
                    "verse": "Ana, sher o\u02bbkirdi! Kim qo\u02bbrqmaydi?!\nAna, Egamiz Rabbiy gapirdi! Kim bashorat qilmaydi?!"
                },
                "9": {
                    "verse_nr": "9",
                    "verse": "Ashdod qal\u02bcalarida e\u02bclon qiling,\nMisr qal\u02bcalarida shunday deb jar soling:\n\u201cSamariya atrofidagi qirlarda to\u02bbplaning,\nU yerdagi avjiga chiqqan g\u02bbalayonni bir ko\u02bbring,\nZo\u02bbravonlikning guvohi bo\u02bbling.\u201d"
                },
                "10": {
                    "verse_nr": "10",
                    "verse": "Egamiz shunday demoqda:\n\u201cSamariyaliklar qal\u02bcalarini harom boylikka to\u02bbldirdilar,\nTo\u02bbg\u02bbrilik nimaligini ular bilmaydilar.\u201d"
                },
                "11": {
                    "verse_nr": "11",
                    "verse": "Shu sababdan Egamiz Rabbiy shunday demoqda:\n\u201cDushman Samariyani qurshovga oladi,\nIstehkomlarini vayron qiladi,\nSamariya qal\u02bcalari talon\u2013taroj bo\u02bbladi.\u201d"
                },
                "12": {
                    "verse_nr": "12",
                    "verse": "Egamiz shunday demoqda: \u201cArslonning og\u02bbzidan qo\u02bbzichoqni tortib olmoqchi bo\u02bblgan cho\u02bbpon, qo\u02bbzichoqning ikki tuyog\u02bbini yoki qulog\u02bbining bir parchasini tortib oladi, xolos. Samariya aholisi ham shu ahvolga tushadi. U yer\u2013bu yerlarda supayu kursi parchalari qoladi, xolos.\u201d"
                },
                "13": {
                    "verse_nr": "13",
                    "verse": "Parvardigori Olam \u2014 Egamiz Rabbiy demoqda:\n\u201cGapimni eshiting! Yoqub nasliga qarshi guvohlik bering!"
                },
                "14": {
                    "verse_nr": "14",
                    "verse": "Men Isroil xalqini qilgan gunohi uchun jazolayman,\nO\u02bbsha kuni Baytil qurbongohlarini vayron qilaman.\nQurbongohning shoxlari kesilib, yerga tushib yotadi."
                },
                "15": {
                    "verse_nr": "15",
                    "verse": "Men qishki va yozgi saroylarni buzib tashlayman,\nFil suyagi bilan bezatilgan koshonalarni vayron qilaman,\nBarcha hashamatli uylarni yo\u02bbq qilaman.\u201d\nEgamizning kalomi shudir."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ey Samariya ayollari, eshiting!\nSizlar Bashandagi sigirlarday semirib ketgansiz,\nKambag\u02bballarga jabr qilasiz, yo\u02bbqsilni ezasiz,\nErlaringizdan ichkilik talab qilasiz."
                },
                "2": {
                    "verse_nr": "2",
                    "verse": "Egamiz Rabbiy O\u02bbz muqaddas nomi haqi ont ichib demoqda:\n\u201cShunday kunlar keladiki,\nSizlarni ilmoqlar bilan sudrab ketishadi,\nHar biringizni qarmoqlar bilan tortib ketishadi."
                },
                "3": {
                    "verse_nr": "3",
                    "verse": "Har biringizni devordagi teshiklar orasidan sudrab olib chiqishadi.\nItarib\u2013itarib sizlarni Xermon tomon olib ketishadi,\n\u2014 deb aytmoqda Egamiz."
                },
                "4": {
                    "verse_nr": "4",
                    "verse": "Qani, endi Baytilga borib gunoh qilavering!\nGilgalda gunohlaringizni ko\u02bbpaytiring!\nSaharda qurbonliklar keltiring,\nErtasiga ushrlar olib keling!"
                },
                "5": {
                    "verse_nr": "5",
                    "verse": "Xamirturushli nonlarni Menga shukrona nazri qiling,\nKo\u02bbngildan chiqarib bergan qurbonligingiz haqida\nJar solib hammaga ayting,\nAxir, bunday qilishni xo\u02bbp yaxshi ko\u02bbrasiz, ey Isroil xalqi!\n\u2014 deb aytmoqda Egamiz Rabbiy."
                },
                "6": {
                    "verse_nr": "6",
                    "verse": "Men hamma shaharlaringizda sizlarga\nTishingizning kirini so\u02bbrdirdim,\nQishloqlaringizni nonga zor qildim,\nShunda ham sizlar Menga qaytmadingizlar,\n\u2014 deb aytmoqda Egamiz."
                },
                "7": {
                    "verse_nr": "7",
                    "verse": "Ekinzorlaringizga suv kerak bo\u02bblganda,\nMen yomg\u02bbir yog\u02bbdirmadim.\nBir shaharga yomg\u02bbir yog\u02bbdirib,\nBoshqasiga yog\u02bbdirmas edim.\nBir dalani yomg\u02bbir suviga to\u02bbydirardim,\nBoshqasiga yomg\u02bbir yog\u02bbdirmay, quritar edim."
                },
                "8": {
                    "verse_nr": "8",
                    "verse": "Shunda ikki\u2013uch shahar aholisi suv ichgani\nBoshqa shaharga oyog\u02bbini sudrab borardi.\nLekin sizlar suvga to\u02bbymadingizlar.\nShunda ham Menga qaytmadingizlar,\n\u2014 deb aytmoqda Egamiz."
                },
                "9": {
                    "verse_nr": "9",
                    "verse": "Men hosilingizga shira va oqqirov kasalini yubordim.\nChigirtkalar qayta\u2013qayta bog\u02bbu uzumzorlaringizni,\nAnjir va zaytun daraxtlaringizni nobud qildi,\nShunda ham sizlar Menga qaytmadingizlar,\n\u2014 deb aytmoqda Egamiz."
                },
                "10": {
                    "verse_nr": "10",
                    "verse": "Misrda bo\u02bblgani kabi orangizga falokat yubordim.\nYigitlaringizni qilichdan o\u02bbtkazdim,\nOtlaringizni dushmanlaringizga berdim.\nQarorgohingizdagi jasadlarning qo\u02bblansa hidi bilan\nDimog\u02bbingizni to\u02bbldirdim.\nShunda ham sizlar Menga qaytmadingizlar,\n\u2014 deb aytmoqda Egamiz."
                },
                "11": {
                    "verse_nr": "11",
                    "verse": "Sado\u02bbm va G\u02bbamo\u02bbrani yo\u02bbq qilganim kabi,\nMen ko\u02bbplaringizni yo\u02bbq qildim.\nBa\u02bczilaringizni esa olov ichidan qutqarganday qutqargandim.\nShunda ham Menga qaytmadingizlar,\n\u2014 deb aytmoqda Egamiz."
                },
                "12": {
                    "verse_nr": "12",
                    "verse": "Shunday ekan, ey Isroil,\nMen seni jazolayman.\nXudoning oldida hisob berishga tayyorlangin!\u201d"
                },
                "13": {
                    "verse_nr": "13",
                    "verse": "Zero, Xudo tog\u02bblarga shakl berdi,\nShamolni yuzaga keltirdi.\nU rejalarini insonlarga ayon qiladi,\nTonggi shafaq nurini zulmatga aylantiradi,\nTog\u02bb cho\u02bbqqilari uzra yuradi.\nParvardigori Olam \u2014 Egamizdir Uning nomi!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ey Isroil xalqi, men sen haqingda aytayotgan marsiyamga quloq solgin"
                },
                "2": {
                    "verse_nr": "2",
                    "verse": "Bokira qiz Isroil talafot ko\u02bbrdi,\nEndi u hech qachon o\u02bbzini o\u02bbnglab olmaydi!\nTashlab ketilgan, u o\u02bbz yurtida ag\u02bbnab yotadi,\nUnga turish uchun hech kim yordam bermaydi."
                },
                "3": {
                    "verse_nr": "3",
                    "verse": "Egamiz Rabbiy shunday demoqda:\n\u201cBir shahringdan jangga chiqqan mingta jangchidan\nYuztasi omon qoladi.\nBoshqa shahringdan jangga chiqqan yuzta jangchidan\nO\u02bbntasi omon qoladi.\u201d"
                },
                "4": {
                    "verse_nr": "4",
                    "verse": "Isroil xalqiga Egamiz shunday demoqda:\n\u201cMenga intilinglar, shunda yashaysizlar."
                },
                "5": {
                    "verse_nr": "5",
                    "verse": "Baytilga esa bormanglar,\nGilgalga oyoq bosmanglar,\nBersheba tomonga o\u02bbtib yurmanglar.\nAxir, Gilgal aholisi surgun qilinadi,\nBaytil butkul vayron bo\u02bbladi.\u201d"
                },
                "6": {
                    "verse_nr": "6",
                    "verse": "Egamizga intiling, shunda yashaysiz.\nAks holda, ey Yusuf xonadoni,\nSizga Xudo olovday yopiriladi,\nOlov Baytilni yamlab yutadi.\nYong\u02bbinni o\u02bbchiradigan odam bo\u02bblmaydi."
                },
                "7": {
                    "verse_nr": "7",
                    "verse": "Ey adolatni zahar o\u02bbtga aylantirganlar,\nHaqiqatni yerga uloqtirganlar,\nSizning holingizga voy!"
                },
                "8": {
                    "verse_nr": "8",
                    "verse": "Parvin va Hulkar yulduzlarini yaratgan Egamizdir,\nU zulmatni tonggi nurga aylantiradi,\nKunduzni qorong\u02bbilikka cho\u02bbktirib, tun qiladi,\nDengiz suvlarini yig\u02bbib, yer yuziga sochib yuboradi.\nEgamizdir Uning nomi."
                },
                "9": {
                    "verse_nr": "9",
                    "verse": "U kuchlilar ustiga kulfat yog\u02bbdiradi,\nQal\u02bcalarni kulfatga giriftor qiladi."
                },
                "10": {
                    "verse_nr": "10",
                    "verse": "Sizlar esa adolatli qozilardan nafratlanasizlar,\nHaqiqatni gapiruvchilardan hazar qilasizlar."
                },
                "11": {
                    "verse_nr": "11",
                    "verse": "Kambag\u02bbalning bug\u02bbdoyidan katta soliq olib, bechorani ezasizlar.\nShunday ekan, yo\u02bbnilgan toshdan qurgan uylaringizda yashamaysizlar.\nBarpo qilgan go\u02bbzal uzumzorlaringiz mahsulidan sharob ichmaysizlar."
                },
                "12": {
                    "verse_nr": "12",
                    "verse": "Men bilaman sizlar gunohga botib ketganingizni,\nKo\u02bbplab jinoyatlarga qo\u02bbl urganingizni.\nSizlar aybsiz kishini ezib, pora yeysizlar,\nMahkamalarda faqirni adolatdan mahrum qilasizlar."
                },
                "13": {
                    "verse_nr": "13",
                    "verse": "Shuning uchun farosatli odam bunday zamonda sukut saqlaydi,\nAxir, bu yovuz zamondir."
                },
                "14": {
                    "verse_nr": "14",
                    "verse": "Yomonlikning emas,\nYaxshilikning payida bo\u02bblinglar,\nShunda yashaysizlar.\nParvardigori Olam \u2014 Egamiz ham,\nO\u02bbzlaringiz aytganingizday sizlar bilan birga bo\u02bbladi."
                },
                "15": {
                    "verse_nr": "15",
                    "verse": "Yomonlikdan nafratlanib, yaxshilikni seving,\nMahkamalarda adolat o\u02bbrnating.\nBalki shunda, ey Yusuf naslidan omon qolganlar,\nParvardigori Olam \u2014 Egamiz sizga iltifot qilar."
                },
                "16": {
                    "verse_nr": "16",
                    "verse": "Ey Isroil xalqi, gunohlaringiz tufayli\nRabbiy, Parvardigori Olam \u2014 Egamiz shunday demoqda:\n\u201cHamma shahar maydonlarida odamlar dod\u2013faryod ko\u02bbtarishadi,\nHamma ko\u02bbchalarda \u00abVoy jonim! Voy jonim!\u00bb deya yig\u02bbi\u2013sig\u02bbi qilishadi.\nDehkonlarni aza tutish uchun chaqirishadi,\nMarsiya aytadigan yig\u02bbichi ayollar yollanadi."
                },
                "17": {
                    "verse_nr": "17",
                    "verse": "Har bir uzumzordan fig\u02bbon eshitiladi,\nAxir, Men orangizdan o\u02bbtib, sizlarni jazolayman.\u201d\nEgamizning kalomi shudir."
                },
                "18": {
                    "verse_nr": "18",
                    "verse": "Egamizning kunini intizorlik bilan kutganlarning holiga voy!\nNega Egamizning kunini kutyapsizlar?\nBu kun yorug\u02bblik emas, zulmat olib keladi\u2013ku!"
                },
                "19": {
                    "verse_nr": "19",
                    "verse": "O\u02bbsha kuni sizlar go\u02bbyo arslondan qochib,\nAyiqqa duch kelgan odamday bo\u02bblasizlar.\nO\u02bbsha odam ayiqdan ham qochib, uyiga keladi,\nQo\u02bbli bilan devorga suyanganda uni ilon chaqadi."
                },
                "20": {
                    "verse_nr": "20",
                    "verse": "Nahot tushunmasangiz?!\nEgamizning kuni yorug\u02bblik emas,\nQorong\u02bbilik olib keladi\u2013ku!\nO\u02bbsha kun nursiz, zulmat kuni bo\u02bbladi!"
                },
                "21": {
                    "verse_nr": "21",
                    "verse": "Egamiz shunday deydi:\n\u201cEy Isroil xalqi!\nMen marosimlaringizdan nafratlanaman,\nUlardan hazar qilaman.\nMuqaddas yig\u02bbinlaringizni xush ko\u02bbrmayman."
                },
                "22": {
                    "verse_nr": "22",
                    "verse": "Menga qurbonliklar kuydirsangiz ham,\nDon nazrlarini atasangiz ham,\nMen ularni qabul qilmayman.\nSemiz hayvonlaringizni so\u02bbyib,\nTinchlik qurbonliklarini keltirsangiz ham,\nMen ulardan rozi bo\u02bblmayman."
                },
                "23": {
                    "verse_nr": "23",
                    "verse": "Bo\u02bbldi, bas qiling sershovqin ashulalaringizni,\nMen eshitmayman toringizning navolarini."
                },
                "24": {
                    "verse_nr": "24",
                    "verse": "Undan ko\u02bbra, suvday oqsin adolat,\nTo\u02bbxtovsiz daryoday oqsin haqiqat."
                },
                "25": {
                    "verse_nr": "25",
                    "verse": "Ey Isroil xalqi, sizlar juda ko\u02bbp qurbonliklar keltirasizlar! Men ota\u2013bobolaringizni qirq yil sahroda olib yurganimda, ulardan shu qadar ko\u02bbp qurbonligu nazrlarni talab qilmadim!"
                },
                "26": {
                    "verse_nr": "26",
                    "verse": "Sizlar o\u02bbzingiz uchun yasagan ilohiy shohingiz Sikkut va yulduz xudosi Kivunning tasvirlariga topinib yuribsizlar. Shuning uchun Men sizlarni Damashq ortidagi yurtga surgun qilaman. Qani endi turinglar! Xudolaringizni ko\u02bbtarib olib ketinglar.\u201d Egamizning kalomi shudir. Parvardigori Olamdir Uning nomi."
                },
                "27": {
                    "verse_nr": "27",
                    "verse": "Sizlar o\u02bbzingiz uchun yasagan ilohiy shohingiz Sikkut va yulduz xudosi Kivunning tasvirlariga topinib yuribsizlar. Shuning uchun Men sizlarni Damashq ortidagi yurtga surgun qilaman. Qani endi turinglar! Xudolaringizni ko\u02bbtarib olib ketinglar.\u201d Egamizning kalomi shudir. Parvardigori Olamdir Uning nomi."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ey Quddusda rohat\u2013farog\u02bbatda yashaganlar, holingizga voy!\nEy Samariya tog\u02bbida bexatar bo\u02bblganlar, holingizga voy!\nSizlar o\u02bbzlaringizni eng sara xalqning obro\u02bbli odamlari deb bilasizlar,\nBizga bosh bo\u02bblinglar, deb Isroil xalqi sizning oldingizga keladi."
                },
                "2": {
                    "verse_nr": "2",
                    "verse": "Kalney shahriga borib, uning ahvolini ko\u02bbringlar.\nU yerdan buyuk Xomat shahriga o\u02bbtib, holini bilinglar.\nFilist xalqining Gat shahriga ham borib ko\u02bbringlar.\nSizlarning bu shohliklardan afzalroq joyingiz bormidi?!\nYoki yeringiz ularnikidan kattaroqmidi?!"
                },
                "3": {
                    "verse_nr": "3",
                    "verse": "Kulfat kuni kelishiga sizlar ishonmayapsizlar,\nZo\u02bbravonlik hukmron bo\u02bblishiga sababchi bo\u02bblyapsizlar!"
                },
                "4": {
                    "verse_nr": "4",
                    "verse": "Sizlar fil suyagidan yasalgan supalarda cho\u02bbzilib yotasizlar,\nKursilarda yonboshlab o\u02bbtirasizlar,\nQo\u02bbzichoqlarning go\u02bbshtidan lazzatlanasizlar,\nSemirtirilgan buzoqlarning go\u02bbshtidan taom yeysizlar"
                },
                "5": {
                    "verse_nr": "5",
                    "verse": "O\u02bbzlaringizcha Dovud kabi kuylar bastalaysiz,\nArfaning yangragan navolariga ashulalar aytasiz."
                },
                "6": {
                    "verse_nr": "6",
                    "verse": "Qadahlab sharob ichasiz,\nXushbo\u02bby moyning eng a\u02bclosini badaningizga surtasiz.\nXalqingiz \u2014 Yusuf naslining kulfati uchun esa qayg\u02bburmaysiz!"
                },
                "7": {
                    "verse_nr": "7",
                    "verse": "Shunday ekan, sizlar birinchi bo\u02bblib surgun qilinasiz,\nYonboshlab o\u02bbtkazgan ziyofatlaringiz tugaydi."
                },
                "8": {
                    "verse_nr": "8",
                    "verse": "Egamiz Rabbiy O\u02bbz nomini o\u02bbrtaga qo\u02bbyib ont ichdi,\nHa, Parvardigori Olam \u2014 Egamiz shunday demoqda:\n\u201cMen Yoqub naslining takabburligidan nafratlanaman,\nUlarning qal\u02bcalaridan hazar qilaman.\nSamariya shahrini va u yerdagi hamma narsani\nMen dushmanning qo\u02bbliga beraman.\u201d"
                },
                "9": {
                    "verse_nr": "9",
                    "verse": "Agar bir uyda o\u02bbnta odam qolgan bo\u02bblsa, ularning hammasi o\u02bbladi."
                },
                "10": {
                    "verse_nr": "10",
                    "verse": "Ularning yaqin qarindoshi va go\u02bbrkov marhumlarni dafn qilmoqchi bo\u02bblib kelishadi. Yaqin qarindoshi jasadlarni olib chiqqanda go\u02bbrkovdan: \u201cYana jasadlar bormi?\u201d deb so\u02bbraydi. Go\u02bbrkov: \u201cYo\u02bbq\u201d, deb javob beradi. Keyin esa: \u201cJim! Egamizning nomini tilga olmaylik!\u201d deb aytadi."
                },
                "11": {
                    "verse_nr": "11",
                    "verse": "Ana, Egamiz amr bermoqda:\nKoshonalar buzib tashlanadi,\nKulbalar yakson bo\u02bbladi."
                },
                "12": {
                    "verse_nr": "12",
                    "verse": "Otlar qoyalar ustida chopa olmaydi\u2013ku!\nDengizni ho\u02bbkizlar bilan shudgor qilib bo\u02bblmaydi\u2013ku!\nQoyil\u2013e, sizlar esa adolatni zaharga aylantirdingiz,\nSolihlikning shirin mevasini achchiq qildingiz."
                },
                "13": {
                    "verse_nr": "13",
                    "verse": "Sizlar: \u201cLo\u02bbdavor shahrini\nQo\u02bblga kiritdik\u201d, deb maqtanib yuribsizlar.\n\u201cKarnayim shahrini\nO\u02bbz kuchimiz bilan yengdik\u201d, deb aytyapsizlar."
                },
                "14": {
                    "verse_nr": "14",
                    "verse": "Parvardigori Olam \u2014 Egamiz shunday demoqda:\n\u201cEy Isroil xalqi, qaranglar!\nMen sizlarga qarshi bir xalqni qo\u02bbzg\u02bbatdim.\nUlar Levo\u2013Xomatdan to Arabadagi soylikkacha sizlarni ezadilar.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Egamiz Rabbiy menga shunday vahiy ko\u02bbrsatdi: dehqonlar shoh saroyi uchun bug\u02bbdoy o\u02bbrib olganlaridan keyin, ikkinchi ekinlar unib chiqa boshlabdi. Shu paytda Egamiz gala\u2013gala chigirtkalarni paydo qildi."
                },
                "2": {
                    "verse_nr": "2",
                    "verse": "Chigirtkalar yer yuzida ko\u02bbkarib turgan hamma narsani yeb bitirishibdi. Shunda men yolvordim:\n\u201cEy Egam Rabbiy, iltijo qilaman, gunohimizdan o\u02bbtgin!\nYoqub nasli bunga bardosh bera olarmikin?!\nO\u02bbzi kichkina bir xalq bo\u02bblsa!\u201d"
                },
                "3": {
                    "verse_nr": "3",
                    "verse": "Shunda Egamiz shaxtidan qaytdi:\n\u201cBunday qilmayman\u201d, deb menga aytdi."
                },
                "4": {
                    "verse_nr": "4",
                    "verse": "Egamiz menga yana bir vahiy ko\u02bbrsatdi: Egamiz Rabbiy xalqini olov bilan jazolamoqchi bo\u02bblibdi. Olov buyuk dengizni yamlabdi, keyin yurtni yondira boshlabdi."
                },
                "5": {
                    "verse_nr": "5",
                    "verse": "Shunda men yolvordim:\n\u201cEy Egam Rabbiy, o\u02bbtinaman, bas qilgin!\nYoqub nasli bunga bardosh bera olarmikin?!\nO\u02bbzi kichkina bir xalq bo\u02bblsa!\u201d"
                },
                "6": {
                    "verse_nr": "6",
                    "verse": "Shunda Egamiz shaxtidan qaytdi.\nEgamiz Rabbiy: \u201cXo\u02bbp, bunday ham qilmayman\u201d, deb menga aytdi."
                },
                "7": {
                    "verse_nr": "7",
                    "verse": "Men yana bir vahiy ko\u02bbrdim: shoqul yordamida qurilgan devorning oldida Rabbiy turgan ekan. U devorning to\u02bbg\u02bbri yoki qiyshiqligini shoqul bilan tekshirayotgan edi."
                },
                "8": {
                    "verse_nr": "8",
                    "verse": "Egamiz mendan:\n\u2014 Nimani ko\u02bbryapsan, Amos? \u2014 deb so\u02bbradi.\n\u2014 Shoqulni, \u2014 deb javob berdim men. So\u02bbng Rabbiy shunday dedi:\n\u201cQara, Men shoqul yordamida\nXalqim Isroilni tekshiraman.\nEndi ularga shafqat qilmayman."
                },
                "9": {
                    "verse_nr": "9",
                    "verse": "Is\u02bchoq naslining sajdagohlari vayron bo\u02bbladi,\nHa, Isroilning qadamjolari yo\u02bbq qilinadi,\nMen shoh Yorubom xonadoniga qilich bilan hujum qilaman.\u201d"
                },
                "10": {
                    "verse_nr": "10",
                    "verse": "Baytildagi ruhoniy Emoziyo Isroil shohi Yorubomga xabar yuborib, shunday dedi:\n\u2014 Amos Isroil xalqi orasida sizga qarshi fitna uyushtirmoqda. Uning bu so\u02bbzlarini xalqimiz ko\u02bbtara olmaydi."
                },
                "11": {
                    "verse_nr": "11",
                    "verse": "Amos shunday deb aytib yuribdi: \u201cYorubom qilichdan halok bo\u02bbladi, Isroil xalqi o\u02bbz yurtidan albatta surgun qilinadi.\u201d"
                },
                "12": {
                    "verse_nr": "12",
                    "verse": "Emoziyo Amosning o\u02bbziga esa shunday dedi:\n\u2014 Ey valiy, bu yerdan chiqib ket! Yahudo yurtiga bor. Noningni o\u02bbsha yerdan topib yegin. Bashoratlaringni ham o\u02bbsha yerda ayt."
                },
                "13": {
                    "verse_nr": "13",
                    "verse": "Ammo Baytilda qayta bashorat qila ko\u02bbrma, chunki bu shohning qutluq joyidir, shohligimizning sajdagohidir."
                },
                "14": {
                    "verse_nr": "14",
                    "verse": "Amos esa Emoziyoga shunday javob berdi:\n\u2014 Mening mashg\u02bbulotim payg\u02bbambarlik emas, payg\u02bbambarlarga shogird ham tushmaganman. Men bir chorvador edim, shikamora\u2013anjir daraxtlarini ham parvarish qilardim."
                },
                "15": {
                    "verse_nr": "15",
                    "verse": "Bir kuni suruvni haydab ketayotganimda Egamiz meni chaqirib: \u201cBor, xalqim Isroilga bashorat qil\u201d, deb aytdi."
                },
                "16": {
                    "verse_nr": "16",
                    "verse": "Ey Emoziyo, endi Egamizning so\u02bbzlarini eshit! Sen menga: \u201cIsroil haqida bashorat qilma, Is\u02bchoq xonadoniga qarshi gap gapirma\u201d, deb aytyapsan."
                },
                "17": {
                    "verse_nr": "17",
                    "verse": "Shu sababdan Egamiz shunday demoqda:\n\u201cSening xotining shaharda fohishalik qiladi,\nO\u02bbg\u02bbil\u2013qizlaring qilichdan halok bo\u02bbladi.\nYering boshqalarga bo\u02bblib beriladi.\nO\u02bbzing esa harom bir yurtda o\u02bblasan.\nIsroil xalqi o\u02bbz yurtidan albatta surgun qilinadi.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Egamiz Rabbiy menga yana vahiy ko\u02bbrsatdi: bir savat yetilib pishgan mevalar bor ekan."
                },
                "2": {
                    "verse_nr": "2",
                    "verse": "Egamiz mendan:\n\u2014 Amos, nimani ko\u02bbryapsan? \u2014 deb so\u02bbradi.\n\u2014 Bir savat yetilgan mevani, \u2014 deb javob berdim men. So\u02bbng Egamiz menga shunday dedi:\n\u201cXalqim Isroil ham jazo uchun yetilib turibdi.\nEndi Men ularga shafqat qilmayman."
                },
                "3": {
                    "verse_nr": "3",
                    "verse": "O\u02bbsha kuni Ma\u02bcbaddagi ashulalar marsiyaga aylanadi,\n\u2014 deb aytmoqda Egamiz Rabbiy. \u2014\nHamma joyda jasadlar yotadi.\nSukunat bosgan!\u201d"
                },
                "4": {
                    "verse_nr": "4",
                    "verse": "Ey yo\u02bbqsillarni ezadiganlar, quloq solinglar!\nEy yurtdagi kambag\u02bballarni yo\u02bbq qilganlar, eshitinglar!"
                },
                "5": {
                    "verse_nr": "5",
                    "verse": "Sizlar shunday aytasizlar:\n\u201cYangi oy shodiyonasi tezroq tamom bo\u02bbla qolsa\u2013yu,\nDonni sotsak.\nShabbat kuni tezroq o\u02bbtsa\u2013yu,\nBug\u02bbdoyni bozorga olib chiqsak.\nShunda biz og\u02bbirligini kamaytirib,\nNarxini oshiramiz,\nTarozidan urib, odamlarni aldaymiz."
                },
                "6": {
                    "verse_nr": "6",
                    "verse": "Bug\u02bbdoy chiqitlarini ham sotib yuboramiz.\nYo\u02bbqsilni bir juft choriqqa sotib olamiz,\nKambag\u02bbalni kumushga xarid qilamiz.\u201d"
                },
                "7": {
                    "verse_nr": "7",
                    "verse": "Yoqub naslining takabburligini ko\u02bbrib, Egamiz shunday deb ont ichdi:\n\u201cUlarning qilmishlarini Men hech qachon unutmayman,\nUlarni albatta jazolayman."
                },
                "8": {
                    "verse_nr": "8",
                    "verse": "Shu sababdan yer titraydi!\nYer yuzida yashovchi har bir mavjudot aza tutadi!\nButun yer yuzi daryo to\u02bblqinlariday larzaga keladi,\nHa, Nil suvlariday ko\u02bbtarilib, pastga tushadi.\u201d"
                },
                "9": {
                    "verse_nr": "9",
                    "verse": "Egamiz Rabbiy demoqda:\n\u201cEy Isroil xalqi,\nO\u02bbsha kuni shunday qilamanki,\nQuyosh tush paytida botadi,\nKuppa\u2013kunduzi yer yuzini qorong\u02bbilik qoplaydi."
                },
                "10": {
                    "verse_nr": "10",
                    "verse": "Bayramlaringiz motamga aylanadi,\nHamma ashulalaringiz marsiya bo\u02bbladi.\nSizlar hammalaringiz qayg\u02bbudan qanorga o\u02bbranasiz,\nAza tutganingizdan sochingizni qirdirasiz.\nYolg\u02bbiz o\u02bbg\u02bblidan judo bo\u02bblgan ota\u2013onaga o\u02bbxshab qolasiz.\nO\u02bbsha kun oxiriga qadar achchiq kulfatday bo\u02bbladi.\u201d"
                },
                "11": {
                    "verse_nr": "11",
                    "verse": "Egamiz Rabbiy demoqda:\n\u201cShunday kunlar keladiki,\nMen yurtga ocharchilik yuboraman.\nOdamlar non bilan suvni emas,\nMen, Egangizning so\u02bbzini qo\u02bbmsab, och qolishadi."
                },
                "12": {
                    "verse_nr": "12",
                    "verse": "Ular Mening so\u02bbzimni eshitmoqchi bo\u02bblib,\nBir dengizdan boshqa dengizgacha oyog\u02bbini sudrab borishadi,\nShimoldan sharqqa yo\u02bbl olishadi.\nU yoqdan\u2013bu yoqqa yurib, sarson bo\u02bblishadi\u2013yu,\nAmmo Men, Egangizning so\u02bbzini eshita olishmaydi."
                },
                "13": {
                    "verse_nr": "13",
                    "verse": "O\u02bbsha kuni go\u02bbzal qizlaru baquvvat yigitlar\nTashnalikdan hushidan ketadilar."
                },
                "14": {
                    "verse_nr": "14",
                    "verse": "Axir, ular Samariyaning sharmanda ma\u02bcbudasi nomi bilan\nQasam ichib yuribdilar,\n\u00abEy Dan shahri, xudoying shohid\u00bb, deb aytib yuribdilar,\n\u00abBershebaga olib boradigan ziyorat yo\u02bbli haqi\u00bb, deb yuribdilar.\nAmmo ular yiqilib tushadilar, qaytib turmaydilar.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Men qurbongohning oldida turgan Rabbiyni ko\u02bbrdim, U shunday dedi:\n\u201cSajdagoh ustunqoshlariga shunday zarba beringlarki,\nPoydevorlari larzaga kelsin.\nUstunqoshlar odamlar ustiga o\u02bbpirilib tushsin.\nOmon qolganlarni Men qilichdan o\u02bbtkazaman,\nUlardan birontasi ham qochib ketolmaydi.\nHech qaysisi qutulib qolmaydi."
                },
                "2": {
                    "verse_nr": "2",
                    "verse": "Ular yer qazib, o\u02bbliklar diyoriga kirishsa ham,\nMen qo\u02bblimni uzatib, ularni chiqarib olaman.\nOsmonga chiqib olishsa ham,\nU yerdan tortib tushiraman."
                },
                "3": {
                    "verse_nr": "3",
                    "verse": "Karmil cho\u02bbqqisida yashirinib olishsa ham,\nUlarni ovlab, qo\u02bblga tushiraman.\nMendan qochib, dengiz tubiga bekinib olishsa ham,\nDengiz iloniga amr berib chaqtiraman."
                },
                "4": {
                    "verse_nr": "4",
                    "verse": "Dushmanlar ularni asirlikka olib ketishsa ham,\nQilichga amr berib, hammasini qirib tashlayman.\nUlarga yaxshilik emas, yomonlik keltirishga qaror qildim.\u201d"
                },
                "5": {
                    "verse_nr": "5",
                    "verse": "Sarvari Olam \u2014 Rabbiy\nYerga qo\u02bbl tekkizsa, yer o\u02bbpirilib ketadi,\nButun yer yuzi Nil suvlariday\nBaland ko\u02bbtarilib, pastga tushadi.\nYerda yashovchi har bir mavjudot aza tutadi."
                },
                "6": {
                    "verse_nr": "6",
                    "verse": "Egamiz osmonda O\u02bbziga maskan qurdi,\nYer uzra osmon gumbazini o\u02bbrnatdi.\nDengiz suvlarini yig\u02bbib,\nYer yuziga sochib yuboradigan O\u02bbshadir.\nEgamizdir Uning nomi."
                },
                "7": {
                    "verse_nr": "7",
                    "verse": "Egamiz shunday demoqda:\n\u201cEy Isroil xalqi,\nSizning Habashistonliklardan ortiq joyingiz bormidi?!\nMen Isroilni Misrdan qanday olib chiqqan bo\u02bblsam,\nFilist xalqini ham xuddi shunday Xafto\u02bbrdan olib chiqqanman,\nOram xalqini ham Xirdan olib chiqqanman."
                },
                "8": {
                    "verse_nr": "8",
                    "verse": "Men, Egangiz Rabbiy,\nGunohkor Isroil shohligini kuzatib turibman.\nUni yer yuzidan supurib tashlayman,\nYoqub naslini esa batamom yo\u02bbq qilmayman,\n\u2014 deb aytmoqda Egamiz."
                },
                "9": {
                    "verse_nr": "9",
                    "verse": "Men amr beraman,\nShunda barcha xalqlar orasida,\nBug\u02bbdoy elaganday Isroilni g\u02bbalvirdan o\u02bbtkazaman.\nYaxshi donning birontasi yerga tushmaydi."
                },
                "10": {
                    "verse_nr": "10",
                    "verse": "Xalqim orasidagi hamma gunohkorlar esa qilichdan halok bo\u02bbladi,\nAxir, bunday odamlar shunday aytishadi:\n\u00abKo\u02bbrmaymiz biz yomonlik,\nBoshimizga tushmas biror ko\u02bbrgilik.\u00bb\u201d"
                },
                "11": {
                    "verse_nr": "11",
                    "verse": "Egamiz shunday demoqda:\n\u201cO\u02bbsha kuni Men Dovud shohligini qayta tiklayman.\nHozir u qiyshayib ketgan kulbaday bo\u02bblsa\u2013da,\nDevorlaridagi yoriq joylarini tuzataman,\nBuzilgan joylarini ko\u02bbtaraman.\nUni qayta qurib, ilgarigi holatga qaytaraman.\nShunda Isroil xalqi egalik qiladi\nEdomliklarning omon qolganlariga,\nQo\u02bblim ostidagi hamma xalqlarga.\u201d\nEgamiz aytganlarini bajo qiladi."
                },
                "12": {
                    "verse_nr": "12",
                    "verse": "Egamiz shunday demoqda:\n\u201cO\u02bbsha kuni Men Dovud shohligini qayta tiklayman.\nHozir u qiyshayib ketgan kulbaday bo\u02bblsa\u2013da,\nDevorlaridagi yoriq joylarini tuzataman,\nBuzilgan joylarini ko\u02bbtaraman.\nUni qayta qurib, ilgarigi holatga qaytaraman.\nShunda Isroil xalqi egalik qiladi\nEdomliklarning omon qolganlariga,\nQo\u02bblim ostidagi hamma xalqlarga.\u201d\nEgamiz aytganlarini bajo qiladi."
                },
                "13": {
                    "verse_nr": "13",
                    "verse": "Egamiz shunday demoqda:\n\u201cShunday vaqtlar keladiki,\nDehqon hosilni yig\u02bbib ulgurmasdan,\nYerni shudgor qilish vaqti keladi.\nSharobni tayyorlab ulgurmasdan,\nUzumning yangi hosili pishadi.\nTog\u02bblardan shirin sharob tomadi,\nHamma qirlardan pastga oqib tushadi."
                },
                "14": {
                    "verse_nr": "14",
                    "verse": "Men xalqimni yana farovonlikka erishtiraman.\nUlar vayron bo\u02bblgan shaharlarni qayta qurib,\nU yerda o\u02bbrnashib oladilar.\nUzumzorlar barpo qilib, sharobini ichadilar.\nBog\u02bblar yaratib, mevalarini yeydilar."
                },
                "15": {
                    "verse_nr": "15",
                    "verse": "Men ularni o\u02bbz yurtida ko\u02bbkartiraman.\nMen bergan yurtdan\nUlarni hech kim sug\u02bburib tashlamaydi.\u201d\nEgangiz Xudoning kalomi shudir."
                }
            }
        }
    }
}