{
    "version": "UZLBC",
    "book_name": "Nahum",
    "book_nr": "34",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naynavo shahri haqida bashorat. Bu kitobda Elqo\u02bbshlik Noxumga kelgan vahiy bayon qilingan."
                },
                "2": {
                    "verse_nr": "2",
                    "verse": "Egamiz rashkchi, qasoskor Xudodir,\nEgamiz qasoskor, darg\u02bbazabdir.\nG\u02bbanimlaridan Egamiz qasos olar,\nDushmanlaridan g\u02bbazablanib yurar."
                },
                "3": {
                    "verse_nr": "3",
                    "verse": "Egamizning jahli tez chiqmas,\nUning kuchi buyukdir,\nAybdorni Egamiz aslo oqlamas!\nYurgan yo\u02bbli quyunu bo\u02bbron bo\u02bblar.\nOyog\u02bbi ostidan changday\nKo\u02bbtarilar qora bulutlar."
                },
                "4": {
                    "verse_nr": "4",
                    "verse": "U dengizga do\u02bbq urib, uni quritar,\nBarcha daryolarni qaqratib yuborar.\nBashan va Karmil yaylovlari xazon bo\u02bbladi,\nLubnon gullari so\u02bblib qoladi."
                },
                "5": {
                    "verse_nr": "5",
                    "verse": "Uning oldida silkinar tog\u02bblar,\nParchalanib ketar adiru qirlar.\nHuzurida zamin tebranar,\nButun jahon va undagi mavjudot qaltirar."
                },
                "6": {
                    "verse_nr": "6",
                    "verse": "Uning qahriga kim bardosh bergay?!\nAlangali g\u02bbazabidan kim omon qolgay?!\nUning g\u02bbazabi olovday yoyilar,\nUning oldida qoyalar chilparchin bo\u02bblar."
                },
                "7": {
                    "verse_nr": "7",
                    "verse": "Egamiz yaxshidir,\nKulfat kunida qo\u02bbrg\u02bbondir U,\nXudoda panoh topganlarni saqlaydi U."
                },
                "8": {
                    "verse_nr": "8",
                    "verse": "Toshqin sel bilan Naynavoni vayron qilar,\nYovlarining payiga tushib, zulmatga haydar."
                },
                "9": {
                    "verse_nr": "9",
                    "verse": "Ey Naynavo, nechun Egamizga qarshi fitna uyushtirasan?!\nAxir, U bir urib seni qirib tashlaydi,\nIkkinchi urishiga hojat bo\u02bblmaydi."
                },
                "10": {
                    "verse_nr": "10",
                    "verse": "Chirmashgan tikanu quruq xas\u2013cho\u02bbp kabi\nSizlar ham, ey mayxo\u02bbrlar, yondirib tashlanasiz!"
                },
                "11": {
                    "verse_nr": "11",
                    "verse": "Ey Naynavo, qabih shoh sendan chiqdi,\nEgamizga qarshi u fitna\u2013fasod qildi."
                },
                "12": {
                    "verse_nr": "12",
                    "verse": "Egamiz esa shunday aytur:\n\u201cOssuriyaliklar kuchli va behisob bo\u02bblsalar\u2013da,\nUlar qirilib, yo\u02bbq bo\u02bbladilar.\nEy xalqim, boshingga kulfat soldim!\nEndi bunday kulfat solmayman zinhor!"
                },
                "13": {
                    "verse_nr": "13",
                    "verse": "Seni Ossuriya bo\u02bbyinturug\u02bbidan ozod qilaman,\nKishanlaringni uzib tashlayman.\u201d"
                },
                "14": {
                    "verse_nr": "14",
                    "verse": "Sen haqingda, ey Ossuriya, Egamiz shunday amr etar:\n\u201cSening noming dunyodan o\u02bbchar.\nYo\u02bbq qilaman xudolaring uyidagi quyma va o\u02bbyma butlarni,\nYaramas xulq\u2013atvoring uchun hozirlayman qabringni.\u201d"
                },
                "15": {
                    "verse_nr": "15",
                    "verse": "Qarang! Xushxabar keltiruvchi kimsa,\nTog\u02bblar osha shoshib keladi bu yoqqa.\nTinchlikni e\u02bclon qiladi U sizga!\nEy Yahudo xalqi, nishonlagin bayramlaringni,\nOlib kel ont ichib atagan nazrlaringni.\nYurtingga tajovuz qilmas endi qabihlar,\nZero, tamomila yo\u02bbq bo\u02bbldi ular."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dushmanlar Isroil yurtini xarob qilgan,\nUzumzorlarini payhon etgan.\nBiroq Egamiz tiklar Yoqub naslining ulug\u02bbvorligini,\nHa, Isroil xalqining buyukligini.\nBosqinchi senga hujum qildi, ey Naynavo!\nQani bo\u02bbl, qo\u02bbriqla qo\u02bbrg\u02bbonlaringni,\nYo\u02bbldan uzma sen ko\u02bbzingni.\nYig\u02bbib olgin bor kuchingni,\nJangga bog\u02bbla belingni."
                },
                "2": {
                    "verse_nr": "2",
                    "verse": "Dushmanlar Isroil yurtini xarob qilgan,\nUzumzorlarini payhon etgan.\nBiroq Egamiz tiklar Yoqub naslining ulug\u02bbvorligini,\nHa, Isroil xalqining buyukligini.\nBosqinchi senga hujum qildi, ey Naynavo!\nQani bo\u02bbl, qo\u02bbriqla qo\u02bbrg\u02bbonlaringni,\nYo\u02bbldan uzma sen ko\u02bbzingni.\nYig\u02bbib olgin bor kuchingni,\nJangga bog\u02bbla belingni."
                },
                "3": {
                    "verse_nr": "3",
                    "verse": "Dushman sipohlarining qalqoni qizil,\nJangchilarining kiyimi alvon,\nJang kuni aravalari olovday chaqnar,\nBehisob nayzalari bosh uzra tebranib turar."
                },
                "4": {
                    "verse_nr": "4",
                    "verse": "Shahar ichida aravalar quturib yelar,\nMaydonlarni kesib u yoqdan\u2013bu yoqqa o\u02bbtar,\nMash\u02bcalalarga o\u02bbxshab yonib turar,\nYashin tezligi bilan uchar."
                },
                "5": {
                    "verse_nr": "5",
                    "verse": "Naynavo shohi amr berar lashkarboshilariga,\nOlg\u02bba bosib qoqinar ular yo\u02bblda.\nQalqonlari panohida bosqinchilar\nShahar devoriga yopirilar."
                },
                "6": {
                    "verse_nr": "6",
                    "verse": "Daryo to\u02bbg\u02bbonlarini ular buzib tashlar,\nSaroy ivib, qulay\u2013qulay deb turibdi."
                },
                "7": {
                    "verse_nr": "7",
                    "verse": "Shahar ahlini surgun qilishga qaror qilindi,\nCho\u02bbrilari o\u02bbz ko\u02bbksiga urib,\nMusichaday nola qilmoqda."
                },
                "8": {
                    "verse_nr": "8",
                    "verse": "Naynavo darz ketgan hovuzga o\u02bbxshaydi,\nYoriqlaridan suv oqib ketganday,\nUning aholisi qochib ketyapti,\nOrtidan \u201cTo\u02bbxtanglar! To\u02bbxtanglar!\u201d\nDegan qichqiriqlar eshitilar,\nLekin hech kim ortiga qaytmas."
                },
                "9": {
                    "verse_nr": "9",
                    "verse": "Bosqinchilar baqirar:\n\u201cTalon\u2013taroj qiling kumushu oltinni!\nBitmas\u2013tuganmasdir Naynavoning xazinasi!\nSerobdir uning qimmatbaho narsasi!\u201d"
                },
                "10": {
                    "verse_nr": "10",
                    "verse": "Ship\u2013shiydam, vayron, talqon bo\u02bbldi Naynavo!\nQo\u02bbrquvdan yuraklar orqaga tortib ketdi,\nTizzalar qaltiradi, badanni titroq bosdi,\nBo\u02bbzday oqardi hammaning yuzi!"
                },
                "11": {
                    "verse_nr": "11",
                    "verse": "Nima bo\u02bbldi Naynavo shahriga?!\nO\u02bbxshar edi\u2013ku u sherning uyasiga.\nHa, o\u02bbxshar edi Naynavo sher bolalarini boqqan bir inga.\nSher va ona sher izg\u02bbigan paytda,\nBolalari xatarsiz edi u yerda!"
                },
                "12": {
                    "verse_nr": "12",
                    "verse": "Sher o\u02bbz bolalari uchun\nYetarlicha o\u02bblja tilka\u2013pora qilgan,\nU ona sher uchun ham ovini bo\u02bbg\u02bbizlagan,\nMurda bilan to\u02bbldirgan o\u02bbz inlarini,\nO\u02bblja bilan \u2014 uyalarini."
                },
                "13": {
                    "verse_nr": "13",
                    "verse": "Sarvari Olam shunday aytmoqda: \u201cMen senga qarshiman, ey Naynavo! Jang aravalaringni tutatib yondiraman. Yosh sherlaring qilichdan halok bo\u02bbladi. Sen endi yer yuzida talonchilik qilmaysan. O\u02bblponchilaringning ovozi o\u02bbchadi.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Holingga voy, ey qo\u02bbli qon shahar!\nO\u02bbtaketgan makkor, o\u02bbljaga to\u02bblgan shahar!\nU yerdagi qotilliklar hech tugamas!"
                },
                "2": {
                    "verse_nr": "2",
                    "verse": "Quloqqa chalinar qamchilarning vizillashi,\nG\u02bbildiraklarning taraq\u2013turug\u02bbi,\nYelayotgan ot tuyoqlarining tovushi,\nJang aravalarining gumburlashi!"
                },
                "3": {
                    "verse_nr": "3",
                    "verse": "Jangga kirmoqda otliq sipohlar,\nYalt\u2013yult etmoqda qilichlar,\nYarqiramoqda nayzalar,\nUyilib ketdi o\u02bbliklar,\nUyum\u2013uyum bo\u02bbldi jasadlar,\nMurdalarning son\u2013sanog\u02bbi yo\u02bbq.\nQoqilishar jasadlarga odamlar!"
                },
                "4": {
                    "verse_nr": "4",
                    "verse": "Ey Naynavo, o\u02bbzingni buzuq fohishaday tutding,\nSuyuqoyoq jodugarday odamlarni rom qilding,\nBuzuqliging bilan xalqlarni qul qilding,\nSehr\u2013jodularing bilan o\u02bbzingga og\u02bbdirding."
                },
                "5": {
                    "verse_nr": "5",
                    "verse": "\u201cMen senga qarshiman!\n\u2014 deb aytmoqda Sarvari Olam. \u2014\nMen ko\u02bbylagingni ko\u02bbtarib,\nXalqlarga yalang\u02bboch tanangni ko\u02bbrsataman,\nEllar oldida sharmandangni chiqaraman."
                },
                "6": {
                    "verse_nr": "6",
                    "verse": "Ustingdan axlat yog\u02bbdirib, seni xo\u02bbrlayman.\nOdamlarga seni tomosha qildiraman."
                },
                "7": {
                    "verse_nr": "7",
                    "verse": "Seni ko\u02bbrganlar orqaga chekinib, shunday deyishar:\n\u00abNaynavo vayron bo\u02bbldi!\nKim unga achinar ekan?!\u00bb\nSeni yupatadigan hech kim yo\u02bbq!\u201d"
                },
                "8": {
                    "verse_nr": "8",
                    "verse": "No\u02bb\u2013Omon shahridan sening ortiq joying bormidi?!\nO\u02bbsha shahar Nil daryosi bo\u02bbyida joylashgandi,\nSuvlar qurshovida turgandi,\nDaryo \u2014 uning istehkomi,\nSuvlar \u2014 himoyasi bo\u02bblgandi."
                },
                "9": {
                    "verse_nr": "9",
                    "verse": "Habashistonu Misr uning ustidan hukmronlik qilardi,\nKuchining chek\u2013chegarasi yo\u02bbq edi.\nLiviya bilan Lub uning ittifoqdoshlari edi."
                },
                "10": {
                    "verse_nr": "10",
                    "verse": "Shunday bo\u02bblsa\u2013da,\nNo\u02bb\u2013Omon shahrining aholisi surgun qilindi,\nOdamlari asirlikka olib ketildi,\nHar bir ko\u02bbchaning boshida\nToshga urib o\u02bbldirildi go\u02bbdaklari,\nAslzodalari uchun qur\u02bca tashlandi,\nBarcha zodagonlari zanjirband bo\u02bbldi."
                },
                "11": {
                    "verse_nr": "11",
                    "verse": "Ey Naynavo, sen ham mast bo\u02bblib, gandiraklab qolasan,\nBekinasan, dushmanlaringdan qochib, panoh izlaysan."
                },
                "12": {
                    "verse_nr": "12",
                    "verse": "Sening hamma qal\u02bcalaring\nMevasi pishgan anjir daraxtiga o\u02bbxshar.\nAnjirni silkitsang,\nAnjirlar xo\u02bbrandaning og\u02bbziga tushar."
                },
                "13": {
                    "verse_nr": "13",
                    "verse": "Lashkaringga bir qarasang\u2013chi!\nXotin kishidan farqi yo\u02bbq\u2013ku ularning.\nYurtingning darvozalari yov uchun keng ochildi,\nDarvozalarning tambalarini olov yo\u02bbq qildi."
                },
                "14": {
                    "verse_nr": "14",
                    "verse": "Qamalga tayyorlangin!\nSuvga to\u02bbldir idishlaringni!\nMustahkamla qo\u02bbrg\u02bbonlaringni!\nOyoq bilan ezgin loyni,\nTayyorla tezroq qoliplaringni!"
                },
                "15": {
                    "verse_nr": "15",
                    "verse": "Baribir olov seni yamlab yuborar,\nChigirtka ekinlarni qirtishlaganday,\nQilich seni qirib tashlar.\nChigirtkaday ko\u02bbpayaver!"
                },
                "16": {
                    "verse_nr": "16",
                    "verse": "Savdogarlaringni osmondagi yulduzlardan ham ko\u02bbp qilding,\nBiroq ular chigirtkaday yurtingni talashar,\nSo\u02bbng qanot qoqib uchib ketishar."
                },
                "17": {
                    "verse_nr": "17",
                    "verse": "Sovuq kunda devorlarga qo\u02bbnadigan,\nQuyosh chiqqach esa uchib yo\u02bbq bo\u02bbladigan\nChigirtkadaydir sening posbonlaring,\nChigirtka galasidaydir sening sarkardalaring.\nUlar qayerga g\u02bboyib bo\u02bblganini bilmaydi hech kim."
                },
                "18": {
                    "verse_nr": "18",
                    "verse": "Ey Ossuriya shohi,\nRahnamolaringning ko\u02bbzi yumilgan,\nYo\u02bblboshchilaring abadiy uyquga ketgan,\nSening xalqing tog\u02bblarga tarqalgan,\nUlarni yig\u02bbadigan biror kimsa yo\u02bbq."
                },
                "19": {
                    "verse_nr": "19",
                    "verse": "Sening yarangni davolab bo\u02bblmas,\nJarohating halokatlidir.\nBu haqda xabar topgan hamma odamlar\nXursandligidan chapak chalar.\nZotan, hech kim cheksiz zulmingdan\nQochib qutula olmagan."
                }
            }
        }
    }
}