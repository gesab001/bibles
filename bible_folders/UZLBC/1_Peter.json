{
    "version": "UZLBC",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Iso Masihning havoriysi men \u2014 Butrusdan Xudoning tanlangan xalqiga salom! Ey Xudoning aziz xalqi, sizlar bu dunyoda musofir bo\u02bblib yashayapsizlar, Pontus, Galatiya, Kappadokiya, Asiya va Bitiniya viloyatlariga tarqalib ketgansizlar"
                },
                "2": {
                    "verse_nr": "2",
                    "verse": "ammo Otamiz Xudo azalda qaror qilib, sizlarni tanlagan edi. Sizlar Iso Masihga itoat etishingiz va Uning to\u02bbkilgan qoni orqali poklanishingiz uchun Xudo qudratli Ruhi bilan sizlarni O\u02bbziga ajratib oldi.\nXudoning cheksiz inoyati va tinchligi sizlarga yor bo\u02bblsin."
                },
                "3": {
                    "verse_nr": "3",
                    "verse": "Rabbimiz Iso Masihning Otasi Xudoga hamdu sanolar bo\u02bblsin! U bizga behad rahm\u2013shafqat ko\u02bbrsatib, yangi hayot berdi. Iso Masih o\u02bblikdan tirilib, barhayot bo\u02bblgani uchun endi bizning umidimiz bor."
                },
                "4": {
                    "verse_nr": "4",
                    "verse": "Shu bois Xudo O\u02bbz xalqiga atagan qut\u2013barakaga biz ko\u02bbz tikkanmiz. Ha, samoda saqlanayotgan bu abadiy, so\u02bblmas, beg\u02bbubor baraka sizlarni kutmoqda."
                },
                "5": {
                    "verse_nr": "5",
                    "verse": "Oxirzamonda oshkora bo\u02bbladigan najotdan bahramand bo\u02bblishingiz uchun Xudo O\u02bbz qudrati bilan sizlarni omon saqlaydi. Imoningiz tufayli U sizlarni qo\u02bbriqlaydi."
                },
                "6": {
                    "verse_nr": "6",
                    "verse": "Shuning uchun xursand bo\u02bblinglar! Sizlar turli sinovlar tufayli vaqtincha qiynalyapsizlar, shunday bo\u02bblsa ham quvoninglar."
                },
                "7": {
                    "verse_nr": "7",
                    "verse": "Chunki sinovlar imoningizning samimiy ekanligini isbotlash uchun kerakdir. Hatto yo\u02bbq bo\u02bblib ketadigan oltin ham olovda toblanib, sinaladi. Sizning imoningiz esa oltindan ming barobar qadrliroqdir. Iso Masih oxiratda kelganda sinovdan o\u02bbtgan imoningiz sizlarga maqtov va shon\u2013sharaf keltiradi."
                },
                "8": {
                    "verse_nr": "8",
                    "verse": "Sizlar Masihni ko\u02bbrmagan bo\u02bblsangiz ham, Uni yaxshi ko\u02bbrasizlar. Hozir ham Masihni ko\u02bbrmay turib, Unga ishonyapsizlar, qalbingiz so\u02bbz bilan ifodalab bo\u02bblmaydigan ajoyib bir quvonchga to\u02bbla."
                },
                "9": {
                    "verse_nr": "9",
                    "verse": "Axir, imoningiz tufayli jonlaringiz najot topadi."
                },
                "10": {
                    "verse_nr": "10",
                    "verse": "Payg\u02bbambarlar izlanib, bu najotni chuqur o\u02bbrganganlar. Sizlarga beriladigan Xudoning inoyati haqida karomat qilganlar."
                },
                "11": {
                    "verse_nr": "11",
                    "verse": "Ularning qalblarida Masihning Ruhi bor edi. Bu Ruh ularga Masihning chekadigan azob\u2013uqubatlari va azoblar ketidan keladigan ulug\u02bbvorligi haqida oldindan ma\u02bclum qilgan edi. Bu voqealar qachon va qay tarzda yuz berishini payg\u02bbambarlar bilmoqchi bo\u02bblar edilar."
                },
                "12": {
                    "verse_nr": "12",
                    "verse": "Aslida ularning bu izlanishlari o\u02bbz manfaati uchun emas, balki sizlarning manfaatingiz uchun qilinganini Xudo ularga ayon etdi. Payg\u02bbambarlar e\u02bclon qilgan najot haqidagi Xushxabar sizning davringizda amalga oshdi. Bu Xushxabarni sizlarga osmondan yuborilgan Muqaddas Ruhning qudratiga to\u02bblgan odamlar bayon etishdi. Hatto farishtalar ham bu najotning qay tarzda amalga oshishini intizorlik bilan kutayotgan edilar."
                },
                "13": {
                    "verse_nr": "13",
                    "verse": "Xullas, es\u2013hushingizni yig\u02bbib olinglar, hushyor bo\u02bblinglar. Butun umidingizni Xudoning inoyatiga bog\u02bblanglar. Axir, Iso Masih oxiratda kelganda Xudo sizlarga inoyat ko\u02bbrsatib, najot beradi."
                },
                "14": {
                    "verse_nr": "14",
                    "verse": "Xudoga itoatkor farzandlar bo\u02bblinglar, oldingi g\u02bbaflat paytida sizlarni qamragan ehtiroslarga qul bo\u02bblib qolmanglar."
                },
                "15": {
                    "verse_nr": "15",
                    "verse": "Aksincha, butun yurish\u2013turishingizda muqaddas bo\u02bblinglar, zero, sizlarni da\u02bcvat etgan Xudo muqaddasdir."
                },
                "16": {
                    "verse_nr": "16",
                    "verse": "Axir, Xudoning O\u02bbzi: \u201cMuqaddas bo\u02bblinglar, chunki Men muqaddasman\u201d, deb aytgan."
                },
                "17": {
                    "verse_nr": "17",
                    "verse": "Sizlar Xudoga iltijo qilib, Uni Ota deb ataysizlar. Ammo esingizda tutinglar, Xudo yuz\u2013xotirchilik qilmaydi, U har bir kishini qilgan ishiga yarasha taqdirlaydi yoki jazolaydi. Shunday ekan, bu dunyodagi musofirchilik davringizda Xudodan qo\u02bbrqib yashanglar."
                },
                "18": {
                    "verse_nr": "18",
                    "verse": "Zotan, sizlar ota\u2013bobolaringizdan o\u02bbrgangan bema\u02bcni turmush tarzingizdan kumush yoki oltinga o\u02bbxshash o\u02bbtkinchi narsalar evaziga emas, balki Masihning qimmatbaho qoni evaziga qutulgansizlar. Axir, Masih Xudoning benuqson qurbonlik Qo\u02bbzisidir."
                },
                "19": {
                    "verse_nr": "19",
                    "verse": "Zotan, sizlar ota\u2013bobolaringizdan o\u02bbrgangan bema\u02bcni turmush tarzingizdan kumush yoki oltinga o\u02bbxshash o\u02bbtkinchi narsalar evaziga emas, balki Masihning qimmatbaho qoni evaziga qutulgansizlar. Axir, Masih Xudoning benuqson qurbonlik Qo\u02bbzisidir."
                },
                "20": {
                    "verse_nr": "20",
                    "verse": "Xudo Masihni dunyo yaratilishidan oldin bu xizmat uchun tayinladi. Endi shu oxirgi kunlarda esa Uni sizlar uchun zohir qildi."
                },
                "21": {
                    "verse_nr": "21",
                    "verse": "Sizlar Masih orqali Xudoga ishonasizlar. Xudo Masihni tiriltirib, ulug\u02bbvorlikka erishtirgani uchun ham sizlar imoningizda sobit turibsiz, chin qalbdan Xudoga umid bog\u02bblagansiz."
                },
                "22": {
                    "verse_nr": "22",
                    "verse": "Sizlar haqiqatga bo\u02bbysunib, gunohdan poklanganingiz uchun birodarlarga samimiy mehr qo\u02bbya olasizlar. Shunday ekan, bir\u2013biringizni chin yurakdan, ixlos bilan yaxshi ko\u02bbringlar."
                },
                "23": {
                    "verse_nr": "23",
                    "verse": "Axir, sizlar yangidan tug\u02bbilgansizlar. Bu yangi hayotni sizga foniy bandalar emas, balki abadiy va hayotbaxsh Xudoning kalomi ato etgan."
                },
                "24": {
                    "verse_nr": "24",
                    "verse": "Muqaddas bitiklarda shunday yozilgan:\n\u201cInson zotining hammasi maysaday,\nUlarning shuhrati dala guli kabidir.\nO\u02bbtlar quriydi, gullar so\u02bblib qoladi."
                },
                "25": {
                    "verse_nr": "25",
                    "verse": "Egamizning kalomi esa abadiy turadi.\u201d\nAna shu kalom sizlarga e\u02bclon qilingan Xushxabardir."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Endi har qanday yomon niyat, hiyla\u2013nayrang, ikkiyuzlamachilik, rashk\u2013hasad va g\u02bbiybatni o\u02bbzingizdan soqit qilinglar."
                },
                "2": {
                    "verse_nr": "2",
                    "verse": "Yangi tug\u02bbilgan chaqaloq sof ona sutini tusaganday, sizlar ham Xudo kalomiga tashna bo\u02bblinglar. Kalom bilan oziqlanib, ulg\u02bbayib, najotga erishinglar."
                },
                "3": {
                    "verse_nr": "3",
                    "verse": "Axir, sizlar Rabbimiz Isoning muruvvatidan bahramand bo\u02bbldingizlar."
                },
                "4": {
                    "verse_nr": "4",
                    "verse": "Insonlar rad etgan, lekin Xudo qimmatbaho deb tanlagan tirik toshga \u2014 Rabbimiz Isoga yaqinlashinglar."
                },
                "5": {
                    "verse_nr": "5",
                    "verse": "Shunda o\u02bbzlaringiz ham tirik toshlarday bo\u02bblasizlar. Xudo sizlardan ruhiy ma\u02bcbad barpo etadi. Sizlar muqaddas ruhoniylar bo\u02bblib xizmat qilasizlar va Iso Masih orqali Xudoga maqbul ruhiy qurbonliklar keltirasizlar."
                },
                "6": {
                    "verse_nr": "6",
                    "verse": "Zero, Muqaddas bitiklarda Xudo shunday degan:\n\u201cMana, Men joylashtiryapman Quddusda\nTanlangan, qimmatbaho tamal toshini.\nUnga tayangan hech bir inson uyatga qolmaydi.\u201d"
                },
                "7": {
                    "verse_nr": "7",
                    "verse": "Sizlar \u2014 Masihga ishonganlar uchun bu tosh qimmatbahodir. Ammo ishonmaganlarga Muqaddas bitiklardagi shu so\u02bbzlar to\u02bbg\u02bbri keladi:\n\u201cBinokorlar rad etgan tosh\nBinoning tamal toshi bo\u02bbldi.\nBa\u02bczilar bu toshga qoqinadi,\nUning dastidan yiqiladi.\u201d"
                },
                "8": {
                    "verse_nr": "8",
                    "verse": "Imonsizlar Xushxabarni rad etib, itoatsizlik qilganlari uchun qoqinadilar. Ular ana shu qismatga mahkum bo\u02bblganlar."
                },
                "9": {
                    "verse_nr": "9",
                    "verse": "Ammo sizlar \u2014 tanlangan bir nasl, ruhoniylar shohligi, muqaddas qavm, Xudoning aziz xalqisiz. Xudo sizlarni zulmatdan O\u02bbzining ajoyib nuriga da\u02bcvat etgan, Uning buyuk ishlarini e\u02bclon qilishingiz uchun sizlarni tanlagan."
                },
                "10": {
                    "verse_nr": "10",
                    "verse": "Sizlar bir vaqtlar Xudoga begona edingizlar, endi esa Uning xalqisizlar. Bir vaqtlar Xudoning marhamatidan bebahra edingizlar, endi esa Undan marhamat topdingizlar."
                },
                "11": {
                    "verse_nr": "11",
                    "verse": "Ey azizlarim, sizlardan o\u02bbtinib so\u02bbrayman, jonga qarshi kurashadigan nafs ehtiroslaridan saqlaninglar. Axir, sizlar bu dunyoda g\u02bbaribu musofirsizlar."
                },
                "12": {
                    "verse_nr": "12",
                    "verse": "Imonsizlar orasida Xudoga munosib hayot kechiringlar. Ular sizlarni yomonlikda ayblasalar\u2013da, ezgu ishlaringizni ko\u02bbrib, kim bilsin, balki tavba qilishar va qiyomat kuni Xudoni ulug\u02bblashar."
                },
                "13": {
                    "verse_nr": "13",
                    "verse": "Insonlar tomonidan o\u02bbrnatilgan har qanday hokimiyatga, Egamiz haqi\u2013hurmati, bo\u02bbysuninglar. Oliy hokim bo\u02bblgan shohga ham"
                },
                "14": {
                    "verse_nr": "14",
                    "verse": "u tayinlagan hokimlarga ham itoat qilinglar. Zero, hokimlar yomonlik qilganlarni jazolash uchun, yaxshilik qilganlarni esa taqdirlash uchun tayinlangan."
                },
                "15": {
                    "verse_nr": "15",
                    "verse": "Siz haqiqatni bilmagan nodon odamlarning og\u02bbizlarini qilgan yaxshiligingiz bilan yopinglar, chunki bu Xudoning xohishidir."
                },
                "16": {
                    "verse_nr": "16",
                    "verse": "Ozod odamlardek yashanglar, ammo ozodlik niqobi ostida yomonlik qilmanglar. Xudoning qullariday hayot kechiringlar."
                },
                "17": {
                    "verse_nr": "17",
                    "verse": "Hamma odamlarni hurmat qilinglar. Imonli birodarlaringizni yaxshi ko\u02bbringlar. Xudodan qo\u02bbrqinglar, davlat rahbariga izzat\u2013ehtirom ko\u02bbrsatinglar."
                },
                "18": {
                    "verse_nr": "18",
                    "verse": "Ey qullar, Xudodan qo\u02bbrqqaningiz uchun xo\u02bbjayinlarga itoat qilinglar. Nafaqat mehribon va muloyimlarga, balki qattiqqo\u02bbl xo\u02bbjayinlarga ham bo\u02bbysuninglar."
                },
                "19": {
                    "verse_nr": "19",
                    "verse": "Agar sizlar Xudoni mamnun qilmoqchi bo\u02bblib, to\u02bbg\u02bbri ish qilsangiz\u2013u, nohaq azoblarga chidasangiz, Xudoni rozi qilgan bo\u02bblasiz."
                },
                "20": {
                    "verse_nr": "20",
                    "verse": "Bordi\u2013yu, qilgan gunohingiz uchun tayoq yeb chidasangiz, bu sizga sharaf keltirarmidi?! Ammo yaxshilik qilib turib, nohaq azoblarga chidasangiz, Xudoning maqtoviga sazovor bo\u02bblasiz."
                },
                "21": {
                    "verse_nr": "21",
                    "verse": "Hatto azob chekkaningizda ham Xudo sizlarni yaxshilik qilishga da\u02bcvat etgan. Masih sizlar uchun azob chekib, namuna bo\u02bbldi. Unga taqlid qilinglar."
                },
                "22": {
                    "verse_nr": "22",
                    "verse": "Axir, U hech qanday gunoh qilmagan, og\u02bbzidan biron yolg\u02bbon so\u02bbz chiqmagan."
                },
                "23": {
                    "verse_nr": "23",
                    "verse": "U haqorat qilinganda hech kimga haqorat bilan javob qaytarmadi, azob chekkanda hech kimga tahdid qilmadi. Faqat odilona hukm qiladigan Xudoga O\u02bbzini topshirdi."
                },
                "24": {
                    "verse_nr": "24",
                    "verse": "U gunohlarimizni O\u02bbziga oldi, a\u02bczoi badani yog\u02bbochda azob chekdi. Shu tufayli biz gunoh uchun o\u02bblganmiz va solih hayot kechira olamiz. Uning yaralaridan biz shifo topdik."
                },
                "25": {
                    "verse_nr": "25",
                    "verse": "Ilgari sizlar adashib yurgan cho\u02bbponsiz qo\u02bbylarga o\u02bbxshar edingizlar, endi esa jonlaringizning posboni bo\u02bblgan Cho\u02bbponga qaytib keldingizlar."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Egamiz haqi\u2013hurmati, siz, xotinlar, o\u02bbz erlaringizga bo\u02bbysuninglar. Erlaringiz Xushxabarni rad etishsa ham, ularga itoat etinglar. Sizning ibratli xulq\u2013atvoringiz har qanday so\u02bbzdan ko\u02bbra, ta\u02bcsirliroq bo\u02bbladi. Erlaringiz pokiza hayotingizni va Xudodan qo\u02bbrqib yashayotganingizni ko\u02bbrib, imonga kelishadi."
                },
                "2": {
                    "verse_nr": "2",
                    "verse": "Egamiz haqi\u2013hurmati, siz, xotinlar, o\u02bbz erlaringizga bo\u02bbysuninglar. Erlaringiz Xushxabarni rad etishsa ham, ularga itoat etinglar. Sizning ibratli xulq\u2013atvoringiz har qanday so\u02bbzdan ko\u02bbra, ta\u02bcsirliroq bo\u02bbladi. Erlaringiz pokiza hayotingizni va Xudodan qo\u02bbrqib yashayotganingizni ko\u02bbrib, imonga kelishadi."
                },
                "3": {
                    "verse_nr": "3",
                    "verse": "Sizning jozibangiz o\u02bbrilgan sochlar, oltin taqinchoqlar, chiroyli kiyimlar kabi tashqi zeb\u2013ziynatdan iborat bo\u02bblmasin."
                },
                "4": {
                    "verse_nr": "4",
                    "verse": "Ammo qalbingizdagi yuvosh va sokin ruh sizlarning so\u02bblmaydigan ichki go\u02bbzalligingiz bo\u02bblsin. Xudoning nazarida bunday go\u02bbzallikning qadri yuksakdir."
                },
                "5": {
                    "verse_nr": "5",
                    "verse": "O\u02bbtmishda Xudoga umid bog\u02bblagan muqaddas xotinlar ham o\u02bbzlari shu yo\u02bbsinda bezanib, erlariga bo\u02bbysunar edilar."
                },
                "6": {
                    "verse_nr": "6",
                    "verse": "Masalan, Sora ham Ibrohimga itoat etib, uni xo\u02bbjayin deb atar edi. Agar sizlar yaxshilik qilib, har qanday qo\u02bbrquvdan sarosimaga tushmasangiz, Soraning qizlari hisoblanasizlar."
                },
                "7": {
                    "verse_nr": "7",
                    "verse": "Ey erlar, sizlar ham, Egamiz haqi\u2013hurmati, xotinlaringizga e\u02bctiborli bo\u02bblinglar, ular zaif jinsdan ekanligini hisobga olinglar. Ular ham abadiy hayot inoyatidan bahramand bo\u02bblganlari uchun ularni hurmat qilinglar. Aks holda, ibodatlaringiz ijobat bo\u02bblmaydi."
                },
                "8": {
                    "verse_nr": "8",
                    "verse": "Xullas, o\u02bbzaro hamfikr, hamdard bo\u02bblinglar, bir\u2013biringizni birodarlarcha yaxshi ko\u02bbringlar, mehr\u2013shafqatli va kamtar bo\u02bblinglar."
                },
                "9": {
                    "verse_nr": "9",
                    "verse": "Yomonlikka yomonlik, haqoratga haqorat bilan javob qaytarmanglar, aksincha, hammani duo qilinglar. Zero, Xudo sizlarni shunga da\u02bcvat etgan. Bularga rioya qilsangiz, baraka topasizlar."
                },
                "10": {
                    "verse_nr": "10",
                    "verse": "Axir, Muqaddas bitiklarda shunday yozilgan:\n\u201cKimki hayotdan zavqlanishni,\nBaxtli umr ko\u02bbrishni istasa,\nU tilini yomon so\u02bbzdan tiysin,\nOg\u02bbzini yolg\u02bbon gapdan asrasin."
                },
                "11": {
                    "verse_nr": "11",
                    "verse": "Yomonlikdan qaytib, yaxshilik qilsin.\nTinchlik istab, tinchlik payida bo\u02bblsin."
                },
                "12": {
                    "verse_nr": "12",
                    "verse": "Chunki Egamiz solihlarni kuzatib turadi,\nUlarning iltijosini Egamiz eshitadi.\nBadkirdorlardan esa yuz o\u02bbgiradi.\u201d"
                },
                "13": {
                    "verse_nr": "13",
                    "verse": "Agar yaxshilik qilishga bel bog\u02bblasangiz, kim ham sizlarga ozor bera olardi?!"
                },
                "14": {
                    "verse_nr": "14",
                    "verse": "Hatto to\u02bbg\u02bbri ish uchun azob chekayotgan bo\u02bblsangiz ham, baxtiyorsizlar! Do\u02bbq\u2013po\u02bbpisa qiluvchilardan qo\u02bbrqmanglar, hayajonga tushmanglar."
                },
                "15": {
                    "verse_nr": "15",
                    "verse": "Qo\u02bbrquvga tobe bo\u02bblmanglar, balki butun qalbingiz bilan Rabbimiz Iso Masihning hokimiyatiga bo\u02bbysuninglar. Masihga bo\u02bblgan umidingiz haqida sizdan so\u02bbragan har bir kishiga javob berishga doimo tayyor turinglar. Lekin buni muloyimlik va hurmat bilan bajo qilinglar."
                },
                "16": {
                    "verse_nr": "16",
                    "verse": "Vijdoningiz toza bo\u02bblsin, toki Masih yo\u02bblidagi ibratli hayotingizni yomonlaganlar o\u02bbz gaplaridan uyalib qolsinlar."
                },
                "17": {
                    "verse_nr": "17",
                    "verse": "Agar yaxshilik qilib azob chekishingizni Xudo lozim ko\u02bbrsa, har holda yomonlik qilib azob chekishdan bu afzalroqdir."
                },
                "18": {
                    "verse_nr": "18",
                    "verse": "Masih bizni gunohlarimizdan to abad forig\u02bb qilish uchun azob chekkanini yodingizda tutinglar. U solih bo\u02bbla turib, biz, gunohkorlarni Xudoga yaqinlashtirish uchun jonini fido qildi. Uni jisman o\u02bbldirishdi, ammo U yangi, ulug\u02bbvor hayot uchun tirildi."
                },
                "19": {
                    "verse_nr": "19",
                    "verse": "So\u02bbng zindonga qamalgan yovuz ruhlar oldiga borib, ular ustidan g\u02bbalaba qilganini e\u02bclon etdi."
                },
                "20": {
                    "verse_nr": "20",
                    "verse": "Qadim zamonda bu ruhlar Xudoga itoatsizlik qilib, insoniyatni yo\u02bbldan ozdirgandi. Ammo Xudo sabr qildi. Nuh o\u02bbz kemasini qurib bo\u02bblguncha Xudo insoniyatni hukm qilmay, kutib turdi. O\u02bbsha kemaga faqat sakkiztagina odam kirib, to\u02bbfon suvlaridan omon qolgandi."
                },
                "21": {
                    "verse_nr": "21",
                    "verse": "Nuh va uning oilasi bilan ro\u02bby bergan bu hodisa biz uchun timsol hisoblanadi. Bu timsol bizning imonga kelishimizni va suvga cho\u02bbmdirilishimizni bildiradi. Cho\u02bbmdirilish marosimi badanni kirdan tozalash emas, balki Xudoga: \u201cSenga sodiq qolaman\u201d, deb chin yurakdan va\u02bcda berish demakdir. Darhaqiqat, sizlar suvga cho\u02bbmdirilganingizda, Iso Masihning tirilishi tufayli najot topdingizlar."
                },
                "22": {
                    "verse_nr": "22",
                    "verse": "Masih osmonga ko\u02bbtarilib, Xudoning o\u02bbng tomonida o\u02bbtiribdi. Koinotdagi har bir farishta, har qanday kuchlaru hukmronlar Masihga tobedir."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Masih bu dunyoda azob chekkani kabi, sizlar ham azob chekishga tayyor turinglar. Zotan, azob chekishga rozi bo\u02bblgan kishi gunohdan yuz o\u02bbgirgan bo\u02bbladi."
                },
                "2": {
                    "verse_nr": "2",
                    "verse": "Bunday odam qolgan umrini nafsini qondirishga emas, Xudoning irodasini bajarishga bag\u02bbishlaydi."
                },
                "3": {
                    "verse_nr": "3",
                    "verse": "Sizlar o\u02bbtmishda xudosizlarday yashaganingiz yetar. O\u02bbsha vaqtlarda axloqsizlik, shahvatparastlik, mayxo\u02bbrlik, aysh\u2013ishrat, kayf\u2013safo, razil butparastlik bilan kun kechirardingizlar."
                },
                "4": {
                    "verse_nr": "4",
                    "verse": "Endi esa atrofdagilar sizlarni ko\u02bbrib, hayron bo\u02bblyaptilar. Ularning yaramas qilmishlariga qo\u02bbshilmaganingiz uchun sizlarni haqorat qilyaptilar."
                },
                "5": {
                    "verse_nr": "5",
                    "verse": "Ammo ular o\u02bbz qilmishlari uchun Xudo oldida javob beradilar. Xudo tirigu o\u02bbliklarni hukm etishga tayyor turibdi."
                },
                "6": {
                    "verse_nr": "6",
                    "verse": "Xushxabar nima sababdan e\u02bclon qilinganini esingizda tutinglar. To\u02bbg\u02bbri, Xushxabarni eshitgan ko\u02bbp odamlar olamdan ko\u02bbz yumdi, chunki o\u02bblim bu dunyoga gunoh natijasida kirib keldi. Ular ham, boshqa insonlar kabi, jisman o\u02bblimga mubtalo bo\u02bblishdi. Biroq bir kun kelib, Xudo ularga ulug\u02bbvor, yangi hayot ato qiladi."
                },
                "7": {
                    "verse_nr": "7",
                    "verse": "Oxirzamon yaqinlashib qoldi. Aqlingizni yig\u02bbib, doim hushyorlik bilan ibodat qilinglar."
                },
                "8": {
                    "verse_nr": "8",
                    "verse": "Avvalambor, bir\u2013biringizni chin yurakdan yaxshi ko\u02bbringlar. Chunki sevgi ko\u02bbp gunohlarni yuvadi."
                },
                "9": {
                    "verse_nr": "9",
                    "verse": "Nolimay, ochiq chehra bilan bir\u2013biringizni mehmon qilinglar."
                },
                "10": {
                    "verse_nr": "10",
                    "verse": "Xudo sizlarga bergan in\u02bcomlar bilan bir\u2013biringizga xizmat qilinglar. Xudoning bu boy ehsonlaridan oqilona foydalaninglar."
                },
                "11": {
                    "verse_nr": "11",
                    "verse": "Va\u02bczxonmisiz? Shunday va\u02bcz qilingki, go\u02bbyo siz orqali Xudoning O\u02bbzi gapirganday bo\u02bblsin. Xizmatchimisiz? Xudoning bergan kuchiga muvofiq xizmat qiling. Toki Iso Masih orqali Xudo har bir ishingizda va har bir so\u02bbzingizda ulug\u02bblansin. Qudratli Xudoga abadulabad shon\u2013sharaflar bo\u02bblsin. Omin."
                },
                "12": {
                    "verse_nr": "12",
                    "verse": "Ey azizlarim, xuddi g\u02bbayritabiiy hodisa yuz berganday, boshingizga tushgan og\u02bbir sinovlardan hayron bo\u02bblmanglar."
                },
                "13": {
                    "verse_nr": "13",
                    "verse": "Aksincha, Masihning azoblariga sherik bo\u02bblganingizdan xursand bo\u02bblinglar! Shunday qilsangiz, U oxiratda ulug\u02bbvorlikka burkanib kelganda, qalbingiz yanada ko\u02bbproq quvonchga to\u02bbladi."
                },
                "14": {
                    "verse_nr": "14",
                    "verse": "Agar sizlarni Masihga tegishli bo\u02bblganingiz uchun haqorat qilishsa, baxtlisizlar! Axir, Xudoning Ruhi sizlarga madad beradi. U sizlarni Xudoning ulug\u02bbvorligidan bahramand qiladi."
                },
                "15": {
                    "verse_nr": "15",
                    "verse": "Orangizda hech kim qotil, o\u02bbg\u02bbri, badkirdor yoki janjalkash odam sifatida azob chekmasin."
                },
                "16": {
                    "verse_nr": "16",
                    "verse": "Ammo masihiy bo\u02bblganingiz uchun azob cheksangiz, bundan uyalmang, aksincha, sizlarni bunday nomga sazovor qilgan Xudoni ulug\u02bblang."
                },
                "17": {
                    "verse_nr": "17",
                    "verse": "Xudo dunyoni hukm qiladigan vaqt keldi. U hukmini O\u02bbz xonadonidan boshlaydi. Agar biz birinchi navbatda hukm qilinadigan bo\u02bblsak, unda Xushxabarni rad etib, Xudoga itoat qilmaganlarning oxirati nima bo\u02bbladi?"
                },
                "18": {
                    "verse_nr": "18",
                    "verse": "Agar solih odam zo\u02bbrg\u02bba qutulsa, betavfiqu gunohkorning holi ne kechadi?"
                },
                "19": {
                    "verse_nr": "19",
                    "verse": "Shunday ekan, Xudoning irodasiga ko\u02bbra, azob chekayotgan bo\u02bblsangiz, yaxshilik qilishda davom etinglar, o\u02bbzingizni sodiq Yaratuvchiga topshiringlar."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ey jamoat oqsoqollari, endi sizlarga bir nasihatim bor. Men ham sizlarga o\u02bbxshagan oqsoqolman. Masih chekkan azoblari haqida shahodat beruvchi va Uning zohir bo\u02bbladigan ulug\u02bbvorligining ishtirokchisi sifatida men sizlardan o\u02bbtinaman"
                },
                "2": {
                    "verse_nr": "2",
                    "verse": "Nazoratingizdagi Xudoning suruvini yaxshi boqinglar. Bu xizmatni majburiyat yuzasidan emas, balki chin ko\u02bbngildan, Xudoga manzur tarzda bajaringlar. Shunchaki pulparastlik maqsadida emas, samimiyat bilan ijro etinglar."
                },
                "3": {
                    "verse_nr": "3",
                    "verse": "Qo\u02bblingiz ostidagi suruvga o\u02bbz hukmingizni o\u02bbtkazmay, ularga o\u02bbrnak bo\u02bblinglar."
                },
                "4": {
                    "verse_nr": "4",
                    "verse": "Ana shunda, Bosh Cho\u02bbponimiz \u2014 Masih zohir bo\u02bblganda, sizlarga so\u02bblmas, ulug\u02bbvorlik toji beriladi."
                },
                "5": {
                    "verse_nr": "5",
                    "verse": "Ey yoshlar, oqsoqollarga itoat etinglar. Hammangiz \u2014 yoshmisiz, qarimisiz, o\u02bbzingizni kamtar tutib, bir\u2013biringizga xizmat qilinglar. Zero, \u201cXudo mag\u02bbrurlarga qarshi chiqadi, kamtarlarga esa inoyat ko\u02bbrsatadi.\u201d"
                },
                "6": {
                    "verse_nr": "6",
                    "verse": "Shunday ekan, Xudoning qudratli qo\u02bbli ostida o\u02bbzingizni past tutinglar. U O\u02bbz vaqtida sizlarni yuksaltiradi."
                },
                "7": {
                    "verse_nr": "7",
                    "verse": "Barcha tashvishingizni Xudoga topshiringlar, chunki U hamisha sizlarga g\u02bbamxo\u02bbrlik qiladi."
                },
                "8": {
                    "verse_nr": "8",
                    "verse": "Hushyor va bedor bo\u02bblinglar! Dushmaningiz bo\u02bblgan iblis sherday bo\u02bbkirib, birovni yutib yuborish uchun izg\u02bbib yuribdi."
                },
                "9": {
                    "verse_nr": "9",
                    "verse": "Iblisga mustahkam imon bilan qarshi turinglar. Shuni bilinglarki, butun dunyodagi imonli birodarlaringiz sizlar kabi, azoblarga duchor bo\u02bblmoqdalar."
                },
                "10": {
                    "verse_nr": "10",
                    "verse": "Garchi sizlar bu qisqa hayotda azob chekib yashasangizlar ham, Xudoning O\u02bbzi sizlarga madad berib, barchangizni barkamol, sabotli, kuch\u2013qudratli va mustahkam qiladi. Axir, inoyatga boy Xudo Iso Masih orqali sizlarni O\u02bbzining abadiy ulug\u02bbvorligiga sherik qilish uchun da\u02bcvat etgan."
                },
                "11": {
                    "verse_nr": "11",
                    "verse": "Qudratli Xudoga abadulabad hamdlar bo\u02bblsin. Omin."
                },
                "12": {
                    "verse_nr": "12",
                    "verse": "Men bu qisqa maktubimni Silasning yordami bilan yozdim. Uni ishonchli birodar deb bilaman. Maktubimda sizlarga nasihat qilib, Xudoning haqiqiy inoyati haqida yozdim. Imonda sobit qolishingiz uchun Uning bu inoyatiga tayaninglar."
                },
                "13": {
                    "verse_nr": "13",
                    "verse": "Sizlar kabi Bobildagi tanlangan imonlilar jamoati va menga o\u02bbg\u02bbilday bo\u02bblib qolgan Mark sizlarga salom yo\u02bbllamoqdalar."
                },
                "14": {
                    "verse_nr": "14",
                    "verse": "Bir\u2013biringizga mehr\u2013muhabbat ko\u02bbrsatib, o\u02bbpishib ko\u02bbrishinglar. Masihga tegishli bo\u02bblgan hammalaringiz tinch\u2013omon bo\u02bblinglar."
                }
            }
        }
    }
}