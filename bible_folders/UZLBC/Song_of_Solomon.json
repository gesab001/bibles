{
    "version": "UZLBC",
    "book_name": "Song of Solomon",
    "book_nr": "22",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sulaymonning eng go\u02bbzal qo\u02bbshig\u02bbi.\nO\u02bbpgin meni lablaring bilan,\nSening sevging sharobdan ham shirinroqdir."
                },
                "2": {
                    "verse_nr": "2",
                    "verse": "Atir moylaring qanchalik xushbo\u02bby!\nYoqimli atir kabi noming har tarafga taralar.\nShuning uchun qizlar seni sevarlar."
                },
                "3": {
                    "verse_nr": "3",
                    "verse": "Meni o\u02bbzing bilan olib ket, tezroq boraylik.\nEy shohim, meni o\u02bbz yotog\u02bbingga olib kirgin.\nEy shohimiz, biz quvonamiz. Siz bilan sevinamiz,\nSharobdan ham ko\u02bbproq sizning sevgingizni maqtaymiz.\nEy sevgilim! Qizlar seni sevib, to\u02bbg\u02bbri qilishadi."
                },
                "4": {
                    "verse_nr": "4",
                    "verse": "Ey Quddus qizlari!\nMen qorachadan kelgan bo\u02bblsam ham go\u02bbzalman,\nKedar chodirlariday qora bo\u02bblsam ham,\nSulaymon pardalariday chiroylidirman."
                },
                "5": {
                    "verse_nr": "5",
                    "verse": "Qoraligim uchun menga past nazar bilan qaramanglar.\nQuyosh nurlari meni qoraytirdi.\nAka\u2013ukalarimning mendan jahli chiqib,\nMeni uzumzorlar qorovuli qilib qo\u02bbyishdi,\nAmmo o\u02bbz uzumzorimga qaray olmadim!"
                },
                "6": {
                    "verse_nr": "6",
                    "verse": "Sevgilim, menga aytgin\u2013chi,\nQayerda o\u02bbz podangni boqasan?\nTush vaqti ularni qayerga yotqizasan?\nAyt menga, yana podachi do\u02bbstlaring oldida\nUyatsiz ayollarday bo\u02bblib yurmay, axir."
                },
                "7": {
                    "verse_nr": "7",
                    "verse": "Qayerdaligimni bilmasang,\nEy go\u02bbzallarning go\u02bbzali,\nPodaning izlaridan borgin.\nCho\u02bbponlarning chodirlari oldida\nO\u02bbz echkilaringni o\u02bbtlatgin."
                },
                "8": {
                    "verse_nr": "8",
                    "verse": "Ey sevgilim,\nSen fir\u02bcavn aravasiga qo\u02bbshilgan uchqur otday go\u02bbzalsan."
                },
                "9": {
                    "verse_nr": "9",
                    "verse": "Ziraklaring tufayli yonoqlaring go\u02bbzaldir,\nMarvaridlar bo\u02bbyningni qanday chiroyli qilar."
                },
                "10": {
                    "verse_nr": "10",
                    "verse": "Senga atab tilladan bezaklar,\nKumushdan taqinchoqlar yasattiraman."
                },
                "11": {
                    "verse_nr": "11",
                    "verse": "Shohim yonboshlab yotganda,\nAtirlarim o\u02bbz hidini taratdi."
                },
                "12": {
                    "verse_nr": "12",
                    "verse": "Ko\u02bbkraklarim orasida yotgan,\nXushbo\u02bby mirraga to\u02bbla xaltacha kabidir mening sevgilim."
                },
                "13": {
                    "verse_nr": "13",
                    "verse": "U men uchun En\u2013Gedi bog\u02bblaridagi\nXina gullaridaydir."
                },
                "14": {
                    "verse_nr": "14",
                    "verse": "Go\u02bbzaldirsan, ey sevgilim,\nSen go\u02bbzalsan!\nKo\u02bbzlaring kabutar ko\u02bbzlariday nazokatlidir."
                },
                "15": {
                    "verse_nr": "15",
                    "verse": "Chiroylisan, ey sevgilim,\nJuda ham xushro\u02bbydirsan,\nYam\u2013yashil maysalar bizning to\u02bbshagimizdir."
                },
                "16": {
                    "verse_nr": "16",
                    "verse": "Sadr daraxtlari tomimiz bo\u02bblsa,\nArchalar tomimiz sinchlaridir."
                },
                "17": {
                    "verse_nr": "17",
                    "verse": ""
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Men Sharon atirguliman,\nVodiylar nilufariman."
                },
                "2": {
                    "verse_nr": "2",
                    "verse": "Mening sevgilim qizlar orasida,\nTikanlar orasidagi nilufar gulidaydir!"
                },
                "3": {
                    "verse_nr": "3",
                    "verse": "Mening sevgilim yigitlar orasida,\nO\u02bbrmon daraxtlari orasidagi olma daraxtiday ajralib turar.\nMen uning soyasida o\u02bbtirib zavq olaman,\nUning mevasi juda shirindir."
                },
                "4": {
                    "verse_nr": "4",
                    "verse": "U meni o\u02bbz mehmonxonasiga olib kirdi,\nMeni o\u02bbz sevgisi bilan qopladi."
                },
                "5": {
                    "verse_nr": "5",
                    "verse": "Mayizlar yedirib, menga kuch bergin,\nOlmalar bilan quvvatga to\u02bbldirgin,\nAxir, sevgilimning ishqi dardida yonmoqdaman."
                },
                "6": {
                    "verse_nr": "6",
                    "verse": "Uning chap qo\u02bbli boshim ostidadir,\nO\u02bbng qo\u02bbli bilan esa meni quchoqlaydi!"
                },
                "7": {
                    "verse_nr": "7",
                    "verse": "Ey Quddus qizlari,\nKiyigu yovvoyi ohular haqi ont iching.\nVaqt\u2013soati kelmaguncha,\nSevgini qo\u02bbzg\u02bbatmang, uyg\u02bbotmang."
                },
                "8": {
                    "verse_nr": "8",
                    "verse": "Sevgilim ovozi eshitilyapti,\nAna qaranglar, u kelyapti.\nTog\u02bblaru qirlar osha kelyapti."
                },
                "9": {
                    "verse_nr": "9",
                    "verse": "Sevgilim ohuday, yosh kiyikdaydir.\nMana, u devor ortida turibdi.\nOynalardan mo\u02bbralab,\nPanjaralar orasidan qarab turibdi."
                },
                "10": {
                    "verse_nr": "10",
                    "verse": "Sevgilim menga shunday deydi:\n\u201cTura qol, sevgilim, oppog\u02bbim,\nMen bilan yurgin."
                },
                "11": {
                    "verse_nr": "11",
                    "verse": "Mana qish o\u02bbtdi, yomg\u02bbirlar to\u02bbxtadi."
                },
                "12": {
                    "verse_nr": "12",
                    "verse": "Yer yuzi gullar bilan qoplanmoqda,\nYurt bo\u02bbylab kabutarlar kuyi eshitilmoqda,\nQo\u02bbshiq kuylash vaqti yetib keldi."
                },
                "13": {
                    "verse_nr": "13",
                    "verse": "Anjir meva tugishni boshladi,\nToklar ham gulga kirdi.\nUlar xushbo\u02bby hidlarini taratmoqda.\nTura qol, sevgilim, oppog\u02bbim,\nMen bilan yurgin.\u201d"
                },
                "14": {
                    "verse_nr": "14",
                    "verse": "Sevgilim, sen tog\u02bblarda yashaydigan,\nQoyalarda yashirinadigan kabutardaysan.\nYuzingni ko\u02bbrsatgin, ovozingni eshitay.\nOvozing juda shirin, yuzing go\u02bbzaldir."
                },
                "15": {
                    "verse_nr": "15",
                    "verse": "Qarang, uzumzorimiz gullab yotibdi,\nKichkina tulkilarni ushlanglar.\nAxir, ular uzumzorlarni vayron qiladi."
                },
                "16": {
                    "verse_nr": "16",
                    "verse": "Sevgilim menikidir, men esa unikiman,\nU nilufarlar terib, o\u02bbz bog\u02bbidan zavq oladi."
                },
                "17": {
                    "verse_nr": "17",
                    "verse": "Tong otmay turib, bora qol, jonim.\nBaland tog\u02bblarda sakraydigan ohu, kiyikday bo\u02bblib,\nQorong\u02bbilik chekinmasdan oldin, qaytib keta qol."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kechqurun o\u02bbrnimda yotganimda,\nButun qalbim bilan sevgan oshig\u02bbimni qo\u02bbmsadim.\nJuda qo\u02bbmsadim, lekin uni topolmadim."
                },
                "2": {
                    "verse_nr": "2",
                    "verse": "Endi turib, shaharga chiqaman.\nShahar maydonlariyu ko\u02bbchalarida yurib,\nSevgilimni izlayman.\nIzladim\u2013u, ammo uni topolmadim."
                },
                "3": {
                    "verse_nr": "3",
                    "verse": "Qo\u02bbriqchilar shaharni kezib yurib,\nMeni ko\u02bbrib qolishdi.\nUlardan: \u201cSevgilimni ko\u02bbrmadingizmi?\u201d deb so\u02bbradim."
                },
                "4": {
                    "verse_nr": "4",
                    "verse": "Ularning oldidan ketishim bilanoq,\nSevgilimni topdim.\nUni mahkam quchib, qo\u02bbyib yubormadim.\nOnamning uyiga olib keldim.\nUni o\u02bbz tuqqan onamning xonasiga olib kirdim."
                },
                "5": {
                    "verse_nr": "5",
                    "verse": "Ey Quddus qizlari,\nKiyigu yovvoyi ohular haqi ont iching.\nVaqt\u2013soati kelmaguncha,\nSevgini qo\u02bbzg\u02bbatmang, uyg\u02bbotmang."
                },
                "6": {
                    "verse_nr": "6",
                    "verse": "Dashtda tutunday ko\u02bbtarilib,\nKo\u02bbrinayotgan narsa nimadir?\nUndan attor rastasidagi barcha xushbo\u02bby atirlarning hidi,\nMirra va xushbo\u02bby tutatqilarning hidi kelib turibdi."
                },
                "7": {
                    "verse_nr": "7",
                    "verse": "Qaranglar, u Sulaymonning taxtiravonidir,\nUning atrofida oltmishta pahlavoni bor.\nUlar Isroil xalqi orasidagi eng bahodir jangchilardir."
                },
                "8": {
                    "verse_nr": "8",
                    "verse": "Qilich o\u02bbynatishda hammasi mohir,\nJangda ham juda mahoratlidirlar.\nTunda bo\u02bbladigan hujumlardan saqlanish uchun\nUlarning hammasi qilich bilan qurollangan."
                },
                "9": {
                    "verse_nr": "9",
                    "verse": "Shoh Sulaymon o\u02bbz taxtiravonini\nLubnon yog\u02bbochlaridan yasattirgan."
                },
                "10": {
                    "verse_nr": "10",
                    "verse": "Bu taxtiravon dastalari kumushdan,\nOrqasi tilladan yasalgan,\nO\u02bbrindig\u02bbiga esa safsar kimxob to\u02bbshalgan.\nQuddus qizlari taxtiravonning ichini\nMuhabbat bilan bezatganlar."
                },
                "11": {
                    "verse_nr": "11",
                    "verse": "Chiqinglar, ey Sion qizlari!\nShoh Sulaymonga qaranglar.\nTo\u02bbyi kuni, yuragi shodlik bilan to\u02bblgan kuni\nOnasi kiydirgan tojga qaranglar."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Qanday go\u02bbzalsan, ey sevgilim,\nQanchalik go\u02bbzalsan!\nChachvoning ortidagi ko\u02bbzlaring\nKabutarlarday muloyimdir.\nGilad qirlaridan yoyilib tushayotgan\nQop\u2013qora qo\u02bbylardaydir sening sochlaring."
                },
                "2": {
                    "verse_nr": "2",
                    "verse": "Yuvib\u2013taralgan, juni qirqiladigan,\nOppoq echkilardaydir sening tishlaring.\nHar birining egizi bor,\nO\u02bbrni hech bo\u02bbsh qolmagan."
                },
                "3": {
                    "verse_nr": "3",
                    "verse": "Lablaring qirmizi g\u02bbunchalardaydir,\nOg\u02bbzing ham juda go\u02bbzal.\nChachvoning ortidagi yonoqlaring esa\nAnorlarday qip\u2013qizil."
                },
                "4": {
                    "verse_nr": "4",
                    "verse": "Bo\u02bbyning tik qurilgan Dovud minorasiday,\nMarjonlaring tizim\u2013tizim,\nJangchilarning minglarcha qalqonlaridaydir."
                },
                "5": {
                    "verse_nr": "5",
                    "verse": "Ko\u02bbkraklaring egizak kiyiklardaydir.\nHa, nilufarlar orasida o\u02bbtlaydigan\nIkki kiyikdaydir ular."
                },
                "6": {
                    "verse_nr": "6",
                    "verse": "Qorong\u02bbilik chekinmasdan oldin,\nTong otmay turib,\nO\u02bbsha xushbo\u02bby mirra tog\u02bbiga,\nZiravorlar qiriga chiqaman."
                },
                "7": {
                    "verse_nr": "7",
                    "verse": "Har jihatdan go\u02bbzaldirsan, sevgilim,\nSenda hech qanday nuqson yo\u02bbq."
                },
                "8": {
                    "verse_nr": "8",
                    "verse": "Kela qol, kelinchagim,\nLubnondan menga kel.\nEmona va Sanir tog\u02bblaridan,\nXermon tog\u02bblariyu sherlar makonidan,\nQoplonlarning maskanidan tush."
                },
                "9": {
                    "verse_nr": "9",
                    "verse": "Ey jonim, kelinchagim,\nQalbimni asir qilding.\nKo\u02bbzlaringning nigohi bilan,\nBo\u02bbyningdagi marjoning bilan\nQalbimni asir qilding."
                },
                "10": {
                    "verse_nr": "10",
                    "verse": "Sevging qanday shirindir,\nEy jonim, kelinchagim.\nSening sevging sharobdan ham yaxshiroqdir.\nAtir moylaring esa\nHar qanday ziravordan ham xushbo\u02bbyroqdir."
                },
                "11": {
                    "verse_nr": "11",
                    "verse": "Kelinchagim, lablaringdan bol tomar.\nAsal va sut tiling ostida,\nKiyimlaring hidi Lubnon hidiga o\u02bbxshar."
                },
                "12": {
                    "verse_nr": "12",
                    "verse": "Jonim mening, kelinchagim.\nQulflangan bog\u02bb, devor bilan o\u02bbralgan buloqdaysan,\nYopib qo\u02bbyilgan chashmadaysan sen."
                },
                "13": {
                    "verse_nr": "13",
                    "verse": "A\u02bclo mevalar beradigan\nAnor bog\u02bbiga o\u02bbxshaysan.\nBu bog\u02bbda xina va sunbullar o\u02bbsadi."
                },
                "14": {
                    "verse_nr": "14",
                    "verse": "Ha, bu bog\u02bbda sunbulu za\u02bcfaron,\nXushbo\u02bby qamish va dolchin,\nHar xil xushbo\u02bby daraxtlar,\nMirra va aloe,\nEng a\u02bclo ziravorlar o\u02bbsadi."
                },
                "15": {
                    "verse_nr": "15",
                    "verse": "Sevgilim, sen bog\u02bbdagi chashmaga,\nHayotbaxsh suv bulog\u02bbiga o\u02bbxshaysan.\nLubnon tog\u02bblarining oqar suvlaridaysan."
                },
                "16": {
                    "verse_nr": "16",
                    "verse": "Ey shimol shabadasi, qo\u02bbzg\u02bbal,\nJanub shamoli, kelgin!\nBog\u02bbimda esgin,\nToki bog\u02bbimning xushbo\u02bby hidlari\nHamma joyga taralsin.\nSevgilim o\u02bbz bog\u02bbiga kelib,\nA\u02bclo mevalaridan yesin."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ey jonim, kelinchagim, bog\u02bbimga kelib,\nMirra va ziravorlarimni to\u02bbplayman.\nAsalari mumini hamda asalimni yeyman,\nSut va sharobimni ichaman.\nTo\u02bbyguningcha yegin, sevgilim,\nSevgidan ichib, qoniqqin."
                },
                "2": {
                    "verse_nr": "2",
                    "verse": "Uxladim, lekin yuragim uyg\u02bboq edi.\nAna, sevgilim chaqirmoqda:\n\u201cOchgin eshigingni, jonim, sevgilim,\nKabutarim, komilim.\nBoshim ho\u02bbldir shudringdan,\nSochlarim esa tun shabnamidan.\u201d"
                },
                "3": {
                    "verse_nr": "3",
                    "verse": "Kiyimlarimni yechib qo\u02bbyganman,\nQanday qilib yana kiyaman?!\nOyoqlarim yuvilgan,\nUlarni kir qilaymi?!"
                },
                "4": {
                    "verse_nr": "4",
                    "verse": "Sevgilim qo\u02bblini eshik teshigidan kirgizganda,\nButun vujudim titrab ketdi."
                },
                "5": {
                    "verse_nr": "5",
                    "verse": "Sevgilimni kirgizay, deya turdim.\nQo\u02bbllarimdagi mirra,\nEshikning tutqichlariga oqib tushdi."
                },
                "6": {
                    "verse_nr": "6",
                    "verse": "Sevgilimga eshikni ochdim,\nLekin u ketib qolibdi.\nU ketganiga yurak\u2013bag\u02bbrim ezildi.\nQidirib, uni topa olmadim,\nChaqirdim, lekin u javob bermadi."
                },
                "7": {
                    "verse_nr": "7",
                    "verse": "Shaharni aylanib yurgan qo\u02bbriqchilar\nMeni ko\u02bbrib qoldilar.\nUlar meni urib yaraladilar.\nO\u02bbsha shahar qo\u02bbriqchilari\nUstimdagi ro\u02bbmolimni olib qo\u02bbydilar."
                },
                "8": {
                    "verse_nr": "8",
                    "verse": "Ey Quddus qizlari, va\u02bcda beringlar,\nSevgilimni topsangiz, aytib qo\u02bbyinglar,\nUning ishqi dardida yonmoqdaman."
                },
                "9": {
                    "verse_nr": "9",
                    "verse": "Ey ayollar go\u02bbzali,\nSevgilingning boshqalardan nimasi ortiq?!\nUning boshqalardan nimasi ortiqki,\nSen bizga, va\u02bcda beringlar, deb aytasan?!"
                },
                "10": {
                    "verse_nr": "10",
                    "verse": "Sevgilim ko\u02bbhlik, chiroylidir,\nO\u02bbn mingtaning ichida ajralib turar."
                },
                "11": {
                    "verse_nr": "11",
                    "verse": "Boshi eng a\u02bclo tilladay go\u02bbzal,\nJingalak sochlari qarg\u02bbaday qop\u2013qoradir."
                },
                "12": {
                    "verse_nr": "12",
                    "verse": "Ko\u02bbzlari esa buloqlar bo\u02bbyidagi kabutarlarday,\nChashmalar bo\u02bbyidagi, sutga cho\u02bbmdirilgan kaptarlardaydir."
                },
                "13": {
                    "verse_nr": "13",
                    "verse": "Uning yonoqlari muattar hidli\nZiravor bog\u02bblari kabi juda xushbo\u02bbydir.\nLablari esa mirra oqib turgan\nNilufarlar kabi shirindir."
                },
                "14": {
                    "verse_nr": "14",
                    "verse": "Qo\u02bbllari tilladan yasalib,\nTopaz toshlar bilan bezatilganga o\u02bbxshaydi.\nTanasi esa zangori yoqutlar o\u02bbrnatilgan\nTep\u2013tekis fil suyagiday chiroylidir."
                },
                "15": {
                    "verse_nr": "15",
                    "verse": "Oyoqlari tilla taglikka o\u02bbrnatilgan\nMarmar ustunlari kabi kuchlidir.\nUning qiyofasi ulug\u02bbvor Lubnonday,\nQudratli, a\u02bclo sadr daraxtlaridaydir."
                },
                "16": {
                    "verse_nr": "16",
                    "verse": "Uning ovozi juda shirin,\nO\u02bbzi esa har jihatdan maftunkor.\nEy Quddus qizlari, mana shunday yigit\nMening sevgilim, do\u02bbstimdir."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Sevgiling qayerga ketdi,\nEy go\u02bbzallarning go\u02bbzali?\nAyt\u2013chi, qaysi tomonga yo\u02bbl oldi?\nBiz sen bilan uni qidiraylik."
                },
                "2": {
                    "verse_nr": "2",
                    "verse": "Sevgilim o\u02bbz bog\u02bbiga,\nXushbo\u02bby ziravorlar bog\u02bbiga ketdi.\nU nilufar gullar terib,\nO\u02bbz bog\u02bbidan zavq olgani ketdi."
                },
                "3": {
                    "verse_nr": "3",
                    "verse": "Men sevgilimniki, sevgilim esa menikidir!\nU nilufarlar terib, o\u02bbz bog\u02bbidan zavq oladi."
                },
                "4": {
                    "verse_nr": "4",
                    "verse": "Sen Tirza shahriday go\u02bbzaldirsan, sevgilim,\nQuddus shahriday xushro\u02bbydirsan,\nBayroqlari ko\u02bbtarilgan qo\u02bbshinday savlatlisan."
                },
                "5": {
                    "verse_nr": "5",
                    "verse": "Ko\u02bbzlaringni olib qoch mendan,\nUlar meni maftun qilganlar.\nGilad qirlaridan yoyilib tushayotgan\nQop\u2013qora qo\u02bbylardaydir sening sochlaring."
                },
                "6": {
                    "verse_nr": "6",
                    "verse": "Yuvib\u2013taralgan oppoq\nEchkilardaydir sening tishlaring.\nHar birining egizi bor,\nO\u02bbrni hech bo\u02bbsh qolmagan."
                },
                "7": {
                    "verse_nr": "7",
                    "verse": "Chachvoning ortidagi yonoqlaring esa\nAnorlarday qip\u2013qizil."
                },
                "8": {
                    "verse_nr": "8",
                    "verse": "Ana, oltmishta malika, saksonta kanizak,\nSon\u2013sanoqsiz qizlar!"
                },
                "9": {
                    "verse_nr": "9",
                    "verse": "Ammo mening kabutarim,\nKomil sevgilim o\u02bbzgachadir.\nOnasining erkasi,\nTuqqan onasining yagonasidir.\nQizlar uni ko\u02bbrib, u baxtlidir, deyishadi,\nMalikayu kanizaklar uni ko\u02bbrib, maqtashadi."
                },
                "10": {
                    "verse_nr": "10",
                    "verse": "Mahbubamning nigohlari tongdaydir.\nO\u02bbzi esa to\u02bblin oyday go\u02bbzal, quyoshday yorqin,\nBayroqlari ko\u02bbtarilgan qo\u02bbshinday savlatlidir."
                },
                "11": {
                    "verse_nr": "11",
                    "verse": "Men bodomzorga,\nVodiy chechaklarini ko\u02bbrishga bordim.\nToklaru anorlar gullaganmikin, deya bordim."
                },
                "12": {
                    "verse_nr": "12",
                    "verse": "Shohona aravada o\u02bbtirganday,\nHayajondan titrar edim."
                },
                "13": {
                    "verse_nr": "13",
                    "verse": ""
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Qaytgin, qaytib kelgin, ey Shulamlik qiz!\nQaytib kel, seni yana bir bor ko\u02bbraylik.\nNima uchun bu Shulamlik qizga qaraysizlar?!\nU ikki qator qizlar orasida raqsga tushyaptimi?!"
                },
                "2": {
                    "verse_nr": "2",
                    "verse": "Ey malikaga o\u02bbxshagan qiz!\nKafsh kiygan oyoqlaring qanday chiroyli!\nDo\u02bbmboq sonlaring javohirlarday,\nXuddi mohir ustaning qo\u02bbli bilan ishlanganday!"
                },
                "3": {
                    "verse_nr": "3",
                    "verse": "Doimo xushbo\u02bby sharobga to\u02bbla bo\u02bblgan,\nDum\u2013dumaloq kosadaydir sening kindiging.\nYumaloq qorning esa nilufarlar bilan o\u02bbralgan,\nTillarang bug\u02bbdoy uyumi kabidir."
                },
                "4": {
                    "verse_nr": "4",
                    "verse": "Ko\u02bbkraklaring egizak kiyiklardaydir."
                },
                "5": {
                    "verse_nr": "5",
                    "verse": "Fil suyagidan qurilgan minoraday go\u02bbzaldir bo\u02bbyning,\nBatrabim darvozasi yonidagi\nXashbon buloqlariday yorqindir ko\u02bbzlaring.\nBurning esa Damashq shahriga qaragan\nLubnon minorasiday tekisdir."
                },
                "6": {
                    "verse_nr": "6",
                    "verse": "Boshing Karmil tog\u02bbiday baland turadi,\nSoching kimxobday go\u02bbzal,\nHatto shoh ham unga asirdir."
                },
                "7": {
                    "verse_nr": "7",
                    "verse": "Qanday go\u02bbzal va xushro\u02bbysan,\nHuzurbaxsh sevgilim mening."
                },
                "8": {
                    "verse_nr": "8",
                    "verse": "Palma daraxtiday savlatlisan,\nKo\u02bbkraklaring uning mevalariday to\u02bbliqdir."
                },
                "9": {
                    "verse_nr": "9",
                    "verse": "Men shunday dedim: \u201cPalma daraxtiga chiqib,\nMevalaridan ushlayman.\u201d\nKo\u02bbkraklaring men uchun uzumday mazali,\nNafasing esa olmalarday shirin bo\u02bblsin."
                },
                "10": {
                    "verse_nr": "10",
                    "verse": "O\u02bbpichlaring eng a\u02bclo sharobday shirindir,\nBunday sharob lab va tishlar orasidan tekis o\u02bbtadi."
                },
                "11": {
                    "verse_nr": "11",
                    "verse": "Men sevgilimnikiman,\nU faqat meni qo\u02bbmsaydi."
                },
                "12": {
                    "verse_nr": "12",
                    "verse": "Kelgin, sevgilim, dalalarga boraylik.\nXina gullari orasida yotib qolaylik."
                },
                "13": {
                    "verse_nr": "13",
                    "verse": "Vaqtli turib, uzumzorlarga kiraylik.\nUlar gulga kirdimikin?!\nToklaru anorlar gullaganmikin?!\nO\u02bbsha yerda men senga o\u02bbz sevgimni to\u02bbla ko\u02bbrsataman."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Qaniydi, onam emizgan akamday bo\u02bblsang edi.\nKo\u02bbchada ko\u02bbrganimda, seni o\u02bbpgan bo\u02bblardim,\nHech kim meni bu uchun ayblamagan bo\u02bblardi."
                },
                "2": {
                    "verse_nr": "2",
                    "verse": "Men seni onamning uyiga boshlab kelardim.\nMenga o\u02bbgit bergan onamning yotog\u02bbiga olib kirardim,\nSenga xushbo\u02bby sharobu anorlarim sharbatini berardim."
                },
                "3": {
                    "verse_nr": "3",
                    "verse": "Mana, sevgilimning chap qo\u02bbli boshim ostidadir,\nO\u02bbng qo\u02bbli bilan esa meni quchoqlaydi!"
                },
                "4": {
                    "verse_nr": "4",
                    "verse": "Ey Quddus qizlari, va\u02bcda beringlar,\nVaqt\u2013soati kelmaguncha,\nSevgini qo\u02bbzg\u02bbatmang, uyg\u02bbotmang."
                },
                "5": {
                    "verse_nr": "5",
                    "verse": "O\u02bbz sevgilisi bilan quchoqlashib,\nCho\u02bbl tarafdan kelayotgan kim?\nOlma daraxti ostida men seni uyg\u02bbotdim.\nOnang shu yerda senga homilador bo\u02bblgan,\nMana shu yerda seni dunyoga keltirgan."
                },
                "6": {
                    "verse_nr": "6",
                    "verse": "Qo\u02bblingdagi muhr uzugingday,\nMeni ham yuragingga muhrlab olgin.\nAxir, sevgi o\u02bblimday kuchli,\nIshq ajalday shiddatlidir.\nSevgining uchqunlari olov uchqunlariday,\nLovullagan alangadaydir."
                },
                "7": {
                    "verse_nr": "7",
                    "verse": "Suv sevgini o\u02bbchirolmaydi,\nTo\u02bbfonlar uni cho\u02bbktirolmaydi.\nBirortasi sevgi uchun\nUyidagi bor boyligini bersa ham,\nMazaxdan boshqa hech narsaga erishmaydi."
                },
                "8": {
                    "verse_nr": "8",
                    "verse": "Bizning bir singlimiz bor,\nUning ko\u02bbkraklari hali bo\u02bbrtmagan.\nUni so\u02bbrab kelishsa,\nBiz nima qilamiz?"
                },
                "9": {
                    "verse_nr": "9",
                    "verse": "Agar u devor bo\u02bblsa,\nUning atrofida kumushdan qal\u02bca quramiz.\nAgar u eshik bo\u02bblsa,\nUni sadr yog\u02bbochlari bilan to\u02bbsib qo\u02bbyamiz."
                },
                "10": {
                    "verse_nr": "10",
                    "verse": "Men ham devorday edim.\nEndi esa ko\u02bbkraklarim minoralardaydir.\nShuning uchun sevgilim meni\nTo\u02bbliq yetilgan deb biladi."
                },
                "11": {
                    "verse_nr": "11",
                    "verse": "Sulaymonning Baal\u2013Xomonda uzumzori bor edi.\nU uzumzorini bog\u02bbbonlarga ishonib topshirdi.\nUlarning har biri uzumzor uchun\nMing kumush tanga to\u02bblashi kerak edi."
                },
                "12": {
                    "verse_nr": "12",
                    "verse": "Sulaymon, sen ming tanga ol,\nQorovullarga esa ikki yuz tangadan berilsin.\nMening uzumzorim o\u02bbzimnikidir."
                },
                "13": {
                    "verse_nr": "13",
                    "verse": "Ey bog\u02bblarda yashovchi qiz,\nDo\u02bbstlarim ovozingni eshitishni kutmoqda.\nQani, men ham ovozingni bir eshitay."
                },
                "14": {
                    "verse_nr": "14",
                    "verse": "Xuddi kiyikday, yosh ohuday bo\u02bblgin,\nZiravorlar tog\u02bblariga tezroq kelgin, sevgilim."
                }
            }
        }
    }
}