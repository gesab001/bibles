{
    "version": "UZLBC",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Boshidan ayon bo\u02bblgan Hayot kalomi haqida biz sizlarga xabar bermoqchimiz. Ko\u02bbrib eshitganlarimizni, ha, o\u02bbz ko\u02bbzimiz bilan ko\u02bbrib, o\u02bbz qo\u02bbllarimiz bilan paypaslab ko\u02bbrganlarimizni sizlarga ma\u02bclum qilmoqchimiz."
                },
                "2": {
                    "verse_nr": "2",
                    "verse": "Otamiz Xudoning huzurida bo\u02bblgan Hayot bizga oshkor bo\u02bbldi! Biz bu abadiy Hayotni ko\u02bbrib, endi U haqda sizlarga shohidlik qilyapmiz."
                },
                "3": {
                    "verse_nr": "3",
                    "verse": "Ko\u02bbrgan\u2013eshitganlarimizni ma\u02bclum qilish orqali sizlar bilan birodar bo\u02bblib yashamoqchimiz. Zero, o\u02bbzimiz ham Otamiz Xudo va Uning O\u02bbg\u02bbli Iso Masih bilan yashayapmiz."
                },
                "4": {
                    "verse_nr": "4",
                    "verse": "Bularni sizlarga qalbimiz shodlikka to\u02bblsin deb, yozyapmiz."
                },
                "5": {
                    "verse_nr": "5",
                    "verse": "Biz Iso Masihdan eshitib, sizlarga yetkazayotgan Xushxabarimiz shundan iborat: Xudo \u2014 nur, Unda hech qanday zulmat yo\u02bbq."
                },
                "6": {
                    "verse_nr": "6",
                    "verse": "Agar biz Xudo bilan yashayapmiz deb turib, oldingiday zulmatda yashasak, yolg\u02bbon gapirib, haqiqatga xilof ish qilgan bo\u02bblamiz."
                },
                "7": {
                    "verse_nr": "7",
                    "verse": "Bordi\u2013yu, Xudo singari nurda yashasak, biz birodarlarimiz bilan uyg\u02bbunlikda yashaymiz va Xudo O\u02bbz O\u02bbg\u02bbli Isoning qoni orqali bizni har qanday gunohdan poklaydi."
                },
                "8": {
                    "verse_nr": "8",
                    "verse": "Agar gunohimiz yo\u02bbq desak, o\u02bbzimizni o\u02bbzimiz aldagan bo\u02bblamiz va bizda haqiqat bo\u02bblmaydi."
                },
                "9": {
                    "verse_nr": "9",
                    "verse": "Bordi\u2013yu, gunohlarimizni e\u02bctirof etsak, sodiq va adolatli bo\u02bblgan Xudo gunohlarimizni kechirib, bizni har qanday yomonlikdan forig\u02bb qiladi."
                },
                "10": {
                    "verse_nr": "10",
                    "verse": "Agar gunoh qilganimiz yo\u02bbq desak, Xudoni yolg\u02bbonchiga chiqargan bo\u02bblamiz. Demak, Uning kalomi qalbimizdan joy olmagan bo\u02bbladi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Aziz bolalarim, gunoh qilmanglar deb, men sizlarga shularni yozyapman. Bordi\u2013yu, birortamiz gunoh qilib qo\u02bbysak, Otamiz Xudoning oldida homiyimiz \u2014 Iso Masih bor, U Solih Zotdir."
                },
                "2": {
                    "verse_nr": "2",
                    "verse": "U bizni gunohlarimizdan poklash uchun qurbon bo\u02bbldi. Nafaqat bizning, balki butun dunyoning gunohlari uchun qurbon bo\u02bbldi."
                },
                "3": {
                    "verse_nr": "3",
                    "verse": "Xudoni tanib\u2013bilganimizni shundan bilsak bo\u02bbladi: Xudoni tanib\u2013bilgan odam Uning amrlariga rioya qiladi."
                },
                "4": {
                    "verse_nr": "4",
                    "verse": "Xudoni bilaman deb turib, Uning amrlariga rioya qilmagan esa yolg\u02bbonchidir, unda haqiqat yo\u02bbq."
                },
                "5": {
                    "verse_nr": "5",
                    "verse": "Xudoning kalomiga itoat qilgan odamda esa Xudoning sevgisi o\u02bbz mukammal ifodasini topgan. Biz Xudo bilan birga ekanimizni ana shundan bilsak bo\u02bbladi."
                },
                "6": {
                    "verse_nr": "6",
                    "verse": "Men Xudo bilan birgaman degan odam Iso Masih yashaganday yashashi kerak."
                },
                "7": {
                    "verse_nr": "7",
                    "verse": "Ey azizlarim, men sizlarga yangi amrni emas, balki boshidan o\u02bbzingizga ma\u02bclum bo\u02bblgan eski amrni yozyapman. Bu eski amr sizlar eshitgan Xudoning kalomidir."
                },
                "8": {
                    "verse_nr": "8",
                    "verse": "Ammo men yozayotgan bu amrni yangi desam ham bo\u02bbladi, chunki bu amr Masih va sizlar orqali amal qilmoqda. Haqiqatan ham, zulmat o\u02bbtib bormoqda, haqiqiy nur hozirdanoq porlamoqda."
                },
                "9": {
                    "verse_nr": "9",
                    "verse": "Men nurda yashayapman deb turib, o\u02bbz birodaridan nafratlangan odam hali ham zulmatdadir."
                },
                "10": {
                    "verse_nr": "10",
                    "verse": "Birodarini sevgan odam esa nurda yashaydi va hech qanday narsa uning qulashiga sabab bo\u02bbla olmaydi."
                },
                "11": {
                    "verse_nr": "11",
                    "verse": "Ammo birodaridan nafratlangan odam zulmatdadir. U zulmatda yurib, qayerga ketayotganini bilmaydi, chunki zulmat uning ko\u02bbzlarini ko\u02bbr qilgan."
                },
                "12": {
                    "verse_nr": "12",
                    "verse": "Aziz bolalarim, sizlarga yozyapman: Masih tufayli gunohlaringiz kechirildi."
                },
                "13": {
                    "verse_nr": "13",
                    "verse": "Ey otalar, sizlarga yozyapman: sizlar boshidan ayon bo\u02bblgan Masihni tanib\u2013bildingizlar.\nEy yigitlar, sizlarga yozyapman: sizlar yovuz shaytonni yengdingizlar.\nEy bolajonlar, sizlarga yozyapman: sizlar Otamiz Xudoni bildingizlar."
                },
                "14": {
                    "verse_nr": "14",
                    "verse": "Otalar, sizlarga yozyapman: sizlar boshidan ayon bo\u02bblgan Masihni tanib\u2013bildingizlar.\nYigitlar, sizlarga yozyapman: sizlar baquvvatsizlar, Xudoning kalomi qalbingizdan joy olgan, sizlar yovuz shaytonni yengdingizlar."
                },
                "15": {
                    "verse_nr": "15",
                    "verse": "Dunyoga va undagi narsalarga ko\u02bbngil bog\u02bblamanglar. Dunyoni sevgan odamda Otamiz Xudoning sevgisi bo\u02bblmaydi."
                },
                "16": {
                    "verse_nr": "16",
                    "verse": "Zero, dunyodagi bor narsa \u2014 inson tabiatining xohishlari, nafs va boylik bilan mag\u02bbrurlanish Otadan emas, balki dunyodandir."
                },
                "17": {
                    "verse_nr": "17",
                    "verse": "Dunyo ham, uning nafsi ham o\u02bbtib ketadi. Xudoning irodasini bajargan odam esa abadiy yashaydi."
                },
                "18": {
                    "verse_nr": "18",
                    "verse": "Bolajonlarim, dunyoning so\u02bbnggi damlari keldi! Masihning dushmani kelishini eshitgansizlar. Mana, hozirdan Masihning ko\u02bbp dushmanlari paydo bo\u02bbldi. Ana shundan biz so\u02bbnggi damlarda yashayotganimizni bilamiz."
                },
                "19": {
                    "verse_nr": "19",
                    "verse": "Aslida, bu odamlar o\u02bbz oramizdan chiqdilar, ammo ular bizga tegishli bo\u02bblmaganlar. Shuning uchun bizni tark etdilar. Agar bizga qarashli bo\u02bblganlarida edi, biz bilan qolgan bo\u02bblar edilar. Ammo chiqib ketganlaridan shunisi ma\u02bclum bo\u02bbldiki, birontasi ham bizga qarashli emas."
                },
                "20": {
                    "verse_nr": "20",
                    "verse": "Sizlar esa hammangiz haqiqatni bilasizlar, chunki sizlar Iso Masihdan Muqaddas Ruhni qabul qilgansizlar."
                },
                "21": {
                    "verse_nr": "21",
                    "verse": "Sizlar haqiqatni bilmaganingiz uchun emas, aksincha, bilganingiz uchun men bularni sizlarga yozyapman. Yolg\u02bbonchilar haqiqatga mansub emasligini ham eslatmoqchiman."
                },
                "22": {
                    "verse_nr": "22",
                    "verse": "Isoni Masih emas, deydigan har qanday odam \u2014 yolg\u02bbonchi, u Masihning dushmanidir! U Otamiz Xudoni ham, O\u02bbg\u02bbilni ham rad etadi."
                },
                "23": {
                    "verse_nr": "23",
                    "verse": "O\u02bbg\u02bbilni rad etgan odamda Ota yo\u02bbq. O\u02bbg\u02bbilni tan olgan odamda esa, Ota ham bor."
                },
                "24": {
                    "verse_nr": "24",
                    "verse": "Sizlar boshidan eshitgan kalomni qalbingizda saqlanglar. Agar boshidan eshitgan kalomni qalbingizda saqlasangiz, sizlar ham O\u02bbg\u02bbil, ham Ota bilan birga yashaysizlar."
                },
                "25": {
                    "verse_nr": "25",
                    "verse": "Masihning O\u02bbzi buni bizga va\u02bcda qilgan. Bu abadiy hayotdir."
                },
                "26": {
                    "verse_nr": "26",
                    "verse": "Sizlarni yo\u02bbldan ozdirmoqchi bo\u02bblgan odamlardan ehtiyot bo\u02bblinglar deb, bularni sizlarga yozyapman."
                },
                "27": {
                    "verse_nr": "27",
                    "verse": "Ammo sizlar Iso Masihdan Muqaddas Ruhni qabul qilgansizlar. Muqaddas Ruh ichingizda yashayotgani uchun sizlarga hech kimning biror narsa o\u02bbrgatishiga hojat yo\u02bbq. Muqaddas Ruh sizlarga hamma narsani o\u02bbrgatadi, Uning ta\u02bclimoti soxta emas, haqiqiydir. U sizlarga o\u02bbrgatganidek, Masih bilan yashashingiz kerak."
                },
                "28": {
                    "verse_nr": "28",
                    "verse": "Ha, aziz bolalarim, bu so\u02bbnggi damlarda Masih bilan yashanglar, toki U olamga kelganda dadil bo\u02bblaylik, Uning oldida uyalib qolmaylik."
                },
                "29": {
                    "verse_nr": "29",
                    "verse": "Biz Masihning odil ekanligini bilamiz. Shuning uchun adolatli ish tutgan har qanday odam Xudoning farzandi ekanligiga amin bo\u02bblamiz."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Qaranglar, Otamiz Xudo bizni farzandlarim deb, qanday buyuk bir sevgini ko\u02bbrsatdi! Haqiqatan ham, biz Uning farzandlarimiz. Dunyo Otamizni hech qachon tan olmagan, shuning uchun bizni ham Xudoning farzandlari deb tan olmayapti."
                },
                "2": {
                    "verse_nr": "2",
                    "verse": "Ha, azizlarim, hozir biz Xudoning farzandlarimiz. Ammo kelajakda kim bo\u02bblishimiz bizga hanuz ochilmagan. Faqat shuni bilamizki, o\u02bbsha payt kelganda, biz Xudo singari bo\u02bblamiz, chunki Xudoning O\u02bbzini ko\u02bbramiz."
                },
                "3": {
                    "verse_nr": "3",
                    "verse": "Xudoga bunday umid bog\u02bblagan har bir odam Iso Masih singari pok bo\u02bblishi uchun o\u02bbzini poklaydi."
                },
                "4": {
                    "verse_nr": "4",
                    "verse": "Gunoh qiluvchi har qanday odam Xudoga qarshi bosh ko\u02bbtargan bo\u02bbladi, chunki gunoh Xudoga qarshi bosh ko\u02bbtarmoq demakdir."
                },
                "5": {
                    "verse_nr": "5",
                    "verse": "Masih esa gunohlarimizni yuvish uchun kelganini bilasizlar. Unda gunoh yo\u02bbqligi o\u02bbzingizga ayon."
                },
                "6": {
                    "verse_nr": "6",
                    "verse": "Masih bilan yashagan har bir odam gunohdan yuz o\u02bbgiradi. Gunoh qilib yurgan odam esa, Masihni ko\u02bbrmagan ham, tanimagan ham."
                },
                "7": {
                    "verse_nr": "7",
                    "verse": "Aziz bolalarim, hech kim sizlarni aldamasin. Adolatli ish qiluvchi har qanday odam xuddi Masih singari odildir."
                },
                "8": {
                    "verse_nr": "8",
                    "verse": "Gunoh qiluvchi esa iblis zotidandir. Chunki iblis azaldan gunoh qilib kelyapti. Ammo Xudoning O\u02bbg\u02bbli iblisning ishlarini barbod qilish uchun keldi."
                },
                "9": {
                    "verse_nr": "9",
                    "verse": "Xudoning bolalari gunoh qilmaydi, chunki Xudoning hayotbaxsh kuchi ularning ichidadir. Ular Xudoning bolalari bo\u02bblganlari uchun gunohda yashamaydilar."
                },
                "10": {
                    "verse_nr": "10",
                    "verse": "Adolatli ish qilmagan va o\u02bbz birodarini sevmagan odam esa Xudodan emas. Demak, iblis bolalari bilan Xudo bolalarining farqi ana shundadir."
                },
                "11": {
                    "verse_nr": "11",
                    "verse": "Sizlar boshidan eshitgan kalom shu: bir\u2013birimizni yaxshi ko\u02bbraylik!"
                },
                "12": {
                    "verse_nr": "12",
                    "verse": "Yovuz shayton zoti bo\u02bblgan Qobilga o\u02bbxshamaylik. U o\u02bbz ukasini o\u02bbldirgandi. Nima uchun ukasini o\u02bbldirdi? Chunki uning ishlari qabih, ukasining ishlari esa to\u02bbg\u02bbri edi."
                },
                "13": {
                    "verse_nr": "13",
                    "verse": "Ey birodarlarim, agar dunyo sizdan nafratlanayotgan bo\u02bblsa, hayratlanmanglar."
                },
                "14": {
                    "verse_nr": "14",
                    "verse": "Biz o\u02bblimdan hayotga o\u02bbtganimizni bilamiz, chunki birodarlarimizni sevamiz. Birodarini sevmagan odam esa o\u02bblim iskanjasida qolgan."
                },
                "15": {
                    "verse_nr": "15",
                    "verse": "Birodaridan nafratlangan har qanday kishi qotildir. Hech bir qotil abadiy hayotga ega bo\u02bblmasligini bilasizlar."
                },
                "16": {
                    "verse_nr": "16",
                    "verse": "Masih bizlar uchun jonini fido qildi, ana shundan biz haqiqiy sevgini bildik. Demak, biz ham birodarlarimiz uchun jonimizni fido qilishga burchlimiz."
                },
                "17": {
                    "verse_nr": "17",
                    "verse": "Agar o\u02bbzimizga to\u02bbq bo\u02bblib turib, muhtojlikda yashayotgan birodarimizni ko\u02bbrsak\u2013u, unga yordam bermay yuragimizni tosh qilsak, qanday qilib bizda Xudoning sevgisi joy oladi?!"
                },
                "18": {
                    "verse_nr": "18",
                    "verse": "Aziz bolalarim, biz haqiqiy sevgimizni quruq gap bilan emas, amalda ko\u02bbrsataylik."
                },
                "19": {
                    "verse_nr": "19",
                    "verse": "Shunda biz haqiqat ahli ekanimizga ishonch hosil qilamiz. Hattoki vijdonimiz qiynalganda ham \u201cXudo hamma narsani biladi, U vijdonimizdan ham ulug\u02bb\u201d degan haqiqat bilan Xudoning huzurida o\u02bbzimizni tinchlantira olamiz."
                },
                "20": {
                    "verse_nr": "20",
                    "verse": "Shunda biz haqiqat ahli ekanimizga ishonch hosil qilamiz. Hattoki vijdonimiz qiynalganda ham \u201cXudo hamma narsani biladi, U vijdonimizdan ham ulug\u02bb\u201d degan haqiqat bilan Xudoning huzurida o\u02bbzimizni tinchlantira olamiz."
                },
                "21": {
                    "verse_nr": "21",
                    "verse": "Agar vijdonimiz bizni qiynamasa, ey azizlarim, Xudo oldida dadil bo\u02bblamiz"
                },
                "22": {
                    "verse_nr": "22",
                    "verse": "va Undan nima so\u02bbrasak, U beradi. Chunki biz Uning amrlarini bajarib, Unga manzur bo\u02bblgan ishlarni qilyapmiz."
                },
                "23": {
                    "verse_nr": "23",
                    "verse": "Xudoning amri esa Uning O\u02bbg\u02bbli Iso Masihga ishonishdan va Masih buyurganidek, bir\u2013birimizni sevishdan iboratdir."
                },
                "24": {
                    "verse_nr": "24",
                    "verse": "Xudoning amrlarini bajargan odam Xudo bilan birga va Xudo u bilan birga yashaydi. Xudo biz bilan yashayotganini U har birimizga bergan Ruhidan bilamiz."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ey azizlarim, menda Xudoning Ruhi bor degan har qanday odamga ishonib ketavermanglar. Har bir odamni sinanglar, u Xudodan yoki Xudodan emasligini bilinglar, chunki dunyoda soxta payg\u02bbambarlar ko\u02bbpayib ketgan."
                },
                "2": {
                    "verse_nr": "2",
                    "verse": "Odamda Xudoning Ruhi borligini shundan bilib olsangiz bo\u02bbladi: Iso Masih inson bo\u02bblib kelganini tan oladigan har bir odam Xudodandir."
                },
                "3": {
                    "verse_nr": "3",
                    "verse": "Buni tan olmaydigan odam esa Xudodan emas. Bunday odamdagi ruh Masihning dushmanida bo\u02bbladigan ruhdir. Masihning dushmani kelishi haqida eshitgansizlar. Mana, unda bo\u02bbladigan ruh hozirdanoq shu dunyodadir."
                },
                "4": {
                    "verse_nr": "4",
                    "verse": "Sizlar esa, aziz bolalarim, Xudodansizlar va soxta payg\u02bbambarlarni yengdingizlar. Axir, ichingizdagi Ruh dunyodagi shaytondan ustundir."
                },
                "5": {
                    "verse_nr": "5",
                    "verse": "O\u02bbsha soxta payg\u02bbambarlar bu dunyodan, ularning gapi ham bu dunyoga tegishli, shuning uchun dunyo ularga quloq soladi."
                },
                "6": {
                    "verse_nr": "6",
                    "verse": "Biz esa Xudodanmiz. Xudoni tanigan odam bizga quloq soladi, Xudodan bo\u02bblmagan esa quloq solmaydi. Haqiqat Ruhi bilan yolg\u02bbon ruhini biz ana shundan farqlay olamiz."
                },
                "7": {
                    "verse_nr": "7",
                    "verse": "Ey azizlarim, bir\u2013birimizni yaxshi ko\u02bbraylik, chunki sevgi Xudodandir. Sevadigan har bir odam Xudoning farzandidir va Xudoni biladi."
                },
                "8": {
                    "verse_nr": "8",
                    "verse": "Sevmaydigan odam esa Xudoni hech qachon bilmagan. Axir, Xudo sevgidir."
                },
                "9": {
                    "verse_nr": "9",
                    "verse": "Xudo bizga bo\u02bblgan sevgisini shunday namoyon qildi: U bizga hayot berish uchun yagona O\u02bbg\u02bblini dunyoga yubordi."
                },
                "10": {
                    "verse_nr": "10",
                    "verse": "Haqiqiy sevgi \u2014 bizning Xudoga bo\u02bblgan sevgimiz emas, balki Xudoning bizga ko\u02bbrsatgan sevgisidir. Zero, Xudo bizni gunohlarimizdan poklash uchun O\u02bbz O\u02bbg\u02bblini qurbon qildi."
                },
                "11": {
                    "verse_nr": "11",
                    "verse": "Azizlarim, Xudo bizni shu qadar sevgani uchun biz ham bir\u2013birimizni yaxshi ko\u02bbrishimiz kerak."
                },
                "12": {
                    "verse_nr": "12",
                    "verse": "Hech kim hech qachon Xudoni ko\u02bbrgan emas. Agar biz bir\u2013birimizni yaxshi ko\u02bbrsak, demak, Xudo biz bilan birga va Uning sevgisi bizda o\u02bbzining mukammal ifodasini topgan."
                },
                "13": {
                    "verse_nr": "13",
                    "verse": "Xudo har birimizga O\u02bbz Ruhini bergan. Shundan bilamizki, Xudo biz bilan va biz Xudo bilan birga yashamoqdamiz."
                },
                "14": {
                    "verse_nr": "14",
                    "verse": "Otamiz Xudo O\u02bbz O\u02bbg\u02bblini dunyoning Najotkori qilib yuborganini biz ko\u02bbrdik va bu haqda guvohlik beryapmiz."
                },
                "15": {
                    "verse_nr": "15",
                    "verse": "Isoni Xudoning O\u02bbg\u02bbli deb tan olgan har bir odam Xudo bilan birga yashaydi va Xudo u bilan birga yashaydi."
                },
                "16": {
                    "verse_nr": "16",
                    "verse": "Xudoning bizga bo\u02bblgan mehr\u2013muhabbatini biz tatib ko\u02bbrib, Xudo bizni yaxshi ko\u02bbrishiga ishonch hosil qildik.\nXudo sevgidir. Sevgini diliga jo qilgan kishi Xudo bilan birga yashaydi va Xudo u bilan birga yashaydi."
                },
                "17": {
                    "verse_nr": "17",
                    "verse": "Shu tariqa Uning sevgisi bizda mukammal ifodasini topadi. Shunda biz qiyomat kunini dadillik bilan qarshilab olamiz, chunki hozirdanoq Masih singari, Xudo bilan birga yashamoqdamiz."
                },
                "18": {
                    "verse_nr": "18",
                    "verse": "Xudoning sevgisini ardoqlagan kishi qiyomat kunidan qo\u02bbrqmaydi, chunki qalbini to\u02bbldirgan Xudoning sevgisi bu qo\u02bbrquvni quvib chiqaradi. Qo\u02bbrqoq kishining qalbi esa Xudoning sevgisiga to\u02bblmagan. Shuning uchun u qiyomat kunidan qo\u02bbrqib yashaydi."
                },
                "19": {
                    "verse_nr": "19",
                    "verse": "Biz sevamiz, chunki Xudo bizni birinchi bo\u02bblib sevdi."
                },
                "20": {
                    "verse_nr": "20",
                    "verse": "Agar biror kishi Xudoni sevaman desa\u2013yu, birodaridan nafratlansa, u yolg\u02bbonchidir. Ko\u02bbrib turgan birodarini seva olmagan odam ko\u02bbrmagan Xudoni ham seva olmaydi."
                },
                "21": {
                    "verse_nr": "21",
                    "verse": "Xudoni sevgan odam birodarini ham yaxshi ko\u02bbrishi kerak! Bu amrni bizga Xudo bergan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Isoning Masih ekanligiga ishongan har bir kishi Xudoning farzandidir. Kim Otani yaxshi ko\u02bbrsa, Uning farzandlarini ham yaxshi ko\u02bbradi."
                },
                "2": {
                    "verse_nr": "2",
                    "verse": "Biz bilamizki, Xudoni sevib, Uning amrlarini bajarsak, Xudoning farzandlarini ham yaxshi ko\u02bbrgan bo\u02bblamiz."
                },
                "3": {
                    "verse_nr": "3",
                    "verse": "Xudoni sevish Uning amrlarini bajarish demakdir. Xudoning amrlari esa qiyin emas"
                },
                "4": {
                    "verse_nr": "4",
                    "verse": "chunki Xudoning har bir farzandi dunyoni yengishga qodir.\nBiz imonimiz orqali dunyo ustidan g\u02bbalaba qozonamiz."
                },
                "5": {
                    "verse_nr": "5",
                    "verse": "Ha, Iso Xudoning O\u02bbg\u02bbli ekanligiga ishongan odamgina dunyoni yenga oladi!"
                },
                "6": {
                    "verse_nr": "6",
                    "verse": "Iso Masih kelganda suvga cho\u02bbmdirilib, biz uchun O\u02bbz qonini to\u02bbkdi. U suvga cho\u02bbmish bilan cheklanibgina qolmay, O\u02bbz qonini to\u02bbkdi. Muqaddas Ruhning O\u02bbzi bu haqda guvohlik beryapti va Uning guvohligi haqiqatdir."
                },
                "7": {
                    "verse_nr": "7",
                    "verse": "Shunday qilib, bunga uchta guvoh bor"
                },
                "8": {
                    "verse_nr": "8",
                    "verse": "Ruh, suv va qon. Ular bir xil guvohlik berishyapti."
                },
                "9": {
                    "verse_nr": "9",
                    "verse": "Biz insonlarning guvohligini qabul qilamiz, Xudoning guvohligi esa undan qanchalar muhimroq. Xudo ham O\u02bbz O\u02bbg\u02bbli haqida guvohlik berdi."
                },
                "10": {
                    "verse_nr": "10",
                    "verse": "Xudoning O\u02bbg\u02bbliga ishongan odam Xudoning guvohligini chin dildan qabul qilgan bo\u02bbladi. Xudoga ishonmagan odam esa Xudoni yolg\u02bbonchiga chiqaradi, chunki u Xudoning O\u02bbz O\u02bbg\u02bbli haqida bergan guvohligiga ishonmaydi."
                },
                "11": {
                    "verse_nr": "11",
                    "verse": "Xudoning guvohligi shundan iborat: Xudo bizga abadiy hayot berdi va bu abadiy hayotning manbai Xudoning O\u02bbg\u02bbli Isodir."
                },
                "12": {
                    "verse_nr": "12",
                    "verse": "Kim Xudoning O\u02bbg\u02bbliga ega bo\u02bblsa, hayotga egadir. Xudoning O\u02bbg\u02bbliga ega bo\u02bblmagan odamda esa hayot yo\u02bbq."
                },
                "13": {
                    "verse_nr": "13",
                    "verse": "Ey Xudoning O\u02bbg\u02bbliga ishonganlar, sizlar abadiy hayotga egasizlar. Shuni bilib olinglar deb, sizlarga bu maktubni yozyapman."
                },
                "14": {
                    "verse_nr": "14",
                    "verse": "Biz abadiy hayotga ega bo\u02bblganimiz uchun Xudoning huzurida dadil bo\u02bblamiz, chunki Xudoning irodasiga ko\u02bbra, nimani so\u02bbrasak, U bizga quloq tutishini bilamiz."
                },
                "15": {
                    "verse_nr": "15",
                    "verse": "Xudo ibodatlarimizga quloq tutar ekan, demak, ibodatlarimizga javob olganimizga to\u02bbliq ishonch hosil qilamiz."
                },
                "16": {
                    "verse_nr": "16",
                    "verse": "Agar biror kishi birodarining gunoh qilayotganini ko\u02bbrsa\u2013yu, bu gunoh abadiy o\u02bblimga sabab bo\u02bblmasa, u uchun ibodat qilsin. Uning ibodati tufayli Xudo gunoh qilgan odamga hayot bag\u02bbishlaydi. Men gunohi abadiy o\u02bblimga sabab bo\u02bblmaydigan odamni nazarda tutyapman. Abadiy o\u02bblimga sabab bo\u02bbladigan gunoh ham bor. Bunday gunohga qo\u02bbl urgan odamlar uchun ibodat qilinglar, deb aytmayapman."
                },
                "17": {
                    "verse_nr": "17",
                    "verse": "Har qanday yomonlik gunohdir, ammo hamma gunoh ham abadiy o\u02bblimga sabab bo\u02bblavermaydi."
                },
                "18": {
                    "verse_nr": "18",
                    "verse": "Xudoning farzandi bo\u02bblgan odam gunoh qilmasligini bilamiz, chunki Xudo bunday odamni O\u02bbz panohida asraydi. Yovuz shayton unga biror zarar yetkaza olmaydi."
                },
                "19": {
                    "verse_nr": "19",
                    "verse": "Biz Xudodan ekanimizni, butun dunyo esa yovuz shayton changalida ekanini bilamiz."
                },
                "20": {
                    "verse_nr": "20",
                    "verse": "Yana shuni bilamizki, Xudoning O\u02bbg\u02bbli kelib, haq Xudoni tanib\u2013bilishimiz uchun bizga aql\u2013idrok berdi. Biz Iso Masih bilan birga yashar ekanmiz, haq Xudo bilan ham birga yashaymiz. Iso Masih haq Xudodir va abadiy hayot manbaidir."
                },
                "21": {
                    "verse_nr": "21",
                    "verse": "Aziz bolalarim, o\u02bbzlaringizni butlardan saqlanglar."
                }
            }
        }
    }
}