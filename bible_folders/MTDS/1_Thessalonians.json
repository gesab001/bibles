{
    "version": "MTDS",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pablohuan, Silvanohuan, Timoteohuanmi, Tesalonicapi tandanacuj crijcunaman quillcanchij. Cancunaca Yaya Diospajpish, Apunchij Jesucristopajpishmari canguichij. \u00d1ucanchij Yaya Diospish, Apunchij Jesucristopish cancunamanca, jatun c&#39;uyaita, sumaj causaita cushca cachun."
                },
                "2": {
                    "verse_nr": "2",
                    "verse": "Tesal\u00f3nica crijcuna alli cajpimi Diosta pagui nishca - Taita Diosta cancunamanta ma\u00f1acushpaca, Paita pagui nicunchijllami."
                },
                "3": {
                    "verse_nr": "3",
                    "verse": "Cancunaca \u00f1ucanchij Yaya Diosllapi shunguta churashpa, allimi causacushcanguichij. Diosta achcata c&#39;uyashpami, Diospajta rurashpa causacushcanguichij. Apunchij Jesucristo shamuna yuyailla canataca, chai yuyaillami cashcanguichij. Chashna cashcata yuyarishpami, cancunamantaca mana samashpa Diosta ma\u00f1acunchijlla."
                },
                "4": {
                    "verse_nr": "4",
                    "verse": "Taita Dios c&#39;uyashca huauqui, panicuna, cancunataca Diosllataj agllashcata yachanchijmi."
                },
                "5": {
                    "verse_nr": "5",
                    "verse": "Alli huillaita cancunaman huillashpaca, mana chushaj shimicunallata rimarishpa huillashcanchijchu. Ashtahuanpish Diospaj Espiritutajmi, Pai rurai tucushcata ricuchirca. Chashnami alli huillaica allitaj cashcata ricuchishpa huillarcanchij. \u00d1ucanchij cancunahuan cashpaca, cancunapaj allipaj chashna rurashcataca, cancunallataj ricurcanguichijmi."
                },
                "6": {
                    "verse_nr": "6",
                    "verse": "Cancunaca, \u00f1ucanchij catij\u00a0shinallatajmi \u00f1ucanchijta ricushpa, Apunchij Jesusta caticunguichij. \u00d1ucanchij huillashcata cushicushpa cancuna caticujta ricuchishpami, Diospaj jucha illaj Espirituca, achca llaquihuan cajpipish, cushichihuan."
                },
                "7": {
                    "verse_nr": "7",
                    "verse": "Chashna alli catishpami, Macedoniapi, Acayapi, causacuj crijcunamanpish, ima\u00a0shina alli catinata ricuchishcanguichij."
                },
                "8": {
                    "verse_nr": "8",
                    "verse": "Mana Macedoniallapi, Acayallapichu, ashtahuanpish tucui llajtacunapimari Apunchij Jesusmanta alli huillaitapish, cancuna alli crijcuna cashcatapish rijsichishcanguichij. Chaimantami cancuna Taita Diosta alli crijcuna cashcataca, \u00f1a mana huillana canchij."
                },
                "9": {
                    "verse_nr": "9",
                    "verse": "\u00d1ucanchij cancunata ricugrijpica, allimi chasquircanguichij. Rurashcalla dioscunata yuyarij cashcata saquishpamari, cunanca causacuj Taita Diospajman cutirircanguichij. Cashcatataj huillaj Pai Taita Diostami servicunguichij. Chai tucuitamari cai llajtapi causajcunaca, paicunallataj cancunamantaca parlanacucuncuna."
                },
                "10": {
                    "verse_nr": "10",
                    "verse": "Hua\u00f1ushcacunapaj chaupimanta Dios causachishca Paipaj Churi Jes\u00fas jahua pachamanta shamunata, ima\u00a0shina cancuna shuyacushcatapish parlanacuncunami. Paica shamuj punllacunapi Dios p&#39;i\u00f1arishpa, \u00f1ucanchijta jatunta llaquichina cashcamanta quishpichijmari."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tesalonicapi Pablo imallata rurashcami - Can crijcunata \u00f1ucanchij ricugrishcaca, manatajmari yangachu cashca. Chaitaca cancunallataj yachanguichijmi."
                },
                "2": {
                    "verse_nr": "2",
                    "verse": "Saruncuna Filipospi \u00f1ucanchij c&#39;amishca, macashca purishcataca yachanguichijllatajmi. Chashna achca llaquita apacujpipish, p&#39;i\u00f1acujpipish, Taita Dios cushca alli huillaitaca, mana manchashpami huillarcanchij. Pai \u00f1ucanchij Diosllatajmari chashna huillachirca."
                },
                "3": {
                    "verse_nr": "3",
                    "verse": "Mana ima pandata, mana ima mapa yuyaihuan, mana umangaraicu huillarcanchijchu."
                },
                "4": {
                    "verse_nr": "4",
                    "verse": "Ashtahuanpish Taita Diosmari \u00f1ucanchijtaca alli nishpa, alli huillaita huillachun \u00f1ucanchijman curca. Pai cushcataca, ima\u00a0shina cashcatatajmi huillacunchij. Mana pipaj \u00f1aupajpi alli ricurishun ninchijchu. Ashtahuanpish \u00f1ucanchij shunguta rijsij Taita Diosta cushichingapajmari huillacunchij."
                },
                "5": {
                    "verse_nr": "5",
                    "verse": "Cancuna yachashca\u00a0shinallataj, \u00f1ucanchijca mana cullquiyuj tucungaraicullachu, mishqui shimi tucushpa huillarcanchij. Chaitaca Taita Diospish yachanmi."
                },
                "6": {
                    "verse_nr": "6",
                    "verse": "Cancuna, mana cashpaca shujtajcuna \u00f1ucanchijta alli nichunca manataj munanchijchu."
                },
                "7": {
                    "verse_nr": "7",
                    "verse": "\u2018Huillagrichun Cristo mingashcacunatajmari canchij\u2019 nishpaca, imatapish ma\u00f1ashpa p&#39;i\u00f1achi tucurcanchijmi. Shina cashpapish, mana chashna rurarcanchijchu. Chaipaj randica, uchilla huahuacunata mama c&#39;uyashpa yachachij\u00a0shinami charircanchij."
                },
                "8": {
                    "verse_nr": "8",
                    "verse": "Cancunata achcata c&#39;uyashcamantaca, Taita Dios cushca alli huillaillataca mana huillashun nircanchijchu. Ashtahuanpish cancunamantaca, \u00f1ucanchij quiquin causaitapish cunchijmanllami carca. \u00d1ucanchijpajca, yallitaj c&#39;uyashcacunamari canguichij."
                },
                "9": {
                    "verse_nr": "9",
                    "verse": "Huauquicuna, Taita Dios cushca alli huillaita cancunaman huillangaraicu, shaicuita purishcataca, yuyarichigari. Ama imata ma\u00f1ashpa p&#39;i\u00f1achingapajmi, \u00f1ucanchijpaj ima illajpica, tutapish punllapish sinchita trabajarcanchij."
                },
                "10": {
                    "verse_nr": "10",
                    "verse": "Can crijcunahuan causacushpaca, Dios munashca\u00a0shinataj, cashcata rurashpa, pi mana juchachipajtami purircanchij. Chaitaca cancunapish yachanguichijmi, Taita Diospish yachanmi."
                },
                "11": {
                    "verse_nr": "11",
                    "verse": "Huahuacunata yaya ima rurana yuyaita cungapaj, sumaj shimicunahuan rimaj\u00a0shinallatajmi, \u00f1ucanchijpish caishuj chaishujhuan rimarcanchij. Chaitapish yachanguichijllatajmi."
                },
                "12": {
                    "verse_nr": "12",
                    "verse": "Cancunataca, \u2018Diospaj huahuacuna causana cashca\u00a0shinataj causaichij\u2019 nishpami yachachircanchij. Taita Diosllatajmari cancunataca paihuan mandachunpish, sumaj achijllapi paihuan cachunpish agllarca."
                },
                "13": {
                    "verse_nr": "13",
                    "verse": "Diospaj Shimita cancunaman \u00f1ucanchij huillajpica, mana runacuna quiquin yuyaimanta huillashca\u00a0shinallata uyarcanguichijchu. Diospaj Shimitaj cashcata ricushpami, alli uyashpa crircanguichij. Chashna crishcamantami Taita Diostaca, mana samashpa pagui nicunchijlla. Taita Diospaj Shimi cashpatajmari, can crijcunataca mushujyachijpi, alli causacunguichij."
                },
                "14": {
                    "verse_nr": "14",
                    "verse": "Judeapica, Cristo Jesusta crishpa, crij tandanacushcacunataca, judiocunallatajmi llaquichirca. Chai\u00a0shinallatajmi, can crijcunatapish, quiquin llajtapurallataj llaquichishcacuna."
                },
                "15": {
                    "verse_nr": "15",
                    "verse": "Chai judiocunallatajmi Apunchij Jesustapish, Dios ima nishcata huillajcunatapish hua\u00f1uchircacuna. \u00d1ucanchijtapish p&#39;i\u00f1ashpami llujshichishpa cacharcacuna. Taita Dios alli nipaj, ima allitaca mana rurancunachu. Tucuicunatami p&#39;i\u00f1acuncuna."
                },
                "16": {
                    "verse_nr": "16",
                    "verse": "Mana israelcuna quishpirichun \u00f1ucanchij huillashun nijpipish, judiocunaca mana huillachun saquircacunachu. Chashnami, juchata ashtahuan mirachircacuna. Chaimantami Diosca p&#39;i\u00f1arishpa, paicunapajca jatun llaquita cachanga."
                },
                "17": {
                    "verse_nr": "17",
                    "verse": "Pabloca Tesal\u00f3nica crijcunata ricugrina yuyaillami cashca - Huauqui, panicuna, cancunamanta carupi cashpa, ashacama mana ricui tucushpapish, \u00f1ucanchijca cancuna yuyaillamari canchij. Chashna cashpamari, cancunataca cutin ricugrina yuyailla canchij."
                },
                "18": {
                    "verse_nr": "18",
                    "verse": "\u00d1uca quiquin Pablotajmi, cancunapajmanca tauca cutin shamushataj yuyarcani. Mana tucuicuna shamui tucushpapish, cutin cutinmari \u00f1ucallapish shamusha yuyarcani. Chashna nicujpipish, \u00f1ucanchijtaca Satanasmari jarcarashpa mana shamuchun saquin."
                },
                "19": {
                    "verse_nr": "19",
                    "verse": "\u00d1ucanchijca, \u00bfimata japinata yuyashpashi chashna cushicucunchij? Apunchij Jesucristo shamujpica, cancunamanta \u00f1ucanchijca cushicuna cashpa, coronatapish japina cashpamari chashna cushicunchij."
                },
                "20": {
                    "verse_nr": "20",
                    "verse": "Cancunatajmari \u00f1ucanchij alli ricurinapish, cushicunapish canguichij."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Cancuna yuyailla hua\u00f1ucushpami, \u00f1ucanchijlla Atenaspi saquirinata yuyarircanchij."
                },
                "2": {
                    "verse_nr": "2",
                    "verse": "Chaita yuyashpami, huauqui Timoteollata cancunata ricunaman cacharcanchij. Paica Taita Diosta servijmi, Cristomanta alli huillaitapish \u00f1ucanchijhuan huillajmi. Paimari cancuna crishpa caticushcataca cunashpa, alli catina yuyaita cunga."
                },
                "3": {
                    "verse_nr": "3",
                    "verse": "Cancunaca llaquicunata apacushpapish, Jesusta caticushcataca mana catisha ama nichunmi, chashna catina yuyaitaca cunga. Crijcunaca llaquicunata apanallataj cashcataca, cancunallataj yachanguichijmi."
                },
                "4": {
                    "verse_nr": "4",
                    "verse": "Cancunahuan cashpaca, \u2018\u00d1ucanchijtaca llaquicunaca japingallatajmi\u2019 nircanchijmi. \u00d1ucanchij nishcaca, cancuna yachashca\u00a0shinallataj \u00f1amari pajtashca."
                },
                "5": {
                    "verse_nr": "5",
                    "verse": "Chashna llaquihuan cajta yachashpa mana cungari tucushpamari, cancuna crishcata ima\u00a0shina caticujta yachangapaj nishpa Timoteotaca ricunaman cacharcani. Millai yuyaita diablo cushpa cancunata urmachijpica, \u00f1ucanchij huillashcapish yangalla tucunatamari mancharcani."
                },
                "6": {
                    "verse_nr": "6",
                    "verse": "Timoteomi Tesal\u00f3nica crijcuna alli caticushcata huillashca - Timoteo cancunapajmanta \u00f1a tigramujpimi, cancuna ima\u00a0shina alli crishpa caticushcatapish, alli c&#39;uyaj cashcatapish yachanchij. \u00d1ucanchijta c&#39;uyashpa yuyaricujlla cashcatapish, cancunata \u00f1ucanchij ricunaihuan hua\u00f1ucuj\u00a0shinallataj, \u00f1ucanchijtapish ricunaihuan hua\u00f1ucuj cashcatami parlarca."
                },
                "7": {
                    "verse_nr": "7",
                    "verse": "Can crijcuna chashna alli crishpa caticushcata ricuchishpami, \u00f1ucanchijtaca, ima illaj cajpipish, jatun llaquihuan cajpipish achcata cushichinguichij."
                },
                "8": {
                    "verse_nr": "8",
                    "verse": "Cancuna Apunchij Jesusta alli caticushcata yachashpaca, \u00f1ucanchijca cutinmari cushicuita japircanchij."
                },
                "9": {
                    "verse_nr": "9",
                    "verse": "Taita Diospaj \u00f1aupajpimi \u00f1ucanchijtaca achcata cushichircanguichij. Chaimantaca, \u00bfima\u00a0shinataj Taita Diostaca, pagui nina\u00a0shinataj pagui nishunri?"
                },
                "10": {
                    "verse_nr": "10",
                    "verse": "Cancuna crishpa yachacushcataca, ashtahuan yachanaraj cashcata yachachina munaihuanmi canchij. Chaipaj cancunapajman \u2018\u00d1ucanchijta cachahuai\u2019 nishpami, tutapish punllapish Diostaca ma\u00f1aracunchijlla."
                },
                "11": {
                    "verse_nr": "11",
                    "verse": "Ashtahuanpish Yaya Diosllataj, \u00f1ucanchij Apunchij Jesucristollataj cancunata ricugrichun \u00f1ucanchijta pushachunlla."
                },
                "12": {
                    "verse_nr": "12",
                    "verse": "\u00d1ucanchij cancunata c&#39;uyashca\u00a0shinallataj cancunapurapipish, shujtajcunatapish c&#39;uyana yuyaita Apunchij Jesusllataj ashtahuan cushca cachun ninchijmi."
                },
                "13": {
                    "verse_nr": "13",
                    "verse": "Apunchij Jesucristo tucui Paipaj cajcunahuan shamujpica, \u00f1ucanchij Yaya Diospaj \u00f1aupajpica, mana juchachipaj, ima jucha illajlla alli catijcuna ricurichunmi, cancunamantaca ma\u00f1acunchijlla."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Dios cushicunata causaichij - Huauqui, panicuna, cunanca Taita Dios ima\u00a0shina causachun nishcata \u00f1ucanchij yachachishca\u00a0shinami causacushcanguichij. Apunchij Jes\u00fas nij\u00a0shinallatajmi, cancunataca chashnallataj ashtahuan ashtahuan \u2018Alli causacuichijlla\u2019 nishpa, cunashpa minganchij."
                },
                "2": {
                    "verse_nr": "2",
                    "verse": "Cancunaman Apunchij Jes\u00fas imallata yachachichun mingashcatami yachachishcanchij. Chaitami \u00f1a alli yachanguichij."
                },
                "3": {
                    "verse_nr": "3",
                    "verse": "Taita Diosca tucui ima mapamantapish, huainayanamantapish anchurishpa, Paipajlla causachunmi munan."
                },
                "4": {
                    "verse_nr": "4",
                    "verse": "Tucuicuna quiquin huarmillata alli nishpa, Diospajlla causaichij."
                },
                "5": {
                    "verse_nr": "5",
                    "verse": "Taita Diosta mana rijsijcuna\u00a0shina, ama ima mana alli yuyaicunahuan, millai munaicunahuan causaichijchu."
                },
                "6": {
                    "verse_nr": "6",
                    "verse": "\u00d1a cancunaman huillashpa nishca\u00a0shinallataj, \u00f1ataj maijanta umashpa imatapish ruranguichijman. Chashna mana allita rurajpica, Apunchij Jesusca manataj saquingachu, llaquichingatajmi."
                },
                "7": {
                    "verse_nr": "7",
                    "verse": "Taita Diosca \u00f1ucanchijtaca, mana millaipi causachun agllarcachu, ashtahuanpish Paipajlla tucushpa alli causachunmari agllarca."
                },
                "8": {
                    "verse_nr": "8",
                    "verse": "Maijanpish cai yachachishcata mana uyasha nijca, mana runallatachu mana uyasha nin. Ashtahuanpish jucha illaj Espirituta cuj Taita Diostamari mana uyasha nin."
                },
                "9": {
                    "verse_nr": "9",
                    "verse": "Crijcunapura c&#39;uyanacunamantaca mana quillcanachu cani. Cancuna caishuj chaishujhuan c&#39;uyanacunataca, Taita Diosllatajmi yachachishca."
                },
                "10": {
                    "verse_nr": "10",
                    "verse": "Tucui Macedoniapi causacuj crijcunapurami chashnallataj c&#39;uyanacunguichij. Chashna cajpipish huauqui, panicuna, chashna ashtahuan c&#39;uyanacushpa catichijlla nipanchijmi."
                },
                "11": {
                    "verse_nr": "11",
                    "verse": "\u00d1ucanchij cancunata mandashca\u00a0shinallataj, cancunapaj quiquin maquihuan quiquinpajta rurana yuyailla alli sumajta causaichij."
                },
                "12": {
                    "verse_nr": "12",
                    "verse": "Chashna alli causashpamari, imapish mana illaj canguichij. Mana crijcunapish mana rimashca, ashtahuanpish alli nishcami canguichij."
                },
                "13": {
                    "verse_nr": "13",
                    "verse": "Apunchij Jes\u00fas shamunamanta huillashcami - Huauqui, panicuna, cancunataca hua\u00f1ushcacuna ima tucuna cashcata yachachun munanchijmari. Causarina cashcata mana yachaj caishujcuna\u00a0shina llaquilla cachunca, mana ninchijchu."
                },
                "14": {
                    "verse_nr": "14",
                    "verse": "\u00d1ucanchijca Jes\u00fas hua\u00f1ushpa causarishcataca crinchijmari. Shinallataj Jesusta crij hua\u00f1ushcacunatapish, Taita Diosca causachinatapish yachanchijmi."
                },
                "15": {
                    "verse_nr": "15",
                    "verse": "Chashna cana cashcamantami cancunamanca, Apunchij Jes\u00fas shamungacama \u00f1ucanchij causacujcunaca hua\u00f1ushcacunataca, mana \u00f1aupashpa jahua pachaman rishunchu ninchij. Chaitaca, Apunchij Jes\u00fas nishca\u00a0shinallatajmi nicunchij."
                },
                "16": {
                    "verse_nr": "16",
                    "verse": "Apunchij Jesusca, jahua pachamanta ca\u017auchij caparishcahuanpish, angelcunata mandaj \u00e1ngel caparishcahuanpish, Taita Diospaj trompetapi tocashcahuanpishmi shamunga. Chashna shamujpica, Cristota crij hua\u00f1ushcacunarajmi causaringa."
                },
                "17": {
                    "verse_nr": "17",
                    "verse": "Chai q&#39;uipaca \u00f1ucanchij causacujcunatapish tandachishpa p&#39;uyupi apajpica, causarishcacunandijmi jahua huairapi Apunchij Jesusta tupashun. Chashna tupashpaca, Apunchij Jesushuanmi hui\u00f1aita cashun."
                },
                "18": {
                    "verse_nr": "18",
                    "verse": "Chashna cana cashcamantaca, caishuj chaishujhuan caicunata parlanacushpa cushichinacuichigari."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Huauqui, panicuna, Jesucristo shamunataca \u00f1a yachashcamanta ima huata, ima punlla shamunataca mana quillcanachu cani."
                },
                "2": {
                    "verse_nr": "2",
                    "verse": "Jesucristo shamunaca, tuta shuhua shamuj\u00a0shina cana cashcataca, cancunallataj \u00f1a alli yachanguichijmi."
                },
                "3": {
                    "verse_nr": "3",
                    "verse": "Tucuicuna: \u201cAlli sumajtami causacunchij, ima llaqui mana shamungachu\u201d ninacucujpica, \u00f1apish jatun llaquica huachana nanai chichu huarmita japij\u00a0shina japingallami. Chai jatun llaquicunamantaca, manataj quishpiringacunachu."
                },
                "4": {
                    "verse_nr": "4",
                    "verse": "Ashtahuanpish cancunaca, mana amsapi causacunguichijchu. Jes\u00fas shamushpaca, cancunataca shuhua\u00a0shina mana manchachingachu."
                },
                "5": {
                    "verse_nr": "5",
                    "verse": "Cancunaca, tucuicunami achij punllapaj canguichij. Mana amsa tutapajchu canchij."
                },
                "6": {
                    "verse_nr": "6",
                    "verse": "Chashna cashcamantaca, mana crijcuna\u00a0shina ama dormishunchij. \u00d1ucanchijca rijcharishca, yuyaipi cashunchij."
                },
                "7": {
                    "verse_nr": "7",
                    "verse": "Tutami dormijcunaca dormin, machajcunaca machan."
                },
                "8": {
                    "verse_nr": "8",
                    "verse": "Paicuna chashna cajpipish, punllapaj caj \u00f1ucanchijca alli yuyaiyuj cashunchij. Fierro churanata soldado churarij\u00a0shinaca, Jesusta alli crishpa c&#39;uyashpami causana canchij. Shinallataj umapi cascota churashca\u00a0shinaca, quishpirina yuyaihuanmi causana canchij."
                },
                "9": {
                    "verse_nr": "9",
                    "verse": "Taita Diosca \u00f1ucanchijtaca, p&#39;i\u00f1arishpa jatunta llaquichingapaj mana agllarcachu. Ashtahuanpish Apunchij Jesucristomanta quishpirishca cachunmari agllarca."
                },
                "10": {
                    "verse_nr": "10",
                    "verse": "Hua\u00f1ushpapish, causashpapish \u00f1ucanchij paihuan causachunmari, Jesucristoca \u00f1ucanchijmanta hua\u00f1urca."
                },
                "11": {
                    "verse_nr": "11",
                    "verse": "Ima\u00a0shina cunan cancuna ruracushca\u00a0shinallataj, ashtahuan alli crij cangapaj caishuj chaishujman alli yuyaita cuichij."
                },
                "12": {
                    "verse_nr": "12",
                    "verse": "Tucuchingapajmi tucui crijcunata - Huauqui, panicuna, cancunata yachachishpa, cunashpa causajcunata alli uyapaichij. Paicunaca Apunchij Jesuspajtami ruracuncuna."
                },
                "13": {
                    "verse_nr": "13",
                    "verse": "Paicuna allita rurashcamantaca, achcata c&#39;uyana, alli ninamari canguichij. Caishuj chaishujhuanpish, alli sumajta causaichij."
                },
                "14": {
                    "verse_nr": "14",
                    "verse": "Can crijcunaca, mana imata rurasha nij q&#39;uillacunatapish rimapanguichij. Llaquihuan cajcunatapish cushichipanguichij. Manaraj sinchi crijcunatapish yachachipanguichij, tucuicunallahuantaj ama utca p&#39;i\u00f1arij caichij."
                },
                "15": {
                    "verse_nr": "15",
                    "verse": "Cancunata maijan ima millaita rurajpipish, ama paicunatapish chashnallataj ruranguichij. Chaipaj randica, caishuj chaishujhuanpish, tucuicunahuanpish allita rurana yuyailla caichij."
                },
                "16": {
                    "verse_nr": "16",
                    "verse": "Imapipish cushijllacuna caichij."
                },
                "17": {
                    "verse_nr": "17",
                    "verse": "Diostaca mana samashpa ma\u00f1aracuichijlla."
                },
                "18": {
                    "verse_nr": "18",
                    "verse": "Ima\u00a0shina cashpapish, Diostaca pagui nicuichijlla. Cristo Jesusta crijcunataca, Taita Diosca chashna rurachun ninmi."
                },
                "19": {
                    "verse_nr": "19",
                    "verse": "Diospaj Esp\u00edritu imata nishcataca, ama mana uyaichijchu."
                },
                "20": {
                    "verse_nr": "20",
                    "verse": "Dios ima nishcata huillana yuyaita Dios cujpi, chaita huillajcunata ama mana uyashun ninguichijchu."
                },
                "21": {
                    "verse_nr": "21",
                    "verse": "\u2018\u00bfAllichu, manachu alli?\u2019 nishpa, tucuita alli yuyarichij. Ima allita yachachishcataca, chai yuyailla caichij."
                },
                "22": {
                    "verse_nr": "22",
                    "verse": "Tucui millaimantaca anchurichij."
                },
                "23": {
                    "verse_nr": "23",
                    "verse": "Sumaj causaita cuj Taita Diosllataj cancunapaj espiritundij, almandij, cuerpondij, tucuillatataj Paipajlla ch&#39;icanyachishca cachun. Shinallataj Apunchij Jesucristo shamunapajca, Paipajlla ima mapa illajllata, pi mana juchachipajta huaquichicushca cachun."
                },
                "24": {
                    "verse_nr": "24",
                    "verse": "Cancunata agllaj Diosca imata rurasha nishcatapish pajtachijmari, tucui caicunatapish pajtachingallami."
                },
                "25": {
                    "verse_nr": "25",
                    "verse": "Tucuchinapaj bendiciashcami - Huauqui, panicuna, \u00f1ucanchijmantaca Diosta ma\u00f1apanguichij."
                },
                "26": {
                    "verse_nr": "26",
                    "verse": "Tucui crijcunata chuya shunguhuan muchashpa, \u2018\u00bfAllillachu canguichij?\u2019 nichij."
                },
                "27": {
                    "verse_nr": "27",
                    "verse": "Cai quillcataca, Diospajlla caj crijcunapaj \u00f1aupajpi re\u017aashpa huillachunmi, cancunataca, Apunchij Jesustaj mandaj\u00a0shina mandani."
                },
                "28": {
                    "verse_nr": "28",
                    "verse": "Apunchij Jesucristoca, cancunaman Paipaj jatun c&#39;uyaita cushca cachun. Chashna cachun."
                }
            }
        }
    }
}