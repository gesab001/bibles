{
    "version": "MTDS",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, Jesucristota servij Judas, Jacobopaj huauquimi cani. \u00d1ucami Yaya Dios, Paipajlla causachun, agllashcacunaman quillcani: Cancunataca, Jesucristomi tucui mana allimanta huaquichin."
                },
                "2": {
                    "verse_nr": "2",
                    "verse": "Diosca cancunamanca, sumaj causaitapish, c&#39;uyaitapish yallijta cushca cachun."
                },
                "3": {
                    "verse_nr": "3",
                    "verse": "Llullashpa pandata yachachijcunatami rimashca - C&#39;uyashca crijcuna, cancunapish \u00f1ucapish quishpirishcacunami canchij. Chaimantami chai quishpirinamanta quillcana yuyai shamujpi, cancunamanca quillcana tucurcani. Diosmi crinataca, Paipajlla cajcunamanca \u00f1a shuj cutin cushca. Chaitami c&#39;ari, c&#39;arita shayarishpa, alli sinchita catipaichij nishpa, cunashpa cachapani."
                },
                "4": {
                    "verse_nr": "4",
                    "verse": "\u00d1amari maijancunaca, cancunapurapi pacalla satirishpa, crichi callarishcacuna. Chaicunaca jatun llaquiman rinapaj, \u00f1aupamanta ch&#39;icanyarishcacunami. Diostapish mana manchajcunami. Chaimantami, mana c&#39;uyaipajta \u00f1ucanchij Taita Dios c&#39;uyaj cashcata yachashpapish, \u201cAshtahuan millaita ruranallami\u201d nincuna. Tucuita Mandaj, \u00f1ucanchij Apu Jesucristotapish, yangapimi charincuna."
                },
                "5": {
                    "verse_nr": "5",
                    "verse": "Cancuna \u00f1a yachajpipish, caitaca yuyachisha ninimi. Mandaj Diosca, Egiptomanta israelcunata llujshichishca q&#39;uipaca, Paita mana crijcunataca hua\u00f1uchircami."
                },
                "6": {
                    "verse_nr": "6",
                    "verse": "Maijan angelcunaca jatun canapi Dios churashcata saquishpami, quiquin maipi causacushcata shitarcacuna. Chaimantami Paica, hui\u00f1aita mana llujshipaj amsapi huichcashpa churarca. Jatun llaquiman cachana punllacamami chaipi charicun."
                },
                "7": {
                    "verse_nr": "7",
                    "verse": "Sodomapi, Gomorrapi causajcunapish, chai c&#39;uchulla caishuj pueblocunapi causajcunapish, chai angelcuna\u00a0shinallatajmi pingai illaj tucushpa, huainayanallapi yuyaita churashpa causarcacuna. C&#39;aricunapura, huarmicunapurallataj mana rurana millaitami rurarcacuna. Shujtajcunapish manchachunmi, chaicunataca hui\u00f1aita rupacuj ninapi, jatun llaquita apachun churarca."
                },
                "8": {
                    "verse_nr": "8",
                    "verse": "Chashna tucushcata yachashpapish, chai muscushcata yachachijcunapish chashnallatajmi paicunapaj aichata mapayachincuna. Mandashpa tiyajcunatapish p&#39;i\u00f1ancunami. Jahua pachapi mandajcunatapish c&#39;amincunami."
                },
                "9": {
                    "verse_nr": "9",
                    "verse": "Angelcunata mandaj Miguel shuti jatun angelpish, hua\u00f1ushca Moisespaj aichata quichunacucushpaca, diablotaca llaquichij ima jatun shimihuan mana rimashcachu. Chaipaj randica: \u00abMandaj Diosllataj cantaca llaquichichun\u00bb nishcallami."
                },
                "10": {
                    "verse_nr": "10",
                    "verse": "Shina cajpipish, chaicunaca mana rijsishcatapish c&#39;aminllacunami. Shinallataj quiquin yuyaimanta imalla yachashcahuanmi, animalcuna\u00a0shina yuyai illaj tucushpa, mapayashpa causancuna."
                },
                "11": {
                    "verse_nr": "11",
                    "verse": "\u00a1Ai, chashna rurajcunaca, imachari tucunga! Paicunaca, Cainpaj \u00f1antami catishcacuna. Balaam\u00a0shinallataj cullquiraicullami, yuyai chingarishca\u00a0shina pandarircacuna. Cor\u00e9 shuti runa c&#39;ariyashcamanta hua\u00f1ushca\u00a0shinallatajmi, chingarinaman ricuncuna."
                },
                "12": {
                    "verse_nr": "12",
                    "verse": "Chai runacunaca, can crijcunapura c&#39;uyanacushpa micungapaj tandanacushcapi chagrurishpaca, mapayachijcunami. Pitapish mana pingashpa micushpa, paicunallataj michirishpami, quiquin huijsallata jundachincuna. Chaicunaca, chaquishca p&#39;uyuta huaira caiman chaiman apashca\u00a0shinami. Usya punllacunapi p&#39;anga urmashca, ima grano illaj chaquishca yuracunaman rijchajcunami. Sapi illaj yuracuna\u00a0shinami, ishqui cutin hua\u00f1ushcacunami."
                },
                "13": {
                    "verse_nr": "13",
                    "verse": "Paicunapaj pinganayaj rurashcacunaca, mama cucha yacu p&#39;i\u00f1arishpa puscuyashca\u00a0shinami. Chashna gentecunaca, tucuita yalli amsapi hui\u00f1aita chingarina hua\u00f1ujlla lu\u017aerocuna\u00a0shina chingarinaman ringapajllami tiyacuncuna."
                },
                "14": {
                    "verse_nr": "14",
                    "verse": "Yaya Adanmanta canchis huahua huahuapi shamuj Enocca, allimari caicunamantaca cashna huillashca: \u00abMandaj Diostaca, huaranga huaranga paipaj angelcunandij shamucujtami ricurcani."
                },
                "15": {
                    "verse_nr": "15",
                    "verse": "Tucuicuna imalla rurashcata ricushpa juchachingapajmi shamurca. Chai punllami Paita mana manchajcuna, mana manchashpa millaita rurashcamanta llaquichina tucushcata ricuchirca. Shinallataj Diosta mana manchaj juchasapacuna millai shimicunahuan paita c&#39;amishcamantapish llaquichingapajmi shamurca\u00bb nishcami."
                },
                "16": {
                    "verse_nr": "16",
                    "verse": "Chai runacunaca, huashalla parlarishpa, imatapish mana alli nishpa rimajcunami. Quiquin munaillata rurashpa cushicujcunami. Jatun tucushpa, \u2018Allimi cani\u2019 nirijcunami. Imata quichungaraiculla, shujtajcunahuan mishqui shimi purijcunami."
                },
                "17": {
                    "verse_nr": "17",
                    "verse": "Crishpa caticushcata amataj saquichun cunashcami - Shina cajpipish c&#39;uyashca huauquicuna, Apunchij Jesucristo huillagrichun mingashcacuna \u00f1aupaman imalla nishcataca yuyaipi charichigari."
                },
                "18": {
                    "verse_nr": "18",
                    "verse": "Paicunami cancunamanca: \u00abShamuj punllacunapica, imapish Diospajlla cajcunataca, pugllashpa asijcunami tiyanga. Paicunapaj quiquin mapa munaicunallata catishpa causajcunami tiyanga\u00bb nircacuna."
                },
                "19": {
                    "verse_nr": "19",
                    "verse": "Chai\u00a0shinacunaca, crijcunata ch&#39;icanyanacuipi churajcunami. Cai pachapajlla yuyarijcunami, Diospaj Espiritutaca mana charincunachu."
                },
                "20": {
                    "verse_nr": "20",
                    "verse": "Chashna cajpipish c&#39;uyashca huauquicuna, Dios cancunaman cushca crinataca, Diospaj jucha illaj Esp\u00edritu yuyaita cushca\u00a0shina Diosta ma\u00f1ashpa, alli sinchita catichijlla."
                },
                "21": {
                    "verse_nr": "21",
                    "verse": "Taita Dios cancunata c&#39;uyacushcataca, ama cungarichijchu. Apunchij Jesucristo llaquishpa, hui\u00f1ai causaita cungacama shuyacuichijlla."
                },
                "22": {
                    "verse_nr": "22",
                    "verse": "Maijancuna mana tucui shunguhuan caticujpica, alli cringacama yachachichij."
                },
                "23": {
                    "verse_nr": "23",
                    "verse": "Ninapi rupanaman ricujcunatapish, aisashpa llujshichij\u00a0shina quishpichichij. Shujtajcuna millaita rurajpipish, llaquichij. Shina cashpapish paicunapica, churanallapipish ama tuparichijchu. Aichahuan millaita rurashcamantaca, churanacama mapacunami. Chaimanta, caru carulla caichij."
                },
                "24": {
                    "verse_nr": "24",
                    "verse": "Diosta \u2018Allimari cangui\u2019 nishcami - \u00a1\u00d1ucanchijta Quishpichij shujlla Diosmi ama urmachun huaquichi tucun. Paimi achij nicuj Pai Diospaj \u00f1aupajpi, jatun cushicuihuan ricurichun, chuyata charicun."
                },
                "25": {
                    "verse_nr": "25",
                    "verse": "Paitaca, \u00f1ucanchij Apu Jesucristomanta, cunanpish hui\u00f1aitapish, \u2018Sumajmari cangui, jatunmari cangui, ca\u017auchijmari cangui, mandajmari cangui\u2019 nishca cachun! Chashna cachun."
                }
            }
        }
    }
}