{
    "version": "MTDS",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, Taita Diosta servij Pablomi cani. Jesucristomi huillagrichun mingahuarca. Taita Diosta crij, Pai agllashcacunaman, Diosta yuyarina\u00a0shinataj yuyarinata yachachichunmi, \u00f1ucataca agllarca."
                },
                "2": {
                    "verse_nr": "2",
                    "verse": "Cashcatataj huillaj Taita Diosca, tucuipaj \u00f1aupami, \u2018Hui\u00f1ai causaita cushami\u2019 nishca. \u00d1ucanchijca, chai causaita chasquina yuyaillami shuyacunchij."
                },
                "3": {
                    "verse_nr": "3",
                    "verse": "Chaitaca, cunan punllacuna huillachingapajmi charicushca. Chai \u00f1a pajtajpimi, \u00f1ucanchijta Quishpichij Taita Diosca, huillachun \u00f1ucata mandarca."
                },
                "4": {
                    "verse_nr": "4",
                    "verse": "\u00d1ucami, can Titoman quillcani. Canca, \u00f1uca\u00a0shinallataj crij cashcamanta, \u00f1uca huahua\u00a0shinami cangui. Canmanca Yaya Diospish, \u00f1ucanchijta Quishpichij Apu Jesucristopish jatunta c&#39;uyashpa, llaquishpa, sumaj causaita cuchun."
                },
                "5": {
                    "verse_nr": "5",
                    "verse": "Titotaca Cretapi crijcunata allichichunmi mandashca - Cantaca Cretapica, crijcunata allichicushca saquirishcata, allichishpa catichunmi saquimurcani. Tandanacushca crijcuna tiyan chai tucui pueblocunapimi, \u00f1uca mandashca\u00a0shinallataj, cunaj yuyajcunata agllashpa churana cangui."
                },
                "6": {
                    "verse_nr": "6",
                    "verse": "Pi mana juchachipaj alli causaj, shuj huarmiyujlla, crij huahuacunayujta agllangui. Paipaj huahuacunapish ama \u2018Maipish cachun purij, mana ca\u017aujcuna\u2019 nishpa juchachishca cachun."
                },
                "7": {
                    "verse_nr": "7",
                    "verse": "Crijcunata ricujca, Taita Dios mingashcatami Paipaj maquipi charicun. Chaimanta paica, pi mana juchachipaj, alli causaj, mana jatun tucuj, mana p&#39;i\u00f1arij, mana machaj, mana pihuanpish p&#39;i\u00f1anacuj, cullquiyuj tucungaraicu ima mana allitapish mana ruraj cachun."
                },
                "8": {
                    "verse_nr": "8",
                    "verse": "Huasiman pi chayajpipish alli chasquij, imatapish allita ruraj, alli yuyaiyuj, cashcata ruraj, Diospajlla causaj, tucui millaimanta jarcarij cachun."
                },
                "9": {
                    "verse_nr": "9",
                    "verse": "Diosmanta allita yachashcatapish, ima\u00a0shina yachachishca\u00a0shinataj huaquichichun. Pai alli yachashpami, Diospaj Shimita \u2018Mana chashnachu\u2019 nijcunatapish cashcatataj huillashpa, paicuna pandarishcata ricuchishpa upallachinga."
                },
                "10": {
                    "verse_nr": "10",
                    "verse": "Mana ca\u017ausha nijcunaca, \u00f1amari achcacuna tiyan. Ashtahuanca, charishca aicha punta carata p&#39;itichishcacunapuramantami chashnacuna jatarishca. Paicunaca, yanga imatapish rimashpami, umashpa purincuna."
                },
                "11": {
                    "verse_nr": "11",
                    "verse": "Chashnacunataca upallachinatajmi. Paicunaca, cullquita japingaraicullami, manapish yachachina cashcata yachachishpa, tauca huasi familiacunata urmachishcacuna."
                },
                "12": {
                    "verse_nr": "12",
                    "verse": "Paicunapaj shuj huillajllatajmi, paicunamantaca cashna nishca: \u00abCai Creta llajta runacunaca, llullapi rijsishcacunami, millai animalcuna\u00a0shinami, q&#39;uillacunami, micushpalla sirijcunami\u00bb nishcami."
                },
                "13": {
                    "verse_nr": "13",
                    "verse": "Chaitaca allillatatajmi nishca. Chashna cajpimi, Jesusta alli crijcuna cachun, paicunataca sinchita rimai nini."
                },
                "14": {
                    "verse_nr": "14",
                    "verse": "Chashna rimajpica, judiocunapaj parlocunatapish, cashcatataj yachachishcata saquijcunapaj parlocunatapish, \u00f1a mana chasquingacunapishchari."
                },
                "15": {
                    "verse_nr": "15",
                    "verse": "Chuya shungucunapajca, imapish chuyallatajmi. Ashtahuanpish mapa shungucunapaj, mana crijcunapajca tucui imapish mapallatajmi. Paicunapaj yuyaipish, ucu shungupish mapallatajmi."
                },
                "16": {
                    "verse_nr": "16",
                    "verse": "\u2018Taita Diostaca rijsinchijmi\u2019 nincunami. Chashna nijpipish, paicuna imalla rurashcacunata ricujpica, manapish Diosta rijsijcuna cashcatami ricuchincuna. Millananacuna, mana ca\u017aujcuna, ima allitaca mana rurai tucujcunami."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Diospaj Shimitaca yachachina\u00a0shinataj yachachingui - Ashtahuanpish canca, Dios yachachishca\u00a0shinatajmi alli yachachina cangui."
                },
                "2": {
                    "verse_nr": "2",
                    "verse": "Yuyaj c&#39;aricunataca, alli yuyaiyuj, mana pugllarij, shujtajcuna alli nishca, alli crij, alli c&#39;uyaj, mana p&#39;i\u00f1arij cachun yachachingui."
                },
                "3": {
                    "verse_nr": "3",
                    "verse": "Shinallataj yuyaj huarmicunatapish, crij cashcamanta alli causaj, mana pita llullashpa yanga juchachij, mana machaj, ashtahuanpish allita yachachij cachun yachachingui."
                },
                "4": {
                    "verse_nr": "4",
                    "verse": "Chashna cashpami, q&#39;uipa hui\u00f1ai huarmicunataca, cusacunatapish, huahuacunatapish c&#39;uyaj cachun yachachingacuna."
                },
                "5": {
                    "verse_nr": "5",
                    "verse": "Shinallataj alli yuyaiyuj, imapi mana mapayashca, quiquin huasipi allita ruraj, pitapish llaquij, cusatapish alli ca\u017auj cachun. Chashna alli causajpimi, Diospaj Shimitaca pipish mana c&#39;ami tucunga."
                },
                "6": {
                    "verse_nr": "6",
                    "verse": "Shinallataj chairaj c&#39;aricunatapish, imapipish alli yuyaiyuj cachun yachachingui."
                },
                "7": {
                    "verse_nr": "7",
                    "verse": "Shujtajcuna ricushpa catichun, canraj tucui imatapish allita rurangui. Yachachishpapish alli yuyaihuan, mana pugllarishpa, tucui shunguhuan Diosta manchashpa alli yachachingui."
                },
                "8": {
                    "verse_nr": "8",
                    "verse": "Chashna yachachishpaca, mana pi juchachipajta alli rimangui. Chashna rurajpimi, cancunata p&#39;i\u00f1ajcunapish pingarishpa, imata mana alli nishpa rimanata mana charingacuna."
                },
                "9": {
                    "verse_nr": "9",
                    "verse": "Amota servijcunataca, amota ca\u017auj cachun, imatapish amo munashcata ruraj cachun, ama c&#39;ariyaj cachun cunangui."
                },
                "10": {
                    "verse_nr": "10",
                    "verse": "Ama shuhua cachun, ashtahuanpish tucuita alli pajtachijcuna cachun yachachingui. Chashna cashpami, \u00f1ucanchijta Quishpichij Taita Diosmanta yachashcataca, sumaj cashcata ricuchingacuna."
                },
                "11": {
                    "verse_nr": "11",
                    "verse": "Taita Diosca, tucuicunata quishpichingapajmi, Pai mana c&#39;uyaipajta c&#39;uyaj cashcata ricuchishca."
                },
                "12": {
                    "verse_nr": "12",
                    "verse": "\u00d1ucanchijtaca, Diosta mana manchashpa causanatapish, cai pacha millai munaicunatapish saquishpa, cai causaipica alli yuyaihuan, cashcata rurashpa, Diosta ca\u017aushpa causachunmi yachachicun."
                },
                "13": {
                    "verse_nr": "13",
                    "verse": "\u00d1ucanchij jatun Dios, Quishpichij Jesucristo achij nicuj sumaj shamunata shuyacushpami, chashna causana canchij."
                },
                "14": {
                    "verse_nr": "14",
                    "verse": "\u00d1ucanchijmanta tucui mana allicunata p&#39;ichashpa quishpichingapajmi Jesucristoca, Paipaj quiquin causaita curca. Cashna rurashpami, allitaca chai yuyai rurashpa, Paipajlla causachun ch&#39;icanyachirca."
                },
                "15": {
                    "verse_nr": "15",
                    "verse": "Cai \u00f1uca nishcacunataca yachachishpa, cunashpa, mana allita rurajcunatapish rimashpa ca\u017auchingui. Cantaca, pi ama yangapi churachun."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Crijcunapaj causaimanta yachachishcami - Shinallataj paicunataca, llajtata mandajcunatapish, pueblopi mandajcunatapish alli ca\u017aujcuna cachun ningui. \u2018Paicuna imata mandajpipish ca\u017aungapaj, chaparacuj caichij\u2019 nishpa yuyachipangui."
                },
                "2": {
                    "verse_nr": "2",
                    "verse": "Ama pitapish mana alli nishpa rimaj cachun, pihuanpish ama p&#39;i\u00f1anacuj cachun, llaquij cachun, tucuicunaman alli shunguta ricuchichun yuyachingui."
                },
                "3": {
                    "verse_nr": "3",
                    "verse": "\u00d1ucanchijpish \u00f1aupaca ch&#39;ahuanyashcacuna, c&#39;ariyajcuna, chingarishcacuna, millai mapa munaillahuan aichata cushichina yuyaillahuan huatashcami causaj carcanchij. Shujtajcuna\u00a0shina casha nishpa, uraman janajman p&#39;i\u00f1ashca, caishuj chaishujhuanpish p&#39;i\u00f1anacushpa, imatapish millaillata rurashpami causarcanchij."
                },
                "4": {
                    "verse_nr": "4",
                    "verse": "Chashna causacujpipish, \u00f1ucanchijta Quishpichij Taita Diosmari tucuicunata achcata llaquirca, c&#39;uyarca."
                },
                "5": {
                    "verse_nr": "5",
                    "verse": "Chashna c&#39;uyashpaca, mana \u00f1ucanchij ima allicunata rurashcamantachu quishpichirca. Ashtahuanpish \u00f1ucanchijta llaquishcallamantamari quishpichirca. Diosca, tucui juchacunata maillashpami, cutin huacharishcata rurarca. Paipaj jucha illaj Espiritutapish cushpami, mushuj causaiyujta rurarca."
                },
                "6": {
                    "verse_nr": "6",
                    "verse": "\u00d1ucanchijta Quishpichij Jesucristomantamari, Diosca, Paipaj Espiritutaca, yallijta \u00f1ucanchijpi tallirca."
                },
                "7": {
                    "verse_nr": "7",
                    "verse": "Diosca, \u00f1ucanchij Paihuan alli tucuchun chasquingapajmi, mana c&#39;uyaipaj cajpipish c&#39;uyashpa chashna rurarca. Chaimantami \u00f1ucanchij hui\u00f1ai causaita chasquingapaj cushicushpa shuyanchij."
                },
                "8": {
                    "verse_nr": "8",
                    "verse": "Caica, crinalla shimicunami. Taita Diosta crijcunaca, allita rurana yuyailla causachun, caicunatami \u2018Yachana canguichij\u2019 nishpami, ashtahuanca alli yachachina cangui. Cai yachanacunataca, tucuicunami yachana, tucuicunapajllataj allimi."
                },
                "9": {
                    "verse_nr": "9",
                    "verse": "Ashtahuanpish manapish cana yangamanta rimanacunata, \u00f1aupa yayacunallamanta parlanacushpa p&#39;i\u00f1anacunata, Mois\u00e9s Mandashcamanta rimanacushpa p&#39;i\u00f1anacunataca, jarcarinami cangui. Chaicunamanta rimanacunaca imapajllapish mana alli, yangallami."
                },
                "10": {
                    "verse_nr": "10",
                    "verse": "Tandanacushca crijcunapurapi maijanpish ch&#39;icanyarinacuipi churaj tiyajpica, shuj cutin, mana cashpaca ishqui cutin cunashpa rimangui. Chaita mana ca\u017aujpica, tandanacushca crijcunamanta llujshichishpa cachangui."
                },
                "11": {
                    "verse_nr": "11",
                    "verse": "Caita yachai: Chai runaca, paillataj pandarishpa juchayuj tucushpami, jatun llaquiman rina tucun."
                },
                "12": {
                    "verse_nr": "12",
                    "verse": "Tucuchingapajmi rijsishcacunata \u2018\u00bfAllillachu canguichij?\u2019 nishca - Artemasta cashpa, Tiquicota cashpa cambajman cachajpica, ima\u00a0shinapish utca Nic\u00f3polis pueblopi \u00f1ucata ricuj shamupangui. Chiri punllacuna tucuringacamami, chaipi casha nini."
                },
                "13": {
                    "verse_nr": "13",
                    "verse": "Abogado Zenasman, Apolosmanpish paicuna chai ruraicunapi puricujpi ama ima illaj tucuchun, imalla cuna cashcata cupangui."
                },
                "14": {
                    "verse_nr": "14",
                    "verse": "Can chashna rurajta ricushpami, \u00f1ucanchijpura crijcunapish allita ruranata, ima illajcunamanpish cunata yachangacuna. Chashnami paicunaca, mana p&#39;ucuj\u00a0shina chushajtaca mana causangacuna."
                },
                "15": {
                    "verse_nr": "15",
                    "verse": "\u00d1ucapish, tucui \u00f1ucahuan cajcunapish tucuicunami cantaca, \u2018\u00bfAllillachu cangui?\u2019 ninchij. \u00d1ucanchijta c&#39;uyaj crijcunatapish, \u201c\u00a0\u2018\u00bfAllillachu canguichij?\u2019 ninmi\u201d nipangui. Diosca, tucui cancunaman Paipaj jatun c&#39;uyaita cushca cachun. Chashna cachun."
                }
            }
        }
    }
}