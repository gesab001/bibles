{
    "version": "MTDS",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, Jesucristota servij, huillagrichun Pai mingashca Sim\u00f3n Pedromi cani. \u00d1ucanchij Dios, Quishpichij Jesucristoca ima juchachina illajta rurajmari. Chashna cashpami cancunamanpish, \u00f1ucanchijman\u00a0shinallataj alli sumaj crinata curca. Cancunamanmi caitaca quillcani."
                },
                "2": {
                    "verse_nr": "2",
                    "verse": "Cancunaca Diostapish, Apunchij Jesustapish rijsinguichijmi. Chaimanta, Diosca cancunamanca, Paipaj jatun c&#39;uyaitapish, sumaj causaitapish yallijta tiyashca cachun."
                },
                "3": {
                    "verse_nr": "3",
                    "verse": "Dios agllashpa churashcapica sinchita catichijlla - Diosca, Tucuita rurai tucujmi. Chashna cashpami, Pai\u00a0shinata sumajyachingapaj \u00f1ucanchijtaca cayashpa, Paimanta yachachishca. Chashnami, Pai munashca\u00a0shina causachun, \u00f1ucanchij tucui imalla charina cashcata cushca."
                },
                "4": {
                    "verse_nr": "4",
                    "verse": "Chashnamari Diosca, \u2018Jatun, sumaj allicunata cushami\u2019 nishca. Chaicunata chasquishpami, cancunaca Dios ima\u00a0shina caj\u00a0shinallataj canata chasquircanguichij. Chaimantami cai pachapi millai munaicunata ca\u017aushpa, ima mana alli ruraicunamantaca \u00f1a anchurishcanguichij."
                },
                "5": {
                    "verse_nr": "5",
                    "verse": "Cunanca, \u00f1a crijcuna cashcamantaca, tucui yuyaihuan allita ruraichij. \u00d1a allita ruranata yachashpaca, Diosta ashtahuan rijsichij."
                },
                "6": {
                    "verse_nr": "6",
                    "verse": "\u00d1a Diosta rijsishpaca, quiquinllataj jarcarij, mana p&#39;i\u00f1arij caichij. \u00d1a mana p&#39;i\u00f1arij cashpaca, Dios yuyailla caichij."
                },
                "7": {
                    "verse_nr": "7",
                    "verse": "\u00d1a Dios yuyailla cashpaca, caishuj chaishuj llaquinacuichij. \u00d1a llaquinacuj cashpaca, c&#39;uyanacuichij."
                },
                "8": {
                    "verse_nr": "8",
                    "verse": "Apunchij Jesucristota rijsishcamanta, cancunapi chashna yuyaicuna junda tiyajpimi, mana q&#39;uilla, mana yangalla causanguichij."
                },
                "9": {
                    "verse_nr": "9",
                    "verse": "Maijanpish caicunata mana charijca, paipaj \u00f1aupa juchacunata Dios maillashcatami cungarishca. Chaimantami paipaj \u00f1ahuihuanca, \u00f1a mana caruta ricui tucuj\u00a0shina tucun."
                },
                "10": {
                    "verse_nr": "10",
                    "verse": "Chashna cajpimi can huauqui panicunataca, Dios imapaj cayashpa agllashcataca, ama cungarishpa chai yuyai catichun nini. Chaita yuyaipi causashpaca, manataj urmanguichijchu."
                },
                "11": {
                    "verse_nr": "11",
                    "verse": "Chashna cajpimi \u00f1ucanchijta Mandaj, Quishpichij Jesucristo hui\u00f1aita mandacunmanca, \u2018Shamuilla\u2019 nishpa, cancunapajca jatun punguta pascanga."
                },
                "12": {
                    "verse_nr": "12",
                    "verse": "Dios Quillcachishcaca cashcatataj yachachijmi - Cashcatataj yachachishca cai shimicunataca, \u00f1a yachashcamantami, cunancama alli caticushcanguichij. Chaimanta cunanca yuyachishalla ninimi."
                },
                "13": {
                    "verse_nr": "13",
                    "verse": "Ashtahuancarin cancunata cashna yuyachinaca allillatajmi. Chaimanta, \u00f1uca causaicamaca caicunata yuyachishpa cunacushallami."
                },
                "14": {
                    "verse_nr": "14",
                    "verse": "\u00d1ucaca \u00f1allami hua\u00f1ugrini, \u00f1allami cai aichataca saquigrini. Chaitaca, Apunchij Jesucristollatajmi \u00f1a huillarca."
                },
                "15": {
                    "verse_nr": "15",
                    "verse": "Cai \u00f1uca imalla nishcacunataca, \u00f1uca hua\u00f1ushca q&#39;uipapish yuyaipi cachunmi, \u00f1uca causashcacamaca yuyachicunilla."
                },
                "16": {
                    "verse_nr": "16",
                    "verse": "Apunchij Jesucristo, tucuita rurai tucuj shamuna cashcata cancunaman yachachishpaca, mana \u00f1ucanchij yuyaimanta surcushca yanga parlollatachu yachachircanchij. Ashtahuanpish Paitaca, jatun sumaj Mandaj cashcataca, quiquin \u00f1ahuihuantaj ricushcatami huillarcanchij."
                },
                "17": {
                    "verse_nr": "17",
                    "verse": "Yaya Dios Paiman sumaj jatunta canata cucujpica, tucuita yalli sumaj achij nicuj tiyacunmantami: \u00abCaimi \u00d1uca c&#39;uyashca Churi, Paillami \u00d1ucataca jatunta cushichin\u00bb nishcata uyarcanchij."
                },
                "18": {
                    "verse_nr": "18",
                    "verse": "\u00d1ucanchijca Diospajlla urcupimi, Apunchij Jesushuan carcanchij. Chaipimi, jahua pachamanta chashna Rimajtaca, \u00f1ucanchij rinrinhuantaj uyarcanchij."
                },
                "19": {
                    "verse_nr": "19",
                    "verse": "Chaitapish yalli crinallata huillashcataca, Dios ima nishcata huillajcuna quillcashcatamari charinchij. Paicuna huillashcamari, amsata nina sindi achijyachicuj\u00a0shina ricuchicun. Pacari lu\u017aero llujshishpa, cancunapaj shunguta achijyachishpa, achij punllata rurangacamaca, chai quillcacunami achij luzta ricuchinga. Paicuna huillashcata tucui yuyaihuan uyashpaca, allitamari ruranguichij."
                },
                "20": {
                    "verse_nr": "20",
                    "verse": "Caitatajca yuyaipi charichij: Dios imallata huillachishcacunaca, Quillcashcapica, mana pipaj quiquin yuyaillamanta huillashca tiyacunchu."
                },
                "21": {
                    "verse_nr": "21",
                    "verse": "Dios ima nishcata huillajcunaca, imata huillashpapish, mana quiquin yuyaillamanta surcushpa huillarcacunachu. Ashtahuanpish Taita Diospajlla runacuna cashpami, Diospaj jucha illaj Esp\u00edritu yuyaita cujpi Diosmanta huillarcacuna."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Panda yachachijcunaca jatun llaquimanmi ringacuna - Chashna cajpipish llulla huillajcuna israelcunapurapi tiyashca\u00a0shinallatajmi, cancunapurapipish pandata yachachijcuna tiyanga. Paicunaca, pandachishpa chingachij yachanacunatami, pacalla yachachingacuna. Paicunata Quishpichij Apu Jesustapish \u2018Mana rijsinichu\u2019 ningacunami. Chashnami jatun llaqui \u00f1apish japichun paicunallataj llaquita cayacun."
                },
                "2": {
                    "verse_nr": "2",
                    "verse": "Achcacunami, chai runacunapaj pinganayaj millai ruranacunata catingacuna. Paicunamantami, Diospaj Shimita catijcunata c&#39;amingacuna."
                },
                "3": {
                    "verse_nr": "3",
                    "verse": "Chai panda yachachijcunaca, ashtahuan charisha nishpami, catinajlla shimicunahuan umashpa, cancunata quichushpa charijyangacuna. \u00d1aupamanta paicunapaj cachana tiyacushca jatun llaquicunaca, mana unaiyangachu. Paicuna chingarinaca, rijcharishca chaparacuj\u00a0shinami shuyacun."
                },
                "4": {
                    "verse_nr": "4",
                    "verse": "Juchata ruraj angelcunatapish, Taita Diosca mana perdonarcachu. Ashtahuanpish paicunataca, Dios llaquichina punllacamami, ucu pachaman shitashpa, amsapi huichcashpa churarca."
                },
                "5": {
                    "verse_nr": "5",
                    "verse": "\u00d1aupa punllacuna cai pachapi causajcunatapish, Diosca mana quishpichircachu. Paita mana manchaj, chai runacunataca yacuhuanmi chingachirca. Dios munashca\u00a0shina causanata huillaj Noellatami, caishuj canchiscunandijta quishpichirca."
                },
                "6": {
                    "verse_nr": "6",
                    "verse": "Sodomatapish, Gomorratapish Diosca jatun llaquita cachashpami, tucui ushpa tucujta rupachishpa chingachirca. Q&#39;uipa punllacunapi Diosta mana manchashpa causajcunaman ricuchingapajmi, chashna rurarca."
                },
                "7": {
                    "verse_nr": "7",
                    "verse": "Millanayaj mapacunata rurashpa causajcunata ricushpa, llaquilla causacuj, cashcata ruraj Lotllatami quishpichirca."
                },
                "8": {
                    "verse_nr": "8",
                    "verse": "Cashcata ruraj Lotca, paicunapurapi causacushpaca, millaita ruracujta ricushpa uyashpaca, punllantami paipaj almaca achcata llaquirirca."
                },
                "9": {
                    "verse_nr": "9",
                    "verse": "Chashnami Apunchij Jesusca, Paita yuyarishpa causajcunataca, millaipi urmanamanta quishpichin. Shinallataj millaita rurashpa causajcunataca, jatun llaquiman cachana punllacama huaquichishpami charicun."
                },
                "10": {
                    "verse_nr": "10",
                    "verse": "Ashtahuancarin Dios ama mandachun p&#39;i\u00f1ashpa, quiquin millai munaillata rurashpa mapata causajcunatami, ashtahuan llaquichinga. \u00a1Chaicunaca mana ca\u017aujcuna, c&#39;ariyajcunami! Jahua pacha mandajcunatapish mana manchashpa, millai shimicunata rimanllacunami."
                },
                "11": {
                    "verse_nr": "11",
                    "verse": "Angelcunaca, paicunata yalli imatapish rurai tucujcunami. Chashna cashpapish, chai mandajcunataca, Mandaj Diospaj \u00f1aupajpi ima millaita shimicunahuan mana rimancunachu."
                },
                "12": {
                    "verse_nr": "12",
                    "verse": "Ashtahuanpish chai runacunaca, animalcuna\u00a0shina ima yuyai illajllacuna cashpami, paicuna manapish yachashcacunata rimarinllacuna. Paicunaca japishpa, hua\u00f1uchishpa chingachishca cangapajllami huacharishcacuna. Paicunaca, chingarina cashca\u00a0shinallatajmi chingaringacuna."
                },
                "13": {
                    "verse_nr": "13",
                    "verse": "Shujtajcunata llaquipi churashcamantaca, chasquina cashcallatatajmi chasquingacuna. Paicunaca, punllapacha pinganayajcunata rurashpa cushicuj, mapa runacunami. Cancunahuan tandanacushpa micucushpapish, paicunaca mana allita rurashcamantami, jatun tucushpa cushicuncuna."
                },
                "14": {
                    "verse_nr": "14",
                    "verse": "Pi huarmita ricushpapish, huainayana yuyaillahuanmi ricuncuna. Juchata ruranataca, manataj shaicuncunachu. Manaraj alli yachajcunatapish, inquitashpami millaita ruranata yachachincuna. \u00a1Chingarina runacuna cashpami, paicunapaj shungupica, ima millaita ruranachishpapish, mana amishpa rurancuna!"
                },
                "15": {
                    "verse_nr": "15",
                    "verse": "Paicunaca, alli causacushcamanta anchurishpami, Beorpaj churi Balaampaj millai \u00f1anta catircacuna. Chai Balaamca, cullquita japingaraicullami, millaita ruranaman rirca."
                },
                "16": {
                    "verse_nr": "16",
                    "verse": "Pai chai mana allita ruranaman ricujpica, aparij upa burromi gente\u00a0shina rimarca. Chai burro jarcajpimi, yuyai chingarishca\u00a0shina mana allita ruranaman ricushcata jarcarirca."
                },
                "17": {
                    "verse_nr": "17",
                    "verse": "Chai panda yachachijcunaca, chaquishca pugyucuna\u00a0shinami. Jatun huaira apashca p&#39;uyu\u00a0shinallami. Chaicunapajca, tucuita yalli jatun amsami hui\u00f1aipaj huaquichishca tiyacun."
                },
                "18": {
                    "verse_nr": "18",
                    "verse": "Paicunaca, yanga mapa shimicunahuan inquitashpami, millai aicha munashcata rurashpa, panda causacujcunapuramanta anchushcacunata pandachincuna."
                },
                "19": {
                    "verse_nr": "19",
                    "verse": "\u2018\u00d1ucanchijmi cancunataca, huatashcamanta cacharichigrinchij\u2019 nishpapish, paicunallatajmari millai ruranacunapi huatashca causancuna. Maijanta pi mishajpica, paita mishajpajtami huatashca\u00a0shina servina tucun."
                },
                "20": {
                    "verse_nr": "20",
                    "verse": "\u00d1ucanchij Apu, Quishpichij Jesucristota rijsishpami, cai pacha mapa munaicunamantaca quishpichishca carcacuna. Chashna cashca jahua, tsagnarishpa, cutinllataj chai millaiman tigrashpaca, \u00f1aupata yalli millaimi tucun."
                },
                "21": {
                    "verse_nr": "21",
                    "verse": "Chaicunaca, Dios paicunata mandashca Shimicunamanta anchurinapaj randica, Dios munashca\u00a0shina causanata mana yachashca cashpachari alli canman carca."
                },
                "22": {
                    "verse_nr": "22",
                    "verse": "Paicuna chashna tucujpimi: \u00abAllcuca, pai shungu tigrashcata cutin micunllami. Cunanlla armachishca cuchipish, cutinllataj gu\u017aupi singurinllami\u00bb nishcataj pajtan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Apunchij Jes\u00fas shamuna punllamantami huillashca - C&#39;uyashca crijcuna, cai cutihuanca ishqui cutinmi quillcani. Ishquindij quillcapimi cunashpa, cancunapaj chuya yuyaiman rimashpa yuyachishcani."
                },
                "2": {
                    "verse_nr": "2",
                    "verse": "Dios ima nishcata huillaj, Diospajlla runacuna huillashcatapish, Quishpichij Apu mandashcata, huillagrichun mingashcacuna cancunaman huillashcatapish yuyaipi causachunmi, chashna yuyachishcani."
                },
                "3": {
                    "verse_nr": "3",
                    "verse": "Caitaraj yachaichij: Shamuj punllacunapica, Diosmanta yachachishcata pugllashpa asijcunami tiyanga. Chaicunaca, quiquin millai munaicunallatami rurashpa puringacuna."
                },
                "4": {
                    "verse_nr": "4",
                    "verse": "Chaicunami: \u00ab\u00bfMaitagari Cristo cutin shamusha nishcaca? Mana pajtanca. \u00d1ucanchij yayacunapish \u00f1ami hua\u00f1ushca. Tucui imalla tiyajcunata Dios rurashca punllamanta cunancama, tucui imapish chashnallatajmari\u00bb ningacuna."
                },
                "5": {
                    "verse_nr": "5",
                    "verse": "Taita Diosmari, rimashpalla jahua pachatapish, cai pachatapish, \u00f1aupallamantaj rurarca. Chaitaca, quiquin yuyaimantatajmi mana crisha nincuna. Cai pachataca, yacumanta ch&#39;icanyachishcata, yacullamantataj tiyacushcatapish mana crincunachu."
                },
                "6": {
                    "verse_nr": "6",
                    "verse": "Chaimantami, \u00f1aupa tiyaj cai pachataca, yacu millpushpa chingachirca."
                },
                "7": {
                    "verse_nr": "7",
                    "verse": "Ashtahuanpish cunan tiyaj cai pachatapish, jahua pachatapish Diospaj Shimi rimashcallahuantajmi, ninahuan rupachingapaj huaquichishpa charicun. Chaicunataca, imalla rurashcata ricuchina punllapimi ninahuan chingachingapaj charicun. Paita mana manchajcunatapish, chaipimi chingachinga."
                },
                "8": {
                    "verse_nr": "8",
                    "verse": "Shina cajpipish c&#39;uyashca crijcuna, Mandaj Diospajca shuj punllallami huaranga huatacuna\u00a0shina. Huaranga huataca, shuj punlla\u00a0shinallami. Chaitaca yuyaipi caichigari."
                },
                "9": {
                    "verse_nr": "9",
                    "verse": "Apunchij Jesusca, Pai nishca\u00a0shinallataj \u00f1allami shamunga. Yangallami maijancunaca, Pai unaiyacushcata yuyancuna. Mana paicuna yuyashca\u00a0shinachu. Ashtahuanpish tucuicuna Diospajman cutirichunmi munan. Chashna shujllapish ama chingarichun nishpallami, cancunata llaquishcamanta manaraj shamun."
                },
                "10": {
                    "verse_nr": "10",
                    "verse": "Shina cajpipish Apunchij Jesusca, mana yuyashca punllapimari, tuta shuhua shamuj\u00a0shina, \u00f1apish shamunga. Chaipica, jahua pachapish manchanayajta c&#39;ulun nishpami chingaringa. Tucui imalla tiyajcunatapish ninahuanmi chingachinga. Cai pachapish, tucui ima tiyajcunandij rupachishcami canga."
                },
                "11": {
                    "verse_nr": "11",
                    "verse": "Chashna tucuita chingachina cashcata yachashcamantaca, \u00a1Diospajlla tucushpamari, tucui munaihuan Dios munashca\u00a0shina causana canguichij!"
                },
                "12": {
                    "verse_nr": "12",
                    "verse": "\u00a1Taita Dios shamuna punllata alli chaparacuichij! \u00a1Chai punlla utca chayamuchunca, ima allitapish rurai tucushcataca, tucuicuna alli ruracuichijlla! Chai punllapica, jahua pachacunapish ninahuan tucuchishcami canga. Tucui imalla tiyajcunapish, nina rupachijpi yacuyangami."
                },
                "13": {
                    "verse_nr": "13",
                    "verse": "Ashtahuanpish \u00f1ucanchijca, Dios Paipaj quiquin Shimihuan nishca\u00a0shina, \u2018Mushuj jahua pachata, mushuj cai pachata rurashami\u2019 nishcatami shuyacunchij. Chaipimi, tucuicuna imatapish Dios munashca\u00a0shina rurashpa causana tiyanga."
                },
                "14": {
                    "verse_nr": "14",
                    "verse": "C&#39;uyashca crijcuna, tucui chaicuna chayamungacamaca, ima mapa illajlla, ima juchachina illajlla, alli sumajta causashunchij. Chashna causacujta Dios japichun, tucui imatapish rurai tucushcataca, chai yuyai ruracuichijlla."
                },
                "15": {
                    "verse_nr": "15",
                    "verse": "Apunchij Jesusca, quishpirichun shuyashpallami, manaraj shamun. Chaita yuyaringuichij. \u00d1ucanchij c&#39;uyashca huauqui Pablopish, Dios alli yachaita cujpimi chashnallataj quillcashca."
                },
                "16": {
                    "verse_nr": "16",
                    "verse": "Pai cachashca tucui quillcacunapimi, caicunallatataj yachachishpa rimashca. Huaquincunallapimi mana jahualla yachai tucuipaj ricurin. Ch&#39;ahuanyashca, mana yuyaita japijcunallami chai quillcacunatapish, caishuj Quillcacunatapish paicuna quiquinllataj chingaringapaj panda yachachincuna."
                },
                "17": {
                    "verse_nr": "17",
                    "verse": "C&#39;uyashca crijcuna, chashna tucuna cashcata cunanman yachashcamantaca huaquichirinami canguichij. \u00d1ataj chai millaicuna panda yachachishcata uyashpaca, allipish caticushcata saquishpa, paicunata catinguichijman."
                },
                "18": {
                    "verse_nr": "18",
                    "verse": "Chaipaj randica, mana c&#39;uyaipajcunata \u00f1ucanchij Apu, Quishpichij Jesucristo c&#39;uyaj cashcata ashtahuan yachashpa, Paita rijsishpa catichij. \u00a1Cunanpish, hui\u00f1ai hui\u00f1aitapish, Paica sumajyachishca cachun! Chashna cachun."
                }
            }
        }
    }
}