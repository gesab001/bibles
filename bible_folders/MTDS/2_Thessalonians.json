{
    "version": "MTDS",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pablohuan, Silvanohuan, Timoteohuanmi, Tesalonicapi tandanacuj crijcunaman quillcanchij. Cancunaca, \u00f1ucanchij Yaya Diospaj, Apunchij Jesucristopajmari canguichij."
                },
                "2": {
                    "verse_nr": "2",
                    "verse": "\u00d1ucanchij Yaya Diospish, Apunchij Jesucristopish cancunamanca jatun c&#39;uyaitapish, sumaj causaitapish cushca cachun."
                },
                "3": {
                    "verse_nr": "3",
                    "verse": "Crijcunamantami Diosta ma\u00f1ashpa pagui nishca - Huauqui, panicuna, cancunaca ashtahuan sinchi crijcunamari tucushpa caticunguichij. Caishuj chaishujpish ashtahuanmari c&#39;uyanacucunguichij. Chaimantami Taita Diostaca cancunamanta pagui nicunalla canchij."
                },
                "4": {
                    "verse_nr": "4",
                    "verse": "Cancunata p&#39;i\u00f1ajcuna macashpa llaquichijpipish, mana p&#39;i\u00f1arishpa, Diospi shunguta churashpa chai llaquitaca apacunguichijllamari. Cancuna chashna cashcata, shujtaj crij tandanacushcacunahuan parlanacushpaca, achcatamari cancunamantaca cushicunchij."
                },
                "5": {
                    "verse_nr": "5",
                    "verse": "Cancuna chashna llaquicunata apashpaca, Taita Diosca cashcatataj llaquichina cashcatami ricuchinguichij. Cancunaca, Taita Dios mandacunman yaicunalla cangapajmi, chashna llaquicunataca apacunguichij."
                },
                "6": {
                    "verse_nr": "6",
                    "verse": "Taita Diosca cashcata rurajmi. Chaimanta, cancunata llaquichijcunata llaquichishpaca, cashcallatatajmi ruranga."
                },
                "7": {
                    "verse_nr": "7",
                    "verse": "Apunchij Jesusca cancunatapish, \u00f1ucanchijtapish tucui llaquicunamanta samachingami. Jahua pachamanta, tucuita rurai tucuj paipaj angelcunandij, nina lunyacuj chaupipi shamujpimi, chashnaca ruranga."
                },
                "8": {
                    "verse_nr": "8",
                    "verse": "Taita Diosta mana yuyarijcunatapish, Apunchij Jesucristomanta huillashca alli huillaita mana ca\u017aujcunatapish llaquichingapajmi shamunga."
                },
                "9": {
                    "verse_nr": "9",
                    "verse": "Chai llaquichina cajcunaca, hui\u00f1aitami chingachishca cangacuna. Apunchij Jesucristopaj \u00f1aupajmantapish, Pai sumaj, tucuita rurai tucujpajmantapish carumanmi shitashca cangacuna."
                },
                "10": {
                    "verse_nr": "10",
                    "verse": "Chashna llaquichina punllapi Pai shamujpica, Paita crij tucui paipajcunami Paitaca sumajyachishpa, cushicuihuan ricungacuna. \u00d1ucanchij huillashcata cancuna crishcamantami, chashnaca canga."
                },
                "11": {
                    "verse_nr": "11",
                    "verse": "Cancunataca, \u00f1ucanchij Taita Dios agllashcacuna\u00a0shinataj cachun nishpami, Paitaca ma\u00f1aracunchijlla. Allillata rurana yuyaihuan, crishpalla cancuna ima allita rurasha nishcatapish, Tucuita Rurai Tucuj Diosllataj pajtachichun nishpami ma\u00f1acunchijlla."
                },
                "12": {
                    "verse_nr": "12",
                    "verse": "\u00d1ucanchij Taita Diospish, Apunchij Jesucristopish jatunta c&#39;uyaj cashcamanta, cancuna chashna allita rurashpaca, Apunchij Jesucristo sumaj cashcatami ricuchinguichij. Shinallataj Paipish cancunataca alli ningami."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Juchasapa millai runa ricurinatami huillashca - Cunanca c&#39;uyashca huauqui, panicuna, Apunchij Jesucristo shamunamantapish, Paihuan ima\u00a0shina \u00f1ucanchij tandanacunamantapish yuyachishpaca, caillatami mingapanchij:"
                },
                "2": {
                    "verse_nr": "2",
                    "verse": "Ima\u00a0shina canata yachashcamantaca, ama shujtaj\u00a0laya canata jahualla yuyanguichijchu. \u00ab\u00a1Apunchij Jes\u00fas shamuna punllaca, \u00f1amari caillapi!\u00bb nishpa, maijan, pi mana yachashcata rimajpipish, huillajpipish, quillcashpa \u00f1ucanchij\u00a0shina cachajpipish, pajta mancharinguichijman."
                },
                "3": {
                    "verse_nr": "3",
                    "verse": "Imatapish rurashpa crichisha nicujpipish, pajta cringuichijman. Jes\u00fas shamunapajca, Diosta p&#39;i\u00f1ashpa mana ca\u017aujcunarajmi tiyanga. Juchasapa, chingarina caj millai runapishmi ricuringa."
                },
                "4": {
                    "verse_nr": "4",
                    "verse": "Chai millai runamari imapish \u2018Diosmi\u2019 nishcacunatapish, imacunata adoranacunatapish mana ricunachishpa anchuchinga. Chashna rurashpaca, Diospaj huasipipishmari, \u2018Diosmi cani\u2019 nishpa, Dios tucushpa tiyaringa."
                },
                "5": {
                    "verse_nr": "5",
                    "verse": "Sarun cancunahuan cashparaj, \u00f1uca chashna huillashcataca, \u00bfmanachu yuyaringuichij?"
                },
                "6": {
                    "verse_nr": "6",
                    "verse": "Chai millaica, pai ricurina punllacama amaraj ricurichun ima jarcacushcataca, cancunallataj yachanguichijmi."
                },
                "7": {
                    "verse_nr": "7",
                    "verse": "Millaita rurachij mana yachashcaca, \u00f1a rurachicunllatajmi. Pai ashtahuan millaita ama rurachichun jarcacujta manaraj anchuchijllapimi, pai quiquintajca manaraj ricurin."
                },
                "8": {
                    "verse_nr": "8",
                    "verse": "Chai q&#39;uipami, millaita rurachij juchasapa runaca ricuringa. Apunchij Jesusca, chai millai runataca paipaj shimihuan p&#39;ucushpallami mishanga. Achij nicuj shamushpami, paitaca tucuchinga."
                },
                "9": {
                    "verse_nr": "9",
                    "verse": "Chai millai runaca, Satan\u00e1s japishca cashpa, tucuita rurai tucuj shamushpami, ima se\u00f1alcunatapish, milagrocunatapish rurashpa, llullashpa ricuchinga."
                },
                "10": {
                    "verse_nr": "10",
                    "verse": "Quishpirichun, cashcatataj huillashcata mana munashcamantami, chingarinaman rincuna. Chaimantami paicunataca, chashna tucui\u00a0laya mana allicunata rurashpa crichinga."
                },
                "11": {
                    "verse_nr": "11",
                    "verse": "Shina cajpimi paicuna llullata crichichun, llullashpa crichi tucunata Taita Diosllataj cunga."
                },
                "12": {
                    "verse_nr": "12",
                    "verse": "Cashcatataj huillashcata mana crisha nishpa, ashtahuanpish millaillata munashcamantami, chashnacunaca tucuicuna jatun llaquiman ringacuna."
                },
                "13": {
                    "verse_nr": "13",
                    "verse": "Jesusta caticushcamantaca amataj saquirichunmi cunashca - Apunchij Jes\u00fas c&#39;uyashca huauqui, panicuna, \u00f1ucanchijca cancunamantaca Taita Diosta pagui nicunallamari canchij. Taita Diosca, manaraj cai pachata rurashpami, cancunataca quishpichingapaj agllarca. Paipaj Espiritumi Paipajlla ch&#39;icanchirca. Chaimantami cashcatataj huillaj Shimitapish crircanguichij."
                },
                "14": {
                    "verse_nr": "14",
                    "verse": "\u00d1ucanchij huillacushca alli huillaita crijpimari, Diosca cancunataca, Apunchij Jesucristo\u00a0shina sumaj tucuchun agllarca."
                },
                "15": {
                    "verse_nr": "15",
                    "verse": "Chaimanta huauqui, panicuna, sinchita catichijlla. \u00d1ucanchij quiquin rimashpapish, quillcashpapish yachachishcataca, alli pajtachicuichijlla."
                },
                "16": {
                    "verse_nr": "16",
                    "verse": "\u00d1ucanchij Apu Jesucristollatajpish, \u00f1ucanchij Yaya Diospishmi \u00f1ucanchijtaca c&#39;uyarca. Chashna mana c&#39;uyaipajta c&#39;uyashpallami, \u00f1ucanchijmanca hui\u00f1aita cushi canatapish, pai yuyailla shuyanatapish curca."
                },
                "17": {
                    "verse_nr": "17",
                    "verse": "Cancunapaj shungutapish samachichun, shinallataj imata rimangapajpish, imata rurangapajpish alli yuyaita cuchun ninchijmi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00d1ucanchijmanta Diosta ma\u00f1aichij - Huauqui, panicuna, caitapishmi mingapanchij: \u00d1ucanchijmanta Diosta ma\u00f1apanguichij. Cancuna ma\u00f1ajpimi, Apunchij Jesusmanta huillashcataca, cancunapaj llajtapi\u00a0shinallataj, maipipish alli nishpa chasquishpa, utca yachaj chayangacuna."
                },
                "2": {
                    "verse_nr": "2",
                    "verse": "Apunchij Jesustaca mana tucuicuna crisha nincunachu. Chai millai runacuna \u00f1ucanchijta ama imata nichunpish, Diosta ma\u00f1apanguichigari."
                },
                "3": {
                    "verse_nr": "3",
                    "verse": "Paicuna chashna cajpipish, Apunchij Jesusca tucui imatapish pajtachijmari. Cancunataca paillatajmi ashtahuan alli crijcunata ruranga, millaimantapish huaquichingami."
                },
                "4": {
                    "verse_nr": "4",
                    "verse": "\u00d1ucanchij imalla nishcacunataca cancunaca ruracunguichijmi, ashtahuan ruranguichijpishmi. Chaitaca, Apunchij Jesusmanta chai yuyaillami canchij."
                },
                "5": {
                    "verse_nr": "5",
                    "verse": "Apunchij Jesusllataj cancunapaj shungupica, Taita Dios\u00a0shinallataj c&#39;uyaj canata yuyachichun. Cristo\u00a0shinallataj alli shunguhuan catij cana yuyaita cuchun."
                },
                "6": {
                    "verse_nr": "6",
                    "verse": "Causangapajca imatapish ruranatajmi canguichij - Huauqui, panicuna, caitaca \u00f1ucanchij Apu Jesucristopaj shutipimi mandanchij: \u00d1ucanchij yachachishcata mana ca\u017aushpa, maipish cachun puricujlla crijcunahuanca, pajta tandanacunguichijman."
                },
                "7": {
                    "verse_nr": "7",
                    "verse": "\u00d1ucanchij ima\u00a0shina rurashcata yuyarishpaca, ima\u00a0shina alli causanata yachanguichijmi. \u00d1ucanchij cancunahuan cashpaca, mana maipish cachun puricurcanchijllachu."
                },
                "8": {
                    "verse_nr": "8",
                    "verse": "Yanga tiyashpalla, imatapish mana pipajta yanga micurcanchijchu. Chashna canapaj randica, ama maijan cancuna carana tucuchunmi, tutapish, punllapish mana samarishpa trabajarcanchij."
                },
                "9": {
                    "verse_nr": "9",
                    "verse": "Cancunaca \u00f1ucanchijmanca, caranatajmi carcanguichij. Chashna cajpipish, cancuna catichun, allita ricuchishun nishpallami, chashnaca rurarcanchij."
                },
                "10": {
                    "verse_nr": "10",
                    "verse": "\u00bfManachu, cancunahuan cashpaca: \u00abMaijanpish mana imata rurasha nijca, ama micuchun\u00bb nishpamari saquimurcanchij?"
                },
                "11": {
                    "verse_nr": "11",
                    "verse": "Cancunamanta maijancunataca \u2018Mana imata rurashpa, maipish cachun causacun\u2019 nijtami uyarcanchij. \u2018Caipi chaipi, shujtajcunapajllapi satirishpallami purincuna\u2019 nincunami."
                },
                "12": {
                    "verse_nr": "12",
                    "verse": "Chashna causajcunataca, \u00f1ucanchij Apu Jesucristo nij\u00a0shinallatajmi, cancuna micushpa causangapajca, imatapish alli sumajta ruraichij nishpa, yuyachishpa mandanchij."
                },
                "13": {
                    "verse_nr": "13",
                    "verse": "Huauqui, panicuna, cancunaca allita ruranataca ama shaicuichijchu."
                },
                "14": {
                    "verse_nr": "14",
                    "verse": "Cancunaman caita quillcashpa yachachishcata, maijan mana ca\u017ausha nijtaca ricuchipanguichij. Chashna mana ca\u017aujhuanca, llaquirishpa yuyaita japichun ama tandanacuichijchu."
                },
                "15": {
                    "verse_nr": "15",
                    "verse": "Paihuan mana tandanacushpapish, ama p&#39;i\u00f1anguichijchu. Ashtahuanpish crijta\u00a0shinallataj, alli cunanguichij."
                },
                "16": {
                    "verse_nr": "16",
                    "verse": "Tucuchingapajmi \u2018\u00bfAllillachu canguichij?\u2019 nishca. - Sumaj causaita charij Apunchij Jesusllataj cancunamanca, ima imapipish sumaj causaita cuchun. Apunchij Jesustaj cancunahuan cachun ninchijmi."
                },
                "17": {
                    "verse_nr": "17",
                    "verse": "Pablotajmi caitaca quiquin maquihuan quillcashpa, \u2018\u00bfAllillachu canguichij?\u2019 nishpa cachani. \u00d1uca quillcashpa cachashpaca, tucui quillcacunatami cashnallataj rurashpa cachani."
                },
                "18": {
                    "verse_nr": "18",
                    "verse": "Apunchij Jesucristoca, tucui cancunaman Paipaj jatun c&#39;uyaita cushca cachun. Chashna cachun."
                }
            }
        }
    }
}