{
    "version": "MTDS",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, huillagrichun Jesucristo mingashca Pedromi cani. Caitaca, quiquin llajtamanta llujshichishpa cachashcamanta Pontopi, Galaciapi, Capadociapi, Asiapi, Bitiniapi causagrishca crijcunamanmi quillcani."
                },
                "2": {
                    "verse_nr": "2",
                    "verse": "Yaya Diosmi cancunataca, \u00f1aupamanta Pai rijsishcacunata agllashca. Paita ca\u017aushpa, Jesucristopaj yahuarhuan maillashca cachunmi, cancunataca Paipaj Espirituhuan, Paipajlla ch&#39;icanchishca. Diosca cancunamanca, Paipaj jatun c&#39;uyaitapish, sumaj causaitapish yallijta cushca cachun."
                },
                "3": {
                    "verse_nr": "3",
                    "verse": "Hui\u00f1aita causagrina yuyailla caichij - \u00a1Apunchij Jesucristopaj Yaya Diostaca, \u2018Allimari cangui\u2019 nishunchigari! Paimi, hua\u00f1ushcacunapaj chaupimanta Jesucristota causachirca. Chashna rurashpami \u00f1ucanchijtaca jatunta llaquishpa, hui\u00f1aita causagrina yuyailla cachun cutin huacharichirca."
                },
                "4": {
                    "verse_nr": "4",
                    "verse": "Diosca cancunapajca, jahua pachapimi mana chaquirij, mana ismuj, mana mapayaj japinata huaquichishpa charicun."
                },
                "5": {
                    "verse_nr": "5",
                    "verse": "Cancunataca, Diosta crishcamantami, quishpirinata japingacama, Pai Diosllataj Paipaj maquipi huaquichishpa charicun. Cai quishpirinataca shamuj punllapimi, cancunamanca ricuchinga."
                },
                "6": {
                    "verse_nr": "6",
                    "verse": "Chaimantami llaquicunataca, achcata cushicushpa apanguichij. Cunan apacun tucui\u00a0laya llaquicunaca ashacamallami."
                },
                "7": {
                    "verse_nr": "7",
                    "verse": "Cancuna crishcaca, curitapish yalli valijmi. Curitaca, chingarijlla curi cajpipish, alli curi cashcata ricungapajca, ninapimi rupachin. Shinallataj cancuna llaquicunata apajpica, cancuna crishcapish chai curita yalli sumajmari tucun. Chai llaquicunata mishashpami, shamuj punllapi Jesucristo ricurijpica, alli nishca, sumajyachishca, jatunyachishca canguichij."
                },
                "8": {
                    "verse_nr": "8",
                    "verse": "Cancunaca, Jesucristotaca mana ricushca cashpapish, crishpamari c&#39;uyanguichij. Pai quiquintataj manaraj ricushpapish, yallitaj jatun cushicuihuanmi cushicunguichij."
                },
                "9": {
                    "verse_nr": "9",
                    "verse": "Crishcallamanta cancunapaj alma quishpirinata japina cashcamantami, chashna cushicucunguichij."
                },
                "10": {
                    "verse_nr": "10",
                    "verse": "Mana c&#39;uyaipajta Dios c&#39;uyashpalla, cunan cancunaman cungapaj charicushca quishpirinataca, \u00f1aupamanmi Dios ima nishcata huillajcunaca \u00f1a huillarcacuna. Chashna paicunallataj huillashcata alli yachashun nishpami, callarishpa tapurcacuna."
                },
                "11": {
                    "verse_nr": "11",
                    "verse": "Cristopaj Esp\u00edritu paicunapi cashpami, Cristo ima\u00a0shina llaquita apanatapish, chai q&#39;uipa sumajyachishca canatapish, manaraj chashna tucujpi, \u00f1aupaman paicunata huillachirca. Chaimantami Dios ima nishcata chai huillajcunaca, paicunallataj huillashcata, \u2018\u00bfPitaj chai Cristo canga, ima punllataj chashnaca tucunga?\u2019 nishpa, yachashuntaj yuyarcacuna."
                },
                "12": {
                    "verse_nr": "12",
                    "verse": "Shina cajpipish, Diosllatajmi paicuna huillashcaca mana paicunapaj cashcata, ashtahuanpish cancunapaj cashcata ricuchishca. Cunanmari paicunahuan huillashcatataj, jahua pachamanta cachashca. Chai alli huillaitami, Diospaj jucha illaj Esp\u00edritu cancunaman huillachijpi, uyacunguichij. Caicunataca, angelcunapish \u00f1a ricushun yuyashpa, chaparacuncunamari."
                },
                "13": {
                    "verse_nr": "13",
                    "verse": "Diospajlla causaichij - Chaimanta cancunapaj yuyaipica, alli chumbillirishca\u00a0shina, alli yuyarishpa causaichij. Mana c&#39;uyaipajta Dios c&#39;uyashpa, Jesucristo shamui punllapi \u00f1ucanchijman allicunata cuna cashcata japina yuyailla caichij."
                },
                "14": {
                    "verse_nr": "14",
                    "verse": "Diosta alli ca\u017auj huahuacuna\u00a0shinataj causaichij. \u00d1a ama \u00f1aupa manaraj yachashpa rurashca\u00a0shina, mapa munaicunata ca\u017aushpa causaichijchu."
                },
                "15": {
                    "verse_nr": "15",
                    "verse": "Ashtahuanpish cancunata cayaj Diosca, ima jucha illajlla cashcamanta, cancunapish tucui imata ruranapipish jucha illajlla causaichij."
                },
                "16": {
                    "verse_nr": "16",
                    "verse": "Dios Quillcachishcapica: \u00ab\u00d1ucaca, ima jucha illajmi cani. Chaimanta cancunapish, ima jucha illajlla caichij\u00bb ninmi."
                },
                "17": {
                    "verse_nr": "17",
                    "verse": "Diosca, imalla rurashcata ricucushpaca, pitapish mana \u00f1ahuita ricushpalla imata ningachu. Paitamari cancunaca, \u2018Yaya\u2019 nishpa ma\u00f1acunguichij, cai pachamantapish rinallami causacunguichij. Chaimanta, tucui causaipimi Paita manchashpa causana canguichij."
                },
                "18": {
                    "verse_nr": "18",
                    "verse": "Diosca cancunataca, cancunapaj \u00f1aupa yayacuna yachachishca yanga causaimantaca, mana chingarijlla curihuan, cullquihuan quishpichircachu. Chaitaca cancunallataj yachanguichijmi."
                },
                "19": {
                    "verse_nr": "19",
                    "verse": "Ashtahuanpish Cristo jichashca, Paipaj sumaj yahuarhuanmi quishpichishca canguichij. Paica ima mapa illaj, alli sumaj Malta Oveja\u00a0shinami carca."
                },
                "20": {
                    "verse_nr": "20",
                    "verse": "Manaraj cai pachata rurashpallatajmi, Cristotaca chaipaj ch&#39;icanchishca. Shina cashpapish cunan cai q&#39;uipa punllacunapimi, cancunata c&#39;uyashcamanta Cristota cachashca."
                },
                "21": {
                    "verse_nr": "21",
                    "verse": "Paimantami, Taita Diostaca cringuichij. Cancuna crishpa Pai yuyailla cachunmi, Diosca Cristotaca hua\u00f1ushcacunapaj chaupimanta causachishpa sumajyachishca."
                },
                "22": {
                    "verse_nr": "22",
                    "verse": "Diospaj Esp\u00edritu yuyaita cujpimi, cashcatataj huillashcataca ca\u017aushpa, cancunapaj almataca chuyayachishcanguichij. Chaimanta cunanca, ama \u2018C&#39;uyanimi\u2019 nij tucushpalla purichijchu. Ashtahuanpish, caishuj chaishuj chuya shunguhuan c&#39;uyanacuichij."
                },
                "23": {
                    "verse_nr": "23",
                    "verse": "Cancunaca, hua\u00f1ujlla yayamantaca mana cutin huacharishca canguichijchu. Ashtahuanpish causacuj, hui\u00f1aita mana tucurij Diospaj Shimita uyashcamantami, cutin huacharishca canguichij."
                },
                "24": {
                    "verse_nr": "24",
                    "verse": "Dios Quillcachishcapica: \u00abTucui gentecunaca, q&#39;uihua\u00a0shinallami. Paicuna sumaj cashcapish, q&#39;uihua sisa\u00a0shinallami. Q&#39;uihua chaquirijpica, sisapish urmanllami."
                },
                "25": {
                    "verse_nr": "25",
                    "verse": "Ashtahuanpish Mandaj Diospaj Shimica, hui\u00f1aita pajtacungallami\u00bb ninmi. Cai shimicunatami alli huillaita cancunaman huillajpica, uyarcanguichij."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Chaimanta cunanca, millai ruranata, umanata, mishqui shimi jayaj shungu canata, shujtajpajta munanata, pitapish mana alli nishpa huashalla parlarinata saquichij."
                },
                "2": {
                    "verse_nr": "2",
                    "verse": "Cunanlla huacharishca huahuacuna lechellata munanachij\u00a0shina, imahuan mana chagrushca, Diospaj Shimillata yachanata munaichij. Alli hui\u00f1aj\u00a0shina, chaicunata yachashpami, cancunaca quishpiringuichij."
                },
                "3": {
                    "verse_nr": "3",
                    "verse": "Apunchij Jes\u00fas alli cashcata \u00f1a yachashca cashpatajca, chashnami cana canguichij."
                },
                "4": {
                    "verse_nr": "4",
                    "verse": "Cristoca causaj Rumimi, Pai agllashcacunapish causaj rumicunami - Apunchij Jesusca causacuj Rumimi, Paipajman c&#39;uchuyaichigari. Paitaca, runacunaca mana munashpami shitashcacuna. Paicuna shitajpipish, Taita Diospajca achca valij cajpi, Paica agllashca Rumimari."
                },
                "5": {
                    "verse_nr": "5",
                    "verse": "Cancunapish causaj rumicunami canguichij. Diosca cancunahuanmi, Paipaj Espiritupaj huasita shayachicun. Chashna rurajpimi Diospaj Esp\u00edritu yachachishcata ruraj, Taita Diospajlla curacuna tucushcanguichij. Chaimantami, Jesucristomanta Dios chasquinallata causanguichij."
                },
                "6": {
                    "verse_nr": "6",
                    "verse": "Chashna cajpimi, Dios Quillcachishcapica: \u00abHuasita rurai callarinapaj agllashca, sumaj, yallitaj valij Rumitaca Sionpimi churani. Pipish Paita crishpaca, mana pingai tucungachu\u00bb ninmi."
                },
                "7": {
                    "verse_nr": "7",
                    "verse": "Cristota crij cancunapajca, Paica sumajmari. Ashtahuanpish mana crijcunapajca, cashna nishcami pajtashca: \u00abHuasita rurajcuna mana nishpa shitashca Rumillatajmi, huasichi callarinapaj agllashca Rumi tucushca.\u00bb"
                },
                "8": {
                    "verse_nr": "8",
                    "verse": "Shinallataj: \u00abChai Rumillatajmi \u00f1itcarina Rumipish, churarishpa urmana jatun Rumi tucushca\u00bb nishcami. Paicunaca, Diospaj Shimita mana ca\u017ausha nishcamantami, chashnaca \u00f1itcarincuna. Paicunataca, \u00f1aupamanmi chashna tucuchun nishca."
                },
                "9": {
                    "verse_nr": "9",
                    "verse": "Ashtahuanpish cancunaca, Dios agllashcacunamari canguichij. Jatun Mandajpajta ruraj curacuna, Diospajlla ch&#39;icanchishca llajta, Dios randishca gentecunami canguichij. Cancunata amsamanta sumaj achij luzman llujshichij Taita Dios rurashca, mancharina allicunata huillachun agllashcacunami canguichij."
                },
                "10": {
                    "verse_nr": "10",
                    "verse": "Cancunaca, \u00f1aupaca mana Diospajchu carcanguichij, ashtahuanpish cunanca Diospajmari canguichij. \u00d1aupaca, mana llaquishca carcanguichijchu, ashtahuanpish cunanca Dios llaquishcami canguichij."
                },
                "11": {
                    "verse_nr": "11",
                    "verse": "Quiquin llajtamanta caruyashpa, shujtaj llajtacunapi causacuj c&#39;uyashca huauquicuna, cancunapaj almahuan macanacucuj millai munaicunataca amataj rurapanguichijchu."
                },
                "12": {
                    "verse_nr": "12",
                    "verse": "Diosta mana rijsijcunapaj \u00f1aupajpipish, alli causanguichij. Chashna alli causajpica, hua\u00f1uchijcunata\u00a0shina cunan p&#39;i\u00f1acushpapish, cancuna imatapish allita rurashcata ricushpaca, imalla rurashcata Dios ricuchij punllapica, Taita Diosta sumajyachingacunami."
                },
                "13": {
                    "verse_nr": "13",
                    "verse": "Mandajcunata ca\u017aunami - Cancunaca, Apunchij Jesuspajmi canguichij. Chaimanta cai pachapi pushachun churashca mandajcunatapish, tucuicunapaj jahuapi tiyacuj jatun mandajtapish ca\u017auichijlla."
                },
                "14": {
                    "verse_nr": "14",
                    "verse": "Shinallataj millaita rurajcunataca huanachichun, allita rurajcunataca alli nichun, churashca mandajcuna cashcamantami llajtata mandajcunatapish ca\u017auna canguichij."
                },
                "15": {
                    "verse_nr": "15",
                    "verse": "Mana imata yachaj, ch&#39;ahuanyashcacunata upallachingapajmi, Taita Diosca cancunataca chashna alli causachun munan."
                },
                "16": {
                    "verse_nr": "16",
                    "verse": "Cunanca, huatashca\u00a0shinamantaca cacharishcami canguichij. Chashna cashpapish, \u2018\u00d1a cunanca cacharishcami canchij\u2019 nishpaca, \u00f1ataj ima millaitapish ruranguichijman. Chashna ruranapaj randica, Taita Diosta servijcuna\u00a0shinataj causaichij."
                },
                "17": {
                    "verse_nr": "17",
                    "verse": "Pita ama yanganchichijchu, crijcunapura c&#39;uyanacuichij, Taita Diosta manchaichij. Llajtata jatun mandajtapish ca\u017auichij."
                },
                "18": {
                    "verse_nr": "18",
                    "verse": "Amopaj runacunaca, cancunapaj amocunataca tucuipi alli ca\u017auichij. Ama alli, c&#39;uyaj amocunallata ca\u017auichijchu, millai amocunatapish ca\u017auichijlla."
                },
                "19": {
                    "verse_nr": "19",
                    "verse": "Taita Diospaj \u00f1aupajpi alli cangaraicu allita ruracushcamanta, yangalla llaquichijpi chai llaquita apashpaca, allitamari ruranguichij."
                },
                "20": {
                    "verse_nr": "20",
                    "verse": "Cancunallataj juchata rurashcamanta cancunata llaquichijpi, llaquita apashpaca, \u00bfima allitataj ruranguichigari? Ashtahuanpish allita rurashca jahua cancunata llaquichijpi, llaquita apajpica, Taita Diosmari cancunataca alli ninga."
                },
                "21": {
                    "verse_nr": "21",
                    "verse": "Chashna llaquita apachunllatajmi, cancunataca agllarca. Cristoca, Pai rurashcata \u00f1ucanchij catichunmi, \u00f1ucanchijmanta llaquita apashpa hua\u00f1urca. Cancunapish Paipaj chaqui sarushcata catishpa, llaquitaca apaichijlla."
                },
                "22": {
                    "verse_nr": "22",
                    "verse": "\u00abPaica, ima juchata mana rurarcachu, pita mana umarcachu.\u00bb"
                },
                "23": {
                    "verse_nr": "23",
                    "verse": "Maijan c&#39;amijpipish, Jesusca mana tigrarishpa c&#39;amircachu. Pi llaquichijpipish, \u2018Cantapish tigra llaquichishami\u2019 mana nircachu. Chaipaj randica, tucui imatapish cashcata ricuj Diospaj maquipi mingarcallami."
                },
                "24": {
                    "verse_nr": "24",
                    "verse": "Cristollatajmari \u00f1ucanchij juchacunataca, Paipaj aichapi apashpa, caspipi chacatashca hua\u00f1urca. Chaimanta \u00f1ucanchijca, juchata rurangapajca hua\u00f1ushca\u00a0shinami canchij. Cunanca, Dios munashca\u00a0shinami causana canchij. Paita chugrichishcamantami, cancunaca alliyachishca canguichij."
                },
                "25": {
                    "verse_nr": "25",
                    "verse": "Cancunaca \u00f1aupaca, chingarishca ovejacuna\u00a0shinami purij carcanguichij. Chashna cashca cashpapish, cunanca cancunata Michij, cancunapaj almata Huaquichijpajmanmi cutirircanguichij."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Cusandij huarmindij causaita yachachishcami - Shinallataj huarmicuna, cancunapaj cusata alli ca\u017auichij. Paipaj huarmi tucuipi alli ca\u017aujta ricushpami, Diospaj Shimita mana crij cusa cashpapish, mana shimihuan huillajllapitaj crij tucunga."
                },
                "2": {
                    "verse_nr": "2",
                    "verse": "Cancuna ima mana allita mana rurashpa, tucuipi alli ca\u017aujpica, chaita ricushpa crij tucungallami."
                },
                "3": {
                    "verse_nr": "3",
                    "verse": "Ama cancunapaj umallata yallitaj allichirichijchu. Ama curimanta rurashca ima sumajcunata aparishpa, sumaj churanacunata churarishpa, jahuallata ricurichijchu."
                },
                "4": {
                    "verse_nr": "4",
                    "verse": "Chaipaj randica, ucu shungu yuyaita allichirishpa, mana p&#39;i\u00f1arij alli shungu caichij. Chaica mana chingaringachu, chaitamari Taita Diosca yallitaj alli ninga."
                },
                "5": {
                    "verse_nr": "5",
                    "verse": "Diospajlla causaj \u00f1aupa huarmicunaca, chashnamari allichirijcuna cashca. Paicunaca, Taita Dios yuyailla cashpami, cusacunataca alli ca\u017aujcuna cashca."
                },
                "6": {
                    "verse_nr": "6",
                    "verse": "Abrahampaj huarmi Saracarin, paipaj cusata alli ca\u017auj cashpami, \u2018\u00d1uca amito\u2019 nij cashca. Cusa mana manchachijllapitaj, allita rurashpa causaichigari. Chashna rurashpami, Sarapaj ushushicuna\u00a0shinataj canguichij."
                },
                "7": {
                    "verse_nr": "7",
                    "verse": "Shinallataj cusacunapish, cancunapaj huarmihuanca alli yuyaihuan causaichigari. Huarmitaca p&#39;aquirinalla sumaj vaso\u00a0shina cashcata yuyaichij. Cancunaman\u00a0shinallataj, paicunamanpish mana c&#39;uyaipajta Dios c&#39;uyashpa hui\u00f1ai causaita cushcamanta, huarmitaca \u2018Allimari cangui\u2019 nichij. Cancuna Diosta ma\u00f1acujpi ima mana alli yuyaicuna ama jarcachunmi, chashna cana canguichij."
                },
                "8": {
                    "verse_nr": "8",
                    "verse": "Allita rurashcamanta llaquitaca apaichij - Tucuimanta yallica, tucuicuna chaillatataj yuyashpa sumajta causaichij. Quiquin huauquindijcuna\u00a0shinataj, caishuj chaishuj c&#39;uyanacuichij, llaquinacuichij. Pihuanpish alli caichij."
                },
                "9": {
                    "verse_nr": "9",
                    "verse": "Diosca, cancunataca allicunata chasquichunmi agllarca. Chaimanta cancunaca, pi llaquichijpipish, ama tigra llaquichichijchu. Cancunata \u2018Llaqui tucushca canman\u2019 nijpipish, ama chashnallataj nichijchu. Chashna ninapaj randica, Dios bendiciachun nichij."
                },
                "10": {
                    "verse_nr": "10",
                    "verse": "Chashna cachunmi, cashna nishca: \u00abMaijanpish causaita c&#39;uyashpaca, millaita rimanamanta c&#39;alluta jarcarichun, umanamanta shimita huaquichichun."
                },
                "11": {
                    "verse_nr": "11",
                    "verse": "Tucui millaimanta anchurishpa, allillata rurashpa, alli sumajta causana yuyailla cachun."
                },
                "12": {
                    "verse_nr": "12",
                    "verse": "Mandaj Diosca, cashcata rurajcunamantaca, manataj Paipaj \u00f1ahuita anchuchinchu. Paicuna ma\u00f1ashcatapish uyaracunmi. Ashtahuanpish millaita rurajcunataca, Mandaj Diosca p&#39;i\u00f1a \u00f1ahuihuanmi ricun\u00bb ninmi."
                },
                "13": {
                    "verse_nr": "13",
                    "verse": "Cancuna allita ruracujpica, \u00bfpitaj cancunataca, ima mana allita rurai tucungari?"
                },
                "14": {
                    "verse_nr": "14",
                    "verse": "Chashna cajpipish, \u00a1allita ruracushcamanta pi llaquichijpica, cushicuichijlla! \u00abCancunata p&#39;i\u00f1ajcunataca ama manchaichijchu, ama llaquilla caichijchu.\u00bb"
                },
                "15": {
                    "verse_nr": "15",
                    "verse": "Chaipaj randica, Taita Diostaca \u2018\u00d1ucanchijta Mandajmi\u2019 nishpa, cancunapaj shungupi \u2018Allimari\u2019 nichij. Cancuna imata shuyacushcata pi tapujpica, alli shunguhuan sumajta huillashpa ricuchingapaj allichirishca caichij."
                },
                "16": {
                    "verse_nr": "16",
                    "verse": "Cancunataca, Cristohuan cashpa alli causacujpimi, hua\u00f1uchijcunata\u00a0shina rimancuna. Chai rimajcuna cancuna alli causajta ricushpa pingarichunca, imata mana manchashpa alli yuyaihuan causaichij."
                },
                "17": {
                    "verse_nr": "17",
                    "verse": "Cancuna allita ruracushca jahua, llaquita apachun Taita Dios munajpica, llaquita apaichijlla. Ama millaita rurashcamanta llaquita apana tucuichijchu."
                },
                "18": {
                    "verse_nr": "18",
                    "verse": "Cristoca, \u00f1ucanchij juchacunamantaca, shuj cutinllami hua\u00f1urca. Cashcata Rurajmari, juchayujcunapaj randi hua\u00f1urca. \u00d1ucanchijta Taita Diospajman pushangapajmi, Paipaj aichapi hua\u00f1urca. Shina cashpapish, Espiritumantami causachishca carca."
                },
                "19": {
                    "verse_nr": "19",
                    "verse": "Chashna hua\u00f1ushpami, huichcashca huajcha almacunaman huillagrirca."
                },
                "20": {
                    "verse_nr": "20",
                    "verse": "Chai huichcashca tiyacujcunaca, \u00f1aupa No\u00e9 huillacui punllacunapi mana ca\u017aujcunami carca. Huambuj huasita No\u00e9 tucui rurangacamami, Taita Diosca paicunataca llaquishpa shuyashca. Chai huambuj huasipica, pusajcunallami yacullapitaj quishpirishcacuna."
                },
                "21": {
                    "verse_nr": "21",
                    "verse": "Chai yacuca, bauti\u017aarina cashcatami yuyachin. Bauti\u017aarinaca, Cristo causarishcamantami cunanca quishpichin. (Bauti\u017aarijpica, mana ima mapaca aichamanta anchunchu, ashtahuanpish yuyaipimari, Taita Diospaj \u00f1aupajpi alli causana munailla tucunchij)."
                },
                "22": {
                    "verse_nr": "22",
                    "verse": "Paica, jahua pachaman rishpami, Taita Diospaj alli ladopi tiyacun. Paitamari angelcunapish, jatun mandajcunapish, shujtaj mandajcunapish ca\u017aucun."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Cristo causashcata catichij - Cristoca, Paipaj aichapimi llaquicunata apashpa \u00f1ucanchijmanta hua\u00f1urca. Cancunapish llaquicunata apanataca, ama manchaichijchu. Maijanpish quiquin aichapi llaquicunata apajca, millaita ruranataca \u00f1a saquishcami."
                },
                "2": {
                    "verse_nr": "2",
                    "verse": "Paica, hua\u00f1una punllacama quiquin munaitaca, \u00f1a mana rurangachu. Ashtahuanpish Taita Diospaj munaitami rurashpataj causanga."
                },
                "3": {
                    "verse_nr": "3",
                    "verse": "\u00d1ami saruncunallamantaj cancunaca, Diosta mana rijsijcuna cashpa, amijta millai ruraicunapi causarcanguichij. Machaj, micuj, ubyaj, c&#39;ulun ninacushpa amijta tushujcunami carcanguichij. Rurashcalla, millanana dioscunata adorajcunapishmi carcanguichij."
                },
                "4": {
                    "verse_nr": "4",
                    "verse": "Cunanca, \u00f1a mana paicunahuan chai millai ruranacunaman cacharishca\u00a0shina callpanguichijchu. Chaimantami imamanta \u00f1a mana chashna rurashcata mana yachashpa, cancunataca c&#39;amincuna."
                },
                "5": {
                    "verse_nr": "5",
                    "verse": "Ashtahuanpish paicuna imallata rurashcataca, Diosmanmi ricuchingacuna. Paimi causajcunatapish, hua\u00f1ushcacunatapish, paicuna ima rurashcata ricuchingapaj allichirishca tiyacun."
                },
                "6": {
                    "verse_nr": "6",
                    "verse": "Shujtajcunata\u00a0shinallataj llaquichishca cashpapish, Taita Dios causacuj\u00a0shinallataj espirituca causachun, hua\u00f1ushcacunamanpish alli huillaitaca huillashcami."
                },
                "7": {
                    "verse_nr": "7",
                    "verse": "Tucui imalla tiyajcuna tucurina punllaca, \u00f1allamari chayamucun. Chaimanta, Diosta ma\u00f1ai tucungapajca, rijcharishca, alli yuyaihuan causaichij."
                },
                "8": {
                    "verse_nr": "8",
                    "verse": "Tucuimanta yallica, caishujhuan chaishujhuan c&#39;uyanacuichij. C&#39;uyaica, mashna juchacunatapish mana \u00f1ahuipi churanchu."
                },
                "9": {
                    "verse_nr": "9",
                    "verse": "Po\u017aadata ma\u00f1ajpipish, ama huashalla rimarishpa, caishuj chaishuj chasquinacuichijlla."
                },
                "10": {
                    "verse_nr": "10",
                    "verse": "Tucuicunami Diosmantaca, ch&#39;ican ch&#39;ican rurai tucunata chasquircanguichij. Chaicunahuanca, caishuj chaishujpaj allita ruraichij. Chashnami mana c&#39;uyaipajta Taita Dios c&#39;uyashpa cushcahuanca, tucuita alli pajtachinguichij."
                },
                "11": {
                    "verse_nr": "11",
                    "verse": "Maijanpish huillashpaca, Diospaj Shimi cashcallata huillaichij. Maijanpish ima allitapish rurashpa servijca, Taita Dios cushca rurai tucunahuan servichij. Tucui imalla rurashcapish, Jesucristomanta Taita Diosllata jatunyachingapaj chashna ruraichij. Hui\u00f1ai hui\u00f1aita jatunyachishca canapish, tucuita mandanapish Paipajllamari. Chashna cachun."
                },
                "12": {
                    "verse_nr": "12",
                    "verse": "Cristota catishcamanta llaquitaca apaichij - C&#39;uyashca huauqui, panicuna, cancuna alli crij cashcata ricungapaj nina\u00a0shina jatun llaquicuna japijpica, ima mana ricushcata\u00a0shina, ima mana yachashcata\u00a0shinaca ama mancharinguichijchu."
                },
                "13": {
                    "verse_nr": "13",
                    "verse": "Mancharinapaj randica, Cristo apashca llaquicunallatataj apacushcata yuyarishpa cushicuichigari. Chai llaquicunata apashcamantaca, Pai achij nicuj sumaj shamujpica, jatuntami cushicunguichij."
                },
                "14": {
                    "verse_nr": "14",
                    "verse": "Cristota caticushcamanta cancunata c&#39;amijpica, cushicunguichijmari. Cancunapica, Diospaj sumaj Espiritumari causacun. Cancunata c&#39;amijcunaca, Paitamari c&#39;amincuna. Ashtahuanpish cancunaca, Paitaca sumajyachinguichijmari."
                },
                "15": {
                    "verse_nr": "15",
                    "verse": "Cancunataca, pipish amalla hua\u00f1uchij cajpi, shuhua cajpi, millaita ruraj cajpi, shujtajcunapaj imapi satirij cajpi llaquichicushca cachun."
                },
                "16": {
                    "verse_nr": "16",
                    "verse": "Ashtahuanpish Cristota catij cajpi llaquichijpica, ama pingaringuichijchu. Pingarinapaj randica, chai llaquicunata apashpaca, Taita Diostamari sumajyachinguichij."
                },
                "17": {
                    "verse_nr": "17",
                    "verse": "Dios, Paipaj huahuacunata llaquichina punllamari \u00f1a chayamushca. \u00d1ucanchijtaraj chashna llaquichi callarijpica, Taita Dios cushca alli huillaita mana uyasha nijcunacarin, \u00a1imachari tucunga!"
                },
                "18": {
                    "verse_nr": "18",
                    "verse": "\u00abCashcata rurajpish, llaquicunata apashpa, ashamanta quishpirijpica, Diosta mana manchaj juchayujcarin, \u00a1maipichari ima tucunga!\u00bb"
                },
                "19": {
                    "verse_nr": "19",
                    "verse": "Taita Dios munashca\u00a0shina llaquita apajcunaca, paicunata Ruraj Diospaj maquipi almata mingashpa allita ruracuchunlla. Pai Diosca, manataj cungaringachu."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Crijcunata michijcunata yachachishcami - Cunanca, cancunata cunaj yuyajcunatami yuyachisha nini. \u00d1ucapish paicuna\u00a0shinallataj cunaj yuyajmi cani. Cristo ima\u00a0shina llaquicunata apajtapish, \u00f1uca \u00f1ahuihuantajmi ricurcani. \u00d1ucapish shamuj punlla sumajyachishca canatami shuyacuni. Chaimantami caita mingani:"
                },
                "2": {
                    "verse_nr": "2",
                    "verse": "Taita Dios cancunaman mingashca huauquicunataca, ovejacunata alli michij\u00a0shina, alli ricuraichij. Dios munashca\u00a0shina quiquin yuyaimanta paicunapaj allita ruraichij. Ama maijan \u2018Rurai\u2019 nijllapi, cullquita japingaraiculla imatapish ruraichijchu, ashtahuanpish mana q&#39;uillashpa, cushicushpa pushanguichij."
                },
                "3": {
                    "verse_nr": "3",
                    "verse": "Cancunaman cuidachun mingashca crijcunataca, ama cancunapaj runacunata\u00a0shina quiquin munaita rurachichijchu. Ashtahuanpish cancuna alli causajta ricushpa, paicunapish catichun, allita ruranguichij."
                },
                "4": {
                    "verse_nr": "4",
                    "verse": "Chashna pushashpami, michijcunata Jatun Michij shamujpica, cancunaca mana chingarij, sumaj coronata chasquinguichij."
                },
                "5": {
                    "verse_nr": "5",
                    "verse": "Shinallataj q&#39;uipa hui\u00f1aicunapish, yuyajcunata ca\u017auichij. Ama jatun tucushpa, tucuicunallataj caishuj chaishuj ca\u017aunacuichij. \u00abTaita Diosca, jatun tucushcacunataca p&#39;i\u00f1anmi. Mana jatun tucushcacunataca, jatunta c&#39;uyanmi\u00bb nishcata yuyarichij."
                },
                "6": {
                    "verse_nr": "6",
                    "verse": "Chashna cashcamantaca, Tucuita Rurai Tucuj Diospaj maquipi, cumurichijlla. Cancunata jatunyachina punlla chayamujpica, Paillataj jatunyachingallami."
                },
                "7": {
                    "verse_nr": "7",
                    "verse": "Diosca, cancunataca cuidaracunmi. Chaimanta, ima yuyailla puricushpaca, chaitaca Diospaj maquipi mingaichijlla."
                },
                "8": {
                    "verse_nr": "8",
                    "verse": "Cancunata p&#39;i\u00f1aj diabloca, le\u00f3n maijanta micusha nishpa, huacarishpa muyucuj\u00a0shinami puricun. Shina cajpica, rijcharishca, alli yuyaihuan causaichij."
                },
                "9": {
                    "verse_nr": "9",
                    "verse": "Jesucristopi shunguta churashpa, sinchi sinchita shayarishpa diablotaca c&#39;ariyaichij. Tucui cai pachapi crijcunaca, tucuicunallataj cancuna apacushca llaquicunallatataj apacushcataca yachanguichijmi."
                },
                "10": {
                    "verse_nr": "10",
                    "verse": "Taita Diosca, \u00f1ucanchijtaca mana c&#39;uyaipaj cajpipish c&#39;uyashpamari, Jesucristomanta hui\u00f1aita sumajyachingapaj agllarca. Ashacama cancuna llaquita apashca q&#39;uipaca, Paillataj cancunataca allicunata rurachun, sinchiyachichun, imatapish rurai tucujta, pi mana cuyuchipajta rurachun."
                },
                "11": {
                    "verse_nr": "11",
                    "verse": "Hui\u00f1ai hui\u00f1aita Pai Dioslla sumajyachishca, tucuita Mandaj cachun. Chashna cachun."
                },
                "12": {
                    "verse_nr": "12",
                    "verse": "Tucuchingapajmi \u2018\u00bfAllillachu canguichij?\u2019 nishca - \u00d1uca shunguta churashca huauqui Silvanohuanmi, cai asha quillcataca cancunaman cachani. Caita cancunaman quillcashpaca, mana c&#39;uyaipajcuna cajpipish Taita Dios c&#39;uyashcata yuyachishpami, chai c&#39;uyaimantaca amataj anchurichun cunashpa yuyachini."
                },
                "13": {
                    "verse_nr": "13",
                    "verse": "Cancunata Dios agllashca\u00a0shinallataj, Babiloniapi causaj tandanacushca crijcunapish, \u00f1uca huahua\u00a0shina caj Marcospish cancunataca \u2018\u00bfAllillachu canguichij?\u2019 ninmi."
                },
                "14": {
                    "verse_nr": "14",
                    "verse": "Caishujta chaishujta c&#39;uyashpa muchashpa, \u2018\u00bfAllillachu cangui?\u2019 ninacuichij. Jesucristohuan shujlla cajcunamanca, tucuicunallamantaj sumaj causaita cushca cachun. Chashna cachun."
                }
            }
        }
    }
}