{
    "version": "MTDS",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Taita Dios munashcamanta, Jesucristo huillagrichun mingashca Pablondij, huauqui Timoteondijmi,"
                },
                "2": {
                    "verse_nr": "2",
                    "verse": "Colosas pueblo crijcunaman quillcanchij. Cancunaca Diospajlla cashpami, Jesucristota alli caticunguichij. \u00d1ucanchij Taita Diospish, Apunchij Jesucristopish cancunamanca, jatun c&#39;uyaita, sumaj causaita cushca cachun."
                },
                "3": {
                    "verse_nr": "3",
                    "verse": "Crijcunamanta Pablo Diosta ma\u00f1ashcami - Cancunamanta Diosta ma\u00f1acushpaca, Apunchij Jesucristopaj Yaya Diostaca, pagui nicunchijllami."
                },
                "4": {
                    "verse_nr": "4",
                    "verse": "Cancuna Cristo Jesusta crishpa caticushcatapish, Diospajlla caj tucui crijcunata c&#39;uyashcatapish uyarcanchijmi."
                },
                "5": {
                    "verse_nr": "5",
                    "verse": "Cancunaca, jahua pachapi huaquichishcata japina yuyailla cashcamantami, chashnaca causacunguichij. Cashcatataj huillaj alli huillaita uyashcamantami, chai yuyailla canguichij."
                },
                "6": {
                    "verse_nr": "6",
                    "verse": "Taita Dios mana c&#39;uyaipajta c&#39;uyaj cashcamanta chashnataj cashcata cancunaman huillashca punllamantami, cancunapurapipish, tucui shujtaj llajtacunapi uyajcunapipish cai huillaica punllanta mirachishpa hui\u00f1achicun."
                },
                "7": {
                    "verse_nr": "7",
                    "verse": "Chaitaca, Cristomanta cancunaman alli huillaj, c&#39;uyashca huauqui Epafras yachachijpimi, yacharcanguichij. Paica, \u00f1ucanchijhuanmi Cristota servicun."
                },
                "8": {
                    "verse_nr": "8",
                    "verse": "Paimari \u00f1ucanchijmanca, Diospaj Esp\u00edritu cushca c&#39;uyaihuan, cancuna ima\u00a0shina c&#39;uyanacujta huillarca."
                },
                "9": {
                    "verse_nr": "9",
                    "verse": "\u00d1ucanchijpish chaita uyashca punllamantami, cancunamanta Diosta ma\u00f1anataca manataj saquinchij. Paipaj munai ima cashcata alli yachachichun, Paipaj Espiritupish, ashtahuan alli yachaita, alli yuyaita cancunaman cuchunmi ma\u00f1aracunchij."
                },
                "10": {
                    "verse_nr": "10",
                    "verse": "Cancunaca Apunchij Jesuspaj cashca\u00a0shinataj, tucuipi Paita cushichishpa causachunmi ma\u00f1anchij. Chashnami alli granota p&#39;ucuj\u00a0shina, imatapish allita rurashpa causanguichij. Taita Diostapish, ashtahuan allimi rijsinguichij."
                },
                "11": {
                    "verse_nr": "11",
                    "verse": "Diosca, Pai imatapish rurai tucuj sumaj cashcamanta, cancunata sinchiyachingami. Ima llaqui shamujpipish, mana p&#39;i\u00f1arij alli shungu canata yachachingami."
                },
                "12": {
                    "verse_nr": "12",
                    "verse": "Yaya Diosca achij llajtapi tucui Paipajlla cajcunahuan, pai cushcata chasquichunmi \u00f1ucanchijtaca allichirca. Chaimantami Paitaca cushicushpa, pagui nicunchij."
                },
                "13": {
                    "verse_nr": "13",
                    "verse": "Paimari \u00f1ucanchijtaca, amsa mandashpa charicunmanta llujshichirca. Chaimanta llujshichishpami, Paipaj c&#39;uyashca Churi mandacunpi churarca."
                },
                "14": {
                    "verse_nr": "14",
                    "verse": "Paimi \u00f1ucanchij juchacunata Quiquin yahuarhuan anchuchishpa, \u00f1ucanchijta quishpichirca."
                },
                "15": {
                    "verse_nr": "15",
                    "verse": "Cristo hua\u00f1ujpimi Dioshuan alli tucuna tiyashca - Cristoca, mana ricuipaj Taita Dios ima\u00a0shina cashcatataj ricuchijmi. Shinallataj tucui imalla tiyajcunapaj \u00f1aupamanta Tiyajmi."
                },
                "16": {
                    "verse_nr": "16",
                    "verse": "Taita Diosca, Paihuanmari jahua pachapi, cai pachapi tucui imalla tiyajtaca, ricuipajcunatapish, mana ricuipajcunatapish rurarca. Jatun mandajcunata, imatapish rurai tucujcunatapish, llajtata mandajcunatapish, ima mandanata charijcunatapish Paipaj Churipaj cachunmi, paillahuantaj rurarca."
                },
                "17": {
                    "verse_nr": "17",
                    "verse": "Paimari, tucui imapish manaraj tiyajpi, \u00f1aupamanta tiyan. Tucui imapish Paipaj maquipimi, maillapi cana cashcapi sumajta tiyacun."
                },
                "18": {
                    "verse_nr": "18",
                    "verse": "Tandanacushca crijcunaca, Cristopaj Cuerpomi, Paica paicunata Mandaj Umami. Tucuita Pai callarichij cashcamanta, tucui imapipish Paillataj punta cangapajmi, hua\u00f1ushcacunapaj chaupimantapish Pai punta causarirca."
                },
                "19": {
                    "verse_nr": "19",
                    "verse": "Yaya Diosca Cristotaca, tucuipimi Pai\u00a0shinallataj cachun munarca."
                },
                "20": {
                    "verse_nr": "20",
                    "verse": "Diosca,cai pachapi cajcunatapish, jahua pachapi cajcunatapish tucuitami Cristollamanta cutinllataj Paihuan alli tucuchun munarca. Chaimantami, Cristo Paipaj yahuarta cruzpi jichashcamanta, tucuicunahuan alli tucurca."
                },
                "21": {
                    "verse_nr": "21",
                    "verse": "Cancunapish \u00f1aupaca, quiquin yuyaipitaj mana alli cashpami, mana allillata rurashpa causarcanguichij. Chaimantami Diosta p&#39;i\u00f1ashpa, Paimanta carupi causarcanguichij."
                },
                "22": {
                    "verse_nr": "22",
                    "verse": "Shina cajpipish Diosmari cancunataca, chuya, ima panda illaj, imata mana juchachipajcuna Paipaj \u00f1aupajpi ricurichun munashca. Chaimantami, Cristo Paipaj aichapi hua\u00f1ushcamanta, alli tucushpa chasquirca."
                },
                "23": {
                    "verse_nr": "23",
                    "verse": "Cunanca, crishcataca sinchita catiraichijlla; ucujta allashpa shayachishca\u00a0shina, ama maiman cuyuichijchu. Alli huillaipi cancunaman imallata cusha nishcatapish, ama shitashpa saquichijchu. Cai alli huillaitami cancunaca uyarcanguichij. Caillatatajmi tucui cai pachapi causajcunamanpish huillachishca. Pablomi, chaita huillashpa servicuni."
                },
                "24": {
                    "verse_nr": "24",
                    "verse": "Crijcuna ima\u00a0shina causanata Pablo yachachishcami - Cunan cancunamanta llaquicunata apacushpaca, achcatami cushicuni. Cristoca, tandanacushca crijcuna Paipaj Cuerpo cajpimi, paicunamanta llaquita aparca. Pai apashpa catina cashca llaquitami, \u00f1uca quiquin aichapi apacuni."
                },
                "25": {
                    "verse_nr": "25",
                    "verse": "Taita Diosmari, Paipaj Shimita cancunaman huillachunca \u00f1ucaman mingashca. Chaitaca Pai nishca\u00a0shinataj huillashpa servijmi cani. Pai Dios nishca\u00a0shinatajmi pajtachishpa caticuni."
                },
                "26": {
                    "verse_nr": "26",
                    "verse": "Cai huillanataca, cai tucui huatacunatami, huahuan huahuanman manaraj huillashpa charicushcalla. Chaitamari cunanca tucui Paipajlla cajcunaman yachaj chayachicun."
                },
                "27": {
                    "verse_nr": "27",
                    "verse": "Cristo cancunapi cashpamari, cancunataca sumajyachinga. Cancunataca tucui llajtacunapuramanta japishpamari, Paica chai shuyanata cushca. Pacalla charicushca chai huillanatami cunanca cancunaman huillachicun."
                },
                "28": {
                    "verse_nr": "28",
                    "verse": "\u00d1ucanchijca, Paimantami tucui runacunaman huillacunchij. Tucuicunallataj Paita crishpa, Paipaj \u00f1aupajpi alli ricurichunmi, cunashpa alli yachaicunata yachachicunchij."
                },
                "29": {
                    "verse_nr": "29",
                    "verse": "Chai yuyaihuanmi, Cristo \u00f1ucaman imatapish rurai tucunata cushcamanta, sinchi sinchita shayarishpa huillacunilla."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Cancunamantapish, Laodicea crijcunamantapish, \u00f1ucata mana \u00f1ahui \u00f1ahui rijsij tucui shujtajcunamantapish, ima\u00a0shina llaquita apajtaca yachanami canguichij."
                },
                "2": {
                    "verse_nr": "2",
                    "verse": "Chaita yachashpami, tucuicunallataj shujlla\u00a0shina c&#39;uyanacushpa, cancunapaj shungupi samaringuichij. Yaya Diosmantapish, Cristomantapish pi mana yachashcacunataca tucuita alli entendishpa, alli yachanguichijmari."
                },
                "3": {
                    "verse_nr": "3",
                    "verse": "Cristopimari tucui alli yachaicunapish, sumaj yuyaicunapish pacalla huaquichishca tiyacun."
                },
                "4": {
                    "verse_nr": "4",
                    "verse": "Uyashpa catinallata huillashpa, cancunata umasha nijcunata ama crichichunmi, caitaca nicuni."
                },
                "5": {
                    "verse_nr": "5",
                    "verse": "\u00d1uca quiquin mana cancunahuan cashpapish, yuyaipica cancunahuanmari cani. Chaimantami, cancuna Cristota crishpa, alli caticujtapish, tucuipi alli cajtapish yachashpaca, \u00f1uca \u00f1ahuihuantaj ricucuj\u00a0shina achcata cushicuni."
                },
                "6": {
                    "verse_nr": "6",
                    "verse": "Cristomi mushuj causaita cun - Shina cajpica, Apunchij Jesucristota chasquishcamantaca, cunanca Paita catijcuna\u00a0shinataj, Paihuan causacuichijlla."
                },
                "7": {
                    "verse_nr": "7",
                    "verse": "Jesucristopi sapiyashca, alli shayachishca caichij. Cancunata yachachishcata crishpa, shuj yuyai Paita catichij. Diostaca, pagui nishpa ma\u00f1aracuichijlla."
                },
                "8": {
                    "verse_nr": "8",
                    "verse": "Alli yuyaihuan canguichij. Pipish paicunapaj quiquin yuyaimanta yanga parlocunata parlashpa, \u00f1ataj cancunata crichinman. Paicunaca, mana Cristomantachu yachachin, ashtahuanpish runacuna yachachishca, cai pacha yuyaicunallatami yachachincuna."
                },
                "9": {
                    "verse_nr": "9",
                    "verse": "Dios tucui ima\u00a0shina cashcamari, Cristopaj cuerpopi causacun."
                },
                "10": {
                    "verse_nr": "10",
                    "verse": "Cancunaca, Cristohuan shujlla tucushcamantami, tucuita charinguichij. Paica, ima rurai tucunata charijcunatapish, ima mandanata charijcunatapish, Mandaj Umami."
                },
                "11": {
                    "verse_nr": "11",
                    "verse": "Cancuna Cristohuan shujlla tucujpimi Paica, charishca aicha punta carata maquihuan p&#39;itij\u00a0shina, cancunapaj aicha millai munaicunata ruranata saquichirca. Aicha punta carata maquihuan p&#39;itishcaca, mana chaita rurai tucunchu."
                },
                "12": {
                    "verse_nr": "12",
                    "verse": "Cancuna bauti\u017aarishpaca, Cristohuanmi pambashca carcanguichij. Taita Diosca, tucuita rurai tucuj cashpa, Cristota hua\u00f1ushcacunapaj chaupimanta causachishcata crishcamantami, cancunapish Cristohuan causarircanguichij."
                },
                "13": {
                    "verse_nr": "13",
                    "verse": "Sarunca, charishca aicha punta carata manaraj p&#39;itichishca\u00a0shina, millai shunguta manaraj mushujyachishca cashpami, juchayuj cashpa hua\u00f1ushca carcanguichij. Chashna cajpipish Taita Diosca, cancunapaj tucui juchacunata perdonashpami, Cristondij causachirca."
                },
                "14": {
                    "verse_nr": "14",
                    "verse": "Chaita rurangapajca, Mandashcata \u00f1ucanchij mana pajtachi tucushcamanta, \u00f1ucanchijta juchachicuj quillcatarajmi anchuchirca. Cristota cruzpi chacatashpami, chaitaca anchuchirca."
                },
                "15": {
                    "verse_nr": "15",
                    "verse": "Cristohuanmi, imatapish rurai tucujcunatapish, ca\u017auchishpa charicujcunatapish, paicunapaj maquipi charicushcataca tucuita quichurca. \u00d1a mishashpa, tucuicunapaj \u00f1aupajpi cumurichishpaca, Cristotami mishaj cashcata ricuchirca."
                },
                "16": {
                    "verse_nr": "16",
                    "verse": "Chaimanta cancunataca, imata micushcamantapish, imata ubyashcamantapish, fiesta punllacunamanta, llullu luna punllacunamanta, sabadocunamantapish, pi ama imata nishpa juchachichun."
                },
                "17": {
                    "verse_nr": "17",
                    "verse": "Chai ruraicunaca, Cristo shamuna cashcata ricuchijllami. Ashtahuanpish Cuerpoca Cristopajmari."
                },
                "18": {
                    "verse_nr": "18",
                    "verse": "Angelcunata cumurishpa adorajcunaca, \u00f1ataj cancunataca ima japina illajta saquinman. Paicunaca manapish ricushcapimi satirishpa, alli yachaj\u00a0shina, quiquin aicha yuyaillamanta surcushcata yachachincuna."
                },
                "19": {
                    "verse_nr": "19",
                    "verse": "Paicunaca, mandaj Uma caj Cristohuanca, mana shujlla tucushcacunachu. Paipaj cuerpopi cajcunataca, Paimi tucui mucucunapi, angucunata tandachishpa, shujllata rurashca, tucui imalla tiyajcunatapish carashpa sinchiyachicun. Chashnami paipaj Cuerpotaca, Taita Dios munashca\u00a0shina hui\u00f1achin."
                },
                "20": {
                    "verse_nr": "20",
                    "verse": "Cancunaca cai pachallapi ruracushcataca saquingapajmari, Cristohuan hua\u00f1urcanguichij. Chashna hua\u00f1ushca cashca jahuaca, \u00bfima nishpataj chai mandashcacunallatataj ca\u017aushpa, saruncunaman ruracushcacunallapitaj catinguichigari?"
                },
                "21": {
                    "verse_nr": "21",
                    "verse": "Cancunataca: \u00abAma chaita japingui, ama caita micungui, ama japiringuillapish\u00bb nincunami."
                },
                "22": {
                    "verse_nr": "22",
                    "verse": "Tucui chaicunaca, chingarijlla micunacunamanta mandashca, tucurijlla mandashcacunami. Runacunallataj quiquin yuyaimanta surcushpa yachachishcallami."
                },
                "23": {
                    "verse_nr": "23",
                    "verse": "Chaicunaca allitajmari yuyachin, ashtahuan yachajta ruraipaj\u00a0shinatajmari ricurin. Diosta yuyarij tucushca canata, mana jatun tucushca\u00a0shina ricurinata, aichata llaquichinallatami yachachin. Chashna cashpapish, aicha munaicunataca mana jarcai tucunchu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ima\u00a0shina Diospajlla causanata yachachishcami - Cancunaca, Cristohuan \u00f1a causarishcataj cashpaca, jahua pachapi tiyajcunallata yuyaichij. Chaipica Cristomi, Taita Diospaj alli maqui ladopi tiyacun."
                },
                "2": {
                    "verse_nr": "2",
                    "verse": "Jahua pachapi imalla tiyajcuna yuyailla caichij. Ama cai pachapi tiyajcunataca yuyaichijchu."
                },
                "3": {
                    "verse_nr": "3",
                    "verse": "Cancunaca, Cristohuanmi hua\u00f1urcanguichij. Chaimantami cancunapaj causaica, Cristollahuantaj Diospaj maquipi pacashca tiyacun."
                },
                "4": {
                    "verse_nr": "4",
                    "verse": "Cancunaman causaita cucuj Cristo ricurijpica, cancunapish Pai sumaj achij nicuj caj\u00a0shinallatajmi ricuringuichij."
                },
                "5": {
                    "verse_nr": "5",
                    "verse": "Chaimanta cancunaca, cancunapi tiyaj mana alli munaicunataca tucuita hua\u00f1uchichij. Manaraj ca\u017aarashpa chayarinacunata, ima mapa ruraicunata, millai yuyaicunata, mapa munaicunata, mitsa canata, tucuita saquichij. Chaica rurashcalla diosta adoracushca\u00a0shinallatajmi."
                },
                "6": {
                    "verse_nr": "6",
                    "verse": "Taita Diosta mana ca\u017aushpa, chashna mana allita rurajcunataca, Paica jatunta p&#39;i\u00f1arishpami llaquichinga."
                },
                "7": {
                    "verse_nr": "7",
                    "verse": "Cancunapish \u00f1aupa mana ca\u017aushpa puricushpaca, chai mana alli ruraicunallapitajmi causarcanguichij."
                },
                "8": {
                    "verse_nr": "8",
                    "verse": "Ashtahuanpish cunanca, caicunatapishmi saquina canguichij: P&#39;i\u00f1arinata, shungullapi hua\u00f1urinata, llaquichina yuyaicunata, Diosta c&#39;aminata, pinganayaj mapa shimicunata rimanatapishmi saquinataj canguichij."
                },
                "9": {
                    "verse_nr": "9",
                    "verse": "Chai mauca causaipi ima munarishcacunata ruranataca, \u00f1amari llatanarishpa shitaj\u00a0shina, tucuita saquircanguichij. Chaimanta \u00f1a ama caishuj chaishuj llullanacuichijchu."
                },
                "10": {
                    "verse_nr": "10",
                    "verse": "Cunanca mushuj yuyaitami charinguichij. Diosca chai mushuj yuyaitaca, pai\u00a0shina tucungacama, paita alli rijsichun mushujyachicunllami."
                },
                "11": {
                    "verse_nr": "11",
                    "verse": "Chaimanta cunanca judiocunapish, griegocunapish, charishca aicha punta carata p&#39;itishcacunapish, chaita mana rurashcacunapish, shujtaj llajta runacunapish, urcu runacunapish, amota servijcunapish, mana servijcunapish \u00f1a mana ch&#39;icanchu. Cristoca tucuicunapajmi, paica tucuicunahuanmi causacun."
                },
                "12": {
                    "verse_nr": "12",
                    "verse": "Cunanca, Taita Dios c&#39;uyashpa agllashca, Paipajllamari canguichij. Chaimanta, mushuj churanata churarij\u00a0shinaca: Tucui shunguhuan llaquinacuj, alli shungu, mana jatun tucushca, mana p&#39;i\u00f1arishpa shuyajcuna caichigari."
                },
                "13": {
                    "verse_nr": "13",
                    "verse": "P&#39;i\u00f1ashpa maijan imata juchachijpipish, Cristo perdonashca\u00a0shinallataj cancunapish ama p&#39;i\u00f1anacushpa, caishuj chaishuj perdonanacuichijlla."
                },
                "14": {
                    "verse_nr": "14",
                    "verse": "Cai tucuimanta yallica, c&#39;uyaitami churanata churarishca\u00a0shina cana canguichij. C&#39;uyaimi tucuicunata shujllata ruran."
                },
                "15": {
                    "verse_nr": "15",
                    "verse": "Taita Dios cushca sumaj causaica, tucui cancunata shungupi yuyachichun. Diosca sumajta causachunmi, cancunataca shujlla cuerpo cachun agllarca. Chaimanta Diostaca, pagui nicuichijlla."
                },
                "16": {
                    "verse_nr": "16",
                    "verse": "Cancunapaj shungupica, Cristo yachachishca shimicunalla junda tiyachun. Chaicunata caishuj chaishuj yachachinacuichij, yuyachinacuichij. Salmocunahuan, cantanacunahuan, Diospaj Esp\u00edritu yuyachishca cantocunahuan, Apunchij Jesusta pagui nishpa, tucui shunguhuan cantaichij."
                },
                "17": {
                    "verse_nr": "17",
                    "verse": "Imata rurashpapish, imata rimashpapish tucuillatataj Apunchij Jes\u00fas alli nishca cachun ruraichij. Paillamantataj Yaya Diostapish pagui nichij."
                },
                "18": {
                    "verse_nr": "18",
                    "verse": "Crijcunapaj huasi ucu causaita yachachishcami - Huarmicuna, cancunapaj quiquin cusata alli ca\u017auichij. Apunchij Jesusta crij huarmicunaca, chashna ca\u017aujcuna canami alli."
                },
                "19": {
                    "verse_nr": "19",
                    "verse": "Cusacunapish, cancunapaj quiquin huarmita c&#39;uyaichij. Ama paicunahuan ch&#39;anquicuna caichijchu."
                },
                "20": {
                    "verse_nr": "20",
                    "verse": "Huahuacunapish, cancunapaj yaya mamataca tucuipi ca\u017auichij. Chashna ca\u017aujcuna cajpimi, Apunchij Jesuspish cancunahuan cushicun."
                },
                "21": {
                    "verse_nr": "21",
                    "verse": "Yaya mamapish, cancunapaj huahuacunata ama p&#39;i\u00f1achichijchu. Cancuna p&#39;i\u00f1achijpica, \u00f1a mana imata ashtahuan uyanachingachu."
                },
                "22": {
                    "verse_nr": "22",
                    "verse": "Servijcunapish, cai pacha cancunapaj amocuna imalla mandashcata ca\u017auichij. Ama paicuna ricucujllapi, alli ricuringaraiculla alli ruraj tucuichijchu. Ashtahuanpish Taita Diosta manchashpa, tucui shunguhuan alli servichij."
                },
                "23": {
                    "verse_nr": "23",
                    "verse": "Ama runacunapajta ruracuj\u00a0shinalla ruraichijchu, ashtahuanpish Apunchij Jesuspajtataj ruracuj\u00a0shina, tucui shunguhuan imatapish ruraichij."
                },
                "24": {
                    "verse_nr": "24",
                    "verse": "Cancunaca, cancunapaj Amo Apunchij Jesustamari servicunguichij. Chaimanta cancuna rurashcamantaca, paipaj maquimantami chasquinguichij. Chaitaca yachanguichijmi."
                },
                "25": {
                    "verse_nr": "25",
                    "verse": "Maijanpish mana allita rurashpaca, mana allillatatajmi japinga. Diosca pimanpish, mana \u00f1ahuita ricushpalla, imata cungachu."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Amocuna, cancunapish jahua pachapica, jatun Amota charinguichijmi. Chaimanta cancunapish cancunata servijcunapajca, imatapish cashcata, allita ruraichij."
                },
                "2": {
                    "verse_nr": "2",
                    "verse": "Diosta ma\u00f1achunmi cunashca - Diosta ma\u00f1anataca mana shaicurishpa, paita pagui nishpa ma\u00f1aracuichijlla."
                },
                "3": {
                    "verse_nr": "3",
                    "verse": "Pi mana yachashca alli huillaita huillajpi, uyajcunaman uyana yuyaita Apunchij Jes\u00fas cuchun, \u00f1ucanchijmantapish ma\u00f1apanguichij. \u00d1ucaca alli huillaita huillacushcamantami, caipi pre\u017au tiyacuni."
                },
                "4": {
                    "verse_nr": "4",
                    "verse": "\u00d1uca huillana cashca\u00a0shinallataj alli huillangapajmi, Diosta ma\u00f1achun nipani."
                },
                "5": {
                    "verse_nr": "5",
                    "verse": "Mana crijcunahuan cashpapish, yachajcuna\u00a0shinataj purichij. Paicunaman huillanalla cajpica, huillacuichijlla."
                },
                "6": {
                    "verse_nr": "6",
                    "verse": "Cachihuan churashpa mishquiyachishca\u00a0shina, sumaj shimicunahuan rimanguichij. Pi imata tapujpipish, ima\u00a0shina paicunaman huillanata yachanami canguichij."
                },
                "7": {
                    "verse_nr": "7",
                    "verse": "Tucuchingapajmi \u2018\u00bfAllillachu canguichij?\u2019 nishca - Apunchij Jesusta \u00f1ucahuan alli servij, chai yuyai pajtachij, c&#39;uyashca huauqui Tiquicomi \u00f1uca imanalla cashcataca cancunaman alli huillanga."
                },
                "8": {
                    "verse_nr": "8",
                    "verse": "Paitaca, chaipajllatajmi cancunapajman cacharcani. Cancuna imanalla cashcata ricushpa, alli yuyaicunata cushpa cancunapaj shunguta cushichichunpishmi cachani."
                },
                "9": {
                    "verse_nr": "9",
                    "verse": "\u00d1ucanchij c&#39;uyashca, tucuita alli pajtachij huauqui Onesimotapishmi, Tiquicohuan cachani. Onesimoca cancunapurallataj cashcamantaca, paimi caipi tucui imalla tucushcataca, callarishpa cancunaman huillanga."
                },
                "10": {
                    "verse_nr": "10",
                    "verse": "\u00d1ucahuan pre\u017au tiyacuj Aristarcopish, Bernabepaj sobrino Marcospish tucui cancunata \u2018\u00bfAllillachu canguichij?\u2019 ninmi. Marcosmantaca \u00f1ami cancunata mandarcani. Chaimanta, pai cancunapajman rijpica, alli chasquipanguichij."
                },
                "11": {
                    "verse_nr": "11",
                    "verse": "Justo nishca Jes\u00fas shuti huauquipish \u2018\u00bfAllillachu canguichij?\u2019 ninmi. Charishca aicha punta carata p&#39;itichishca crijcunapuramantaca, paicuna ishquillami Taita Dios mandacuntaca \u00f1ucahuan yachachicun. Paicunami \u00f1uca shunguta samachincuna."
                },
                "12": {
                    "verse_nr": "12",
                    "verse": "Cristota servij, cancunapura Epafraspish cancunataca, \u2018\u00bfAllillachu canguichij?\u2019 ninmi. Cancunamantaca sinchi crijcuna cachun, ama pandarichun, Taita Dios munashcataca tucuita alli pajtachijcuna cachun, Diosta ma\u00f1acunllami."
                },
                "13": {
                    "verse_nr": "13",
                    "verse": "Epafras cancuna yuyailla cashcataca, \u00f1ucataj yachashpami huillani. Paica Laodiceapi, Hierapolispi causacuj crijcunatapish yuyaricunllami."
                },
                "14": {
                    "verse_nr": "14",
                    "verse": "C&#39;uyashca doctor Lucaspish, Demas shuti huauquipish cancunataca, \u2018\u00bfAllillachu canguichij?\u2019 ninmi."
                },
                "15": {
                    "verse_nr": "15",
                    "verse": "Laodiceapi causacuj huauquicunamanpish, \u00f1ucanchij \u2018\u00bfAllillachu canguichij?\u2019 nishcata huillapaichij. Ninfas shuti huauquitapish, paipaj huasipi tandanacuj crijcunatapish \u201c\u00a0\u2018\u00bfAllillachu canguichij?\u2019 ninmi\u201d nipaichij."
                },
                "16": {
                    "verse_nr": "16",
                    "verse": "Cai quillcata cancuna \u00f1a tucui ricushca q&#39;uipaca, Laodiceapi causacuj tandanacushca crijcunapish caicunata ricuchun, chaiman cachapanguichij. Shinallataj caishuj quillca Laodiceamanta chayamujpica, chaitapish alli ricunguichij."
                },
                "17": {
                    "verse_nr": "17",
                    "verse": "Huauqui Arquipomanpish, Apunchij Jes\u00fas ima ruranata mingashcataca chai yuyai pajtachichun nipaichij."
                },
                "18": {
                    "verse_nr": "18",
                    "verse": "Pablomi cancunataca, \u2018\u00bfAllillachu canguichij?\u2019 nishpa, \u00f1uca quiquin maquihuan quillcani. \u00d1uca caipi pre\u017au cashcatapish ama cungaringuichijchu. Diosca, cancunaman Paipaj jatun c&#39;uyaita cushca cachun. Chashna cachun."
                }
            }
        }
    }
}