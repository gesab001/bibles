{
    "version": "MTDS",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Causaita cuj Shimica Jesucristollatajmi - Cancunamanca, callarimantapacha Tiyajta, \u00f1ucanchij rinrinhuantaj uyashcata, \u00f1ucanchij \u00f1ahuihuantaj ricushcata, ima\u00a0shina cajtapish alli rijsishpa, \u00f1ucanchij maquihuantaj japirishcatami huillanchij. Paica Causaita cuj Rimashca Shimimi."
                },
                "2": {
                    "verse_nr": "2",
                    "verse": "Causaita cuj shamushpa ricuchijpi \u00f1ucanchijtaj ricushpami, Paica hui\u00f1ai causaita cuj cashcata huillacunchij. Paica Yayahuan tiyacushpa, \u00f1ucanchijpajman shamujpimi ricurcanchij."
                },
                "3": {
                    "verse_nr": "3",
                    "verse": "\u00d1ucanchijca, Yaya Dioshuantaj, Paipaj Churi Jesucristohuantajmi shujlla canchij. Chaimanta cancunapish, \u00f1ucanchijhuan shujlla cachun nishpami, imata ricushcata, uyashcataca cancunaman huillacunchij."
                },
                "4": {
                    "verse_nr": "4",
                    "verse": "Cushicuna cashca\u00a0shina cancuna cushicuchun nishpami, caicunataca quillcashpapish huillacunchij."
                },
                "5": {
                    "verse_nr": "5",
                    "verse": "Luzpi purishunchij - Jesucristomi \u00f1ucanchijmanca: \u2018Taita Diosca Achij Luzmari, Paipica ima amsa mana tiyanchu\u2019 nishpa yachachirca. Chaitami cancunamanca huillacunchij."
                },
                "6": {
                    "verse_nr": "6",
                    "verse": "\u2018Paihuan shujllami canchij\u2019 nishpapish, amsallapitaj causashpaca llullanchijmi. Cashcatataj yachachishcataca mana ruracunchijchu."
                },
                "7": {
                    "verse_nr": "7",
                    "verse": "Ashtahuanpish Dios luzpi caj\u00a0shinallataj, \u00f1ucanchijpish luzpi causashpaca, caishuj chaishuj apanacunchijmi. Chashnallataj Diospaj Churi Jesucristopaj yahuarmari \u00f1ucanchij tucui juchacunataca anchuchin."
                },
                "8": {
                    "verse_nr": "8",
                    "verse": "\u2018Ima juchata mana charinchijchu\u2019 nishpaca, \u00f1ucanchij quiquinllatajmi umarinchij. Cashcatataj huillashcataca, manaraj entendishcanchijchu."
                },
                "9": {
                    "verse_nr": "9",
                    "verse": "Ashtahuanpish \u00f1ucanchij juchacunata huillajpica, Diosca Pai nishcata pajtachij, cashcata ruraj cashcamantaca, juchacunataca perdonangami, tucui ima millaitapish anchuchingami."
                },
                "10": {
                    "verse_nr": "10",
                    "verse": "\u2018Mana ima juchayuj canchijchu\u2019 nishpaca, Diostamari llullata ruranchij. Paipaj Shimi nishcatapish manaraj chasquishcanchijchu."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00d1uca c&#39;uyashca huahuacuna, cancuna ima millaita ama rurachun nishpami, caicunataca quillcani. Maijan ima millaita rurashca cajpipish, \u00f1ucanchijmanta Yayahuan Rimajta charinchijmari. Paica, cashcata ruraj Jesucristomi."
                },
                "2": {
                    "verse_nr": "2",
                    "verse": "Paica, \u00f1ucanchij juchacunamanta hua\u00f1ushpa, tucui \u00f1ucanchij juchacunata anchuchijmari. Mana \u00f1ucanchij juchacunallamantachu hua\u00f1urca, ashtahuanpish tucui cai pachapi causajcunapaj juchacunamantapishmi hua\u00f1urca."
                },
                "3": {
                    "verse_nr": "3",
                    "verse": "Dios mandashcacunata ca\u017aushcapimi, Paita rijsij cashcataca \u00f1ucanchijllataj yachai tucunchij."
                },
                "4": {
                    "verse_nr": "4",
                    "verse": "Maijanpish: \u00ab\u00d1ucaca, Diosta rijsinimi\u00bb nishpapish, Pai mandashcacunata mana pajtachishpaca, llullallami. Cashcatataj yachachishcataca, manaraj entendishcachu."
                },
                "5": {
                    "verse_nr": "5",
                    "verse": "Ashtahuanpish Dios imalla nishcata rurajmari, Taita Diosta c&#39;uyashcatatajca ricuchin. Chashna cashpami \u00f1ucanchijca, Paihuan shujlla cashcataca yachanchij."
                },
                "6": {
                    "verse_nr": "6",
                    "verse": "Maijanpish \u2018Dioshuanmi cani\u2019 nijca, Jesucristo causashca\u00a0shinallatajmari causana."
                },
                "7": {
                    "verse_nr": "7",
                    "verse": "Huauquicuna, panicuna, mana ima shujtaj manaraj mandashca mushujtachu cancunamanca quillcani. Callarimanta cancuna yachashca, \u00f1aupa mandashcallatatajmi quillcani. Chai \u00f1aupa mandashcataca, \u00f1amari callarimanta uyashcanguichij."
                },
                "8": {
                    "verse_nr": "8",
                    "verse": "Shina cajpipish, mushujta mandacuj\u00a0shinamari quillcani. Caitaca, Jesucristo rurashca\u00a0shinallataj, cancunapish ruranatajmi canguichij. \u00d1amari amsaca chingarimucun, cunanca achijyachij luztajmari \u00f1a achijyachicun."
                },
                "9": {
                    "verse_nr": "9",
                    "verse": "Maijanpish, \u2018Achijyachij luzpimi causani\u2019 nishpapish, paipaj huauquita p&#39;i\u00f1ajca, amsapirajmi causacun."
                },
                "10": {
                    "verse_nr": "10",
                    "verse": "Paipaj huauquita c&#39;uyajca, achij luzpimi causacun. Paitaca, \u00f1a mana ima \u00f1itcachi tucungachu."
                },
                "11": {
                    "verse_nr": "11",
                    "verse": "Ashtahuanpish paipaj huauquita p&#39;i\u00f1ajca amsapimi, amsallapitajmi causacun. Chai amsallataj \u00f1ahui mana ricujta\u00a0shina rurajpimi, maiman ricushcatapish mana yachan."
                },
                "12": {
                    "verse_nr": "12",
                    "verse": "C&#39;uyashca huahuacuna, Diosca cancunapaj juchacunataca, Jesucristomantami perdonashca. Chashna cajpimi, cancunaman caita quillcani."
                },
                "13": {
                    "verse_nr": "13",
                    "verse": "Yayacuna, ima manaraj tiyajpi \u00f1a Tiyajta yachaj chayashcamantami, cancunaman quillcani. Q&#39;uipalla hui\u00f1aicuna, cancunaca diablota mishashcanguichijmari. Chaimantami cancunamanpish quillcani. Huahuacuna, cancunapish Yaya Diosta rijsinguichijmi, cancunamanpish quillcanimi."
                },
                "14": {
                    "verse_nr": "14",
                    "verse": "Yayacuna, cancunaca ima manaraj tiyajpi, \u00f1aupamanta \u00f1a tiyajta rijsinguichijmi. Chaimantami cancunaman quillcani. Q&#39;uipalla hui\u00f1aicuna, cancunamanca sinchi crijcuna cajpi, Diospaj Shimitapish shungupi huaquichijcuna cajpi, diablotapish mishajcuna cajpimi cancunamanca quillcani."
                },
                "15": {
                    "verse_nr": "15",
                    "verse": "Cai pachataca ama c&#39;uyaichijchu - Cancunaca cai pachatapish, cai pachapi imalla tiyajcunatapish ama c&#39;uyaichijchu. Cai pachata c&#39;uyajca, Yaya Diostaca mana c&#39;uyanchu."
                },
                "16": {
                    "verse_nr": "16",
                    "verse": "Cai pachapi tiyaj millai munaicunapish, \u00f1ahuihuan ricushpa munana mana allicunapish, charishcacunahuan jatun tucunapish mana Diosmanta shamunchu, cai pachallamantatajmi shamun."
                },
                "17": {
                    "verse_nr": "17",
                    "verse": "Cai pachaca tucui millai munaicunandij chingaringallami. Ashtahuanpish Taita Dios munashcata rurajca, hui\u00f1aita causacungallami."
                },
                "18": {
                    "verse_nr": "18",
                    "verse": "Cristo tucujcunamanta huaquichiringuichij - C&#39;uyashca huahuacuna, \u00f1amari tucuri punllacuna chayamushca. \u2018Cristota p&#39;i\u00f1ashpa, Cristo tucushpa shamuj tiyangami\u2019 nishcata uyarcanguichijmi. Cancuna uyashca\u00a0shinallataj \u00f1amari Cristota p&#39;i\u00f1ajcunaca achcacuna tiyan. Chaita ricushpami chai tucuri punllacuna \u00f1a chayamushcataca yachanchij."
                },
                "19": {
                    "verse_nr": "19",
                    "verse": "Paicunaca \u00f1ucanchijpurallamantatajmi llujshirca. \u00d1ucanchijpurapi cashca cashpapish manapish \u00f1ucanchijpurachu cashca. \u00d1ucanchijpura cashca cashpaca, \u00f1ucanchijllahuantajmi saquirinman carca. Mana tucuicuna \u00f1ucanchijpura cashcata yachachunmi chashna tucushca."
                },
                "20": {
                    "verse_nr": "20",
                    "verse": "Ashtahuanpish cancunaca Jucha illaj Dios cushca Espirituta charishcamantami, tucuita yachanguichij."
                },
                "21": {
                    "verse_nr": "21",
                    "verse": "Cashcatataj yachachishca cai shimicunata mana yachajpi, yachachun nishpaca mana quillcanichu. Ashtahuanpish cashcatataj yachanataca cancunallataj yachanguichijmi. Chaimantami cancunamanca quillcani. Cashcatataj yachachishca shimicunamantaca ima llulla mana llujshinchu."
                },
                "22": {
                    "verse_nr": "22",
                    "verse": "\u00bfPitaj llulla? \u201cJesusca, mana Quishpichij Cristochu\u201d nijmi llulla. Chashna nijca, Cristota p&#39;i\u00f1ajmi. Yayatapish, Churitapish \u2018Mana tiyanchu\u2019 nijmi Cristota p&#39;i\u00f1ajca."
                },
                "23": {
                    "verse_nr": "23",
                    "verse": "\u2018Jesusca mana Diospaj Churichu\u2019 nijcunaca, mana Yaya Diospajchu. \u2018Jesusca Diospaj Churimi\u2019 nijca, Taita Diospajmi."
                },
                "24": {
                    "verse_nr": "24",
                    "verse": "Cancunaca, callarimanta uyashcata shungupi alli huaquichichij. Callarimanta imalla uyashcata shungupi huaquichishca cashpaca Churihuanpish, Yayahuanpish shujllami canguichij."
                },
                "25": {
                    "verse_nr": "25",
                    "verse": "Jesucristoca hui\u00f1ai causaitamari, \u00f1ucanchijmanca cusha nirca."
                },
                "26": {
                    "verse_nr": "26",
                    "verse": "Llullashpa cancunata crichisha nijcuna tiyajpimi caicunataca quillcani."
                },
                "27": {
                    "verse_nr": "27",
                    "verse": "Shina cajpipish, cancunaca Jesucristo cushca Espiritutami chasquircanguichij. Chaimanta mana pi shujtaj yachachijta charina tucunguichijchu. Cancunaman cushca Espiritumi cashcatataj tucuita yachachicun. Shina cajpica, Diospaj Esp\u00edritu yachachicushca\u00a0shinallataj Jesucristohuan causaichijlla."
                },
                "28": {
                    "verse_nr": "28",
                    "verse": "Diosmantaca amataj ch&#39;icanyashunchijchu - Cunanca c&#39;uyashca huahuacuna, Jesucristo ricurijpi mana manchashpa \u00f1ahui \u00f1ahui ricuringapaj paihuan shujlla caichijlla. Chashna cashpami Pai shamujpi Paipaj \u00f1aupajpica, mana pingarishpa anchurina tucushun."
                },
                "29": {
                    "verse_nr": "29",
                    "verse": "Jesucristotaca cashcata ruraj cashcatami rijsinguichij. Shinallataj pipish cashcata ruraj cashpaca, Diospaj huahua cashpa chashna cashcata yachaichij."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00a1Yaya Dios ima\u00a0shina jatunta c&#39;uyashcata \u00f1ucanchijtaca, Paipaj huahuacunata rurashcata yuyarichigari! \u00a1Chaimantami cai pachapaj cajcunaca, Paita mana rijsishcamanta, \u00f1ucanchijtapish mana rijsincuna!"
                },
                "2": {
                    "verse_nr": "2",
                    "verse": "\u00d1uca c&#39;uyashcacuna, \u00f1ucanchijca \u00f1a Diospaj huahuacuna cashpapish, shamuj punllapi \u00f1ucanchij ima\u00a0shina cana cashcataca manaraj ricushcanchijchu. Shina cajpipish Jesucristo ricurijpica, Pai\u00a0shina cana cashcataca yachanchijmi. Pai ima\u00a0shina cajta ricushcamanta, Pai\u00a0shinami cashun."
                },
                "3": {
                    "verse_nr": "3",
                    "verse": "Maijanpish chai yuyailla shuyacujca, Jesucristo ima jucha illaj caj\u00a0shinallataj cangapajmi, pai quiquinllataj millaimanta chuyayacun."
                },
                "4": {
                    "verse_nr": "4",
                    "verse": "Maijanpish millaita rurajca, Dios Mandashcatami p&#39;aquin. Dios Mandashcata p&#39;aquinami jucha."
                },
                "5": {
                    "verse_nr": "5",
                    "verse": "Jesucristo cai pachaman shamushpaca, \u00f1ucanchij juchacunata anchuchingapaj shamushcatapish, Paipica ima jucha mana tiyashcatapish yachanguichijmi."
                },
                "6": {
                    "verse_nr": "6",
                    "verse": "Maijanpish Paihuan cashpaca, \u00f1a mana juchata rurashpa causanchu. Maijanpish millaita rurashpa causajca, Paitaca mana ricushcachu, mana rijsishcapishchu."
                },
                "7": {
                    "verse_nr": "7",
                    "verse": "C&#39;uyashca huahuacuna, \u00f1ataj cancunata pi crichinman. Maijanpish Dios munashcata rurajca, cashcata ruraj Cristo\u00a0shinallataj cashcata rurajmi."
                },
                "8": {
                    "verse_nr": "8",
                    "verse": "Maijanpish millaita rurashpa causajca, diablopajmi. Diabloca callarimantapachami juchata rurarca. Diospaj Churi Jesucristoca, diablo imalla rurashcata chingachingapajmi shamurca."
                },
                "9": {
                    "verse_nr": "9",
                    "verse": "Maijanpish Diospaj huahuataj tucushca cashpaca, Taita Dios cushca mushuj causaita charishcamanta, \u00f1a mana millaita rurashpa causai tucunchu. Diospaj huahuataj cashcamantami, \u00f1a mana juchata rurashpa causai tucun."
                },
                "10": {
                    "verse_nr": "10",
                    "verse": "Maijanlla Diospaj huahuacuna cashcatapish, diablopaj huahuacuna cashcatapish, cashnapi ricunallamari: Maijanpish Dios munashcata mana ruraj, quiquin huauquitapish mana c&#39;uyajca, mana Diospaj huahuachu."
                },
                "11": {
                    "verse_nr": "11",
                    "verse": "Caishuj chaishuj c&#39;uyanacushunchij - Cancunaca callarimantami: \u201cCaishuj chaishujhuan c&#39;uyanacuichij\u201d nishpa huillashcataca uyarcanguichij."
                },
                "12": {
                    "verse_nr": "12",
                    "verse": "\u00d1ucanchijca, Ca\u00edn\u00a0shinaca mana canachu canchij. Paica diablopaj cashpami, paipaj quiquin huauquita hua\u00f1uchirca. \u00bfImamanta paipaj huauquita hua\u00f1uchishcata yachanguichijchu? Pai rurashcacunaca millai cajpi, huauquipaj rurashcacunaca alli cajllapimi hua\u00f1uchishca."
                },
                "13": {
                    "verse_nr": "13",
                    "verse": "\u00d1uca huauquicuna, cai pachapaj cajcuna cancunata p&#39;i\u00f1ajpica, ama mancharichijchu."
                },
                "14": {
                    "verse_nr": "14",
                    "verse": "\u00d1ucanchij huauquicunata c&#39;uyashpami, hua\u00f1ushca cashcamanta, hui\u00f1ai causaiman ch&#39;imbashcata yachanchij. Pipish paipaj huauquita mana c&#39;uyajca, hua\u00f1ushca\u00a0shinallatajmi."
                },
                "15": {
                    "verse_nr": "15",
                    "verse": "Maijanpish paipaj huauquita p&#39;i\u00f1ajca, hua\u00f1uchij runallatajmi. Maijanpish hua\u00f1uchijca, hui\u00f1ai causaita mana charishcataca yachanguichijmi."
                },
                "16": {
                    "verse_nr": "16",
                    "verse": "Jesucristoca, \u00f1ucanchijpaj randimi hua\u00f1urca. Chaimantami c&#39;uyana ima\u00a0shina cashcataca yachanchij. \u00d1ucanchijpish \u00f1ucanchij huauquicunata c&#39;uyashpaca, paicunamanta hua\u00f1una cajpipish, hua\u00f1unallami canchij."
                },
                "17": {
                    "verse_nr": "17",
                    "verse": "Ashtahuanpish paipaj huauqui ima illaj cashcata ricushpapish, cai pachapi charishca jahua, mana imallatapish cujca, \u00bfima\u00a0shinataj Diospaj c&#39;uyaitaca paipaj shungupi charingari?"
                },
                "18": {
                    "verse_nr": "18",
                    "verse": "\u00d1uca c&#39;uyashca huahuacuna, ama shimillahuan, c&#39;allullahuan \u2018C&#39;uyanimi\u2019 nishunchijchu. Ashtahuanpish imatapish rurashpataj, c&#39;uyashcataca ricuchishunchij."
                },
                "19": {
                    "verse_nr": "19",
                    "verse": "Chashna c&#39;uyaj cashpami, cashcata yachachijpaj cashcata yachanchij. Shinallataj \u00f1ucanchij shungullapitajmi, Diospaj \u00f1aupajpi alli cashcamanta mana manchashun."
                },
                "20": {
                    "verse_nr": "20",
                    "verse": "\u00d1ucanchij shungullataj juchachijpica, Taita Dioscarin \u00f1ucanchij shungutapish yalli yachaj cashcamanta, tucuitamari yachan."
                },
                "21": {
                    "verse_nr": "21",
                    "verse": "\u00d1uca c&#39;uyashcacuna, \u00f1ucanchij shungupish imata mana juchachijpica, Diospaj \u00f1aupajpipish mana manchashunchu."
                },
                "22": {
                    "verse_nr": "22",
                    "verse": "Pai mandashcata ca\u017aushpa, Pai munashcata rurashpa causacushpami, Diosta \u00f1ucanchij imata ma\u00f1ashpapish paimanta chasquinchij."
                },
                "23": {
                    "verse_nr": "23",
                    "verse": "Diosca caitami mandashca: Paipaj Churi Jesucristota crichun. Shinallataj Pai mandashca\u00a0shinataj, caishuj chaishujhuan c&#39;uyanacuchun nishcami."
                },
                "24": {
                    "verse_nr": "24",
                    "verse": "Taita Dios mandashcacunata ca\u017aujca, Dioshuanmi causan, Diospish paihuanmi causan. Dios Paipaj Espirituta \u00f1ucanchijman cushcamantami, Pai \u00f1ucanchijpi causacushcataca yachanchij."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ima espirituhuan huillacujta alli rijsinguichijraj - C&#39;uyashca huauqui panicuna, ama tucui espiritucuna huillachishcata crichijllachu. \u00d1amari cai pachapica, achca llulla huillajcuna puricun. Chaimanta, maijan huillajpipish, \u2018\u00bfDiospaj Esp\u00edritu huillachijpitajchu huillacun, imam\u00ed?\u2019 alli ricuichijraj."
                },
                "2": {
                    "verse_nr": "2",
                    "verse": "Diospaj Espiritutaj huillachicushcata yachangapajca, cashna nijtami uyana canguichij: \u201cJesucristoca, aichayuj runa tucushpami shamushca\u201d nijca, Diospaj Espirituhuanmi."
                },
                "3": {
                    "verse_nr": "3",
                    "verse": "Cutin Jesucristota manapish aichayuj tucushcata huillajca, mana Diospaj Espirituhuanchu, Cristota p&#39;i\u00f1ajpaj espirituhuanmi. Chai shamuna cashcataca \u00f1ami uyarcanguichij, chaimari \u00f1a cai pachapi puricun."
                },
                "4": {
                    "verse_nr": "4",
                    "verse": "C&#39;uyashca huahuacuna, cancunaca Diospajmi canguichij. Cancunapi causacujca, cai pachapaj cajcunapi causacujta yallimari. Chaimanta paicunataca, \u00f1ami mishashcanguichij."
                },
                "5": {
                    "verse_nr": "5",
                    "verse": "Chaicunaca, cai pachapaj cashcamanta, cai pachapajllatami rimancuna. Paicunataca, cai pachapaj cajcunaca uyanllacunami."
                },
                "6": {
                    "verse_nr": "6",
                    "verse": "\u00d1ucanchijca, Taita Diospajmari canchij. Taita Diospaj cajcunaca, \u00f1ucanchijtaca uyanllami. Mana Taita Diospaj cajcunaca, \u00f1ucanchijtaca mana uyanchu. Chashna cajta ricushpami, mana llullaj Diospaj Espirituhuan cajtapish, pandachijpaj espirituhuan cajtapish jahualla yachai tucunchij."
                },
                "7": {
                    "verse_nr": "7",
                    "verse": "C&#39;uyanataca amataj saquishunchijchu - C&#39;uyashca crijcuna, c&#39;uyaica Taita Dios cushcami. Chaimanta caishuj chaishujhuan c&#39;uyanacushunchij. Maijanpish c&#39;uyajca, Diospaj huahuami, Diostaca rijsintajmi."
                },
                "8": {
                    "verse_nr": "8",
                    "verse": "Maijanpish mana c&#39;uyajca, Taita Diostaca mana rijsinchu. Taita Diosca c&#39;uyajmari."
                },
                "9": {
                    "verse_nr": "9",
                    "verse": "Taita Diosca, cai pachaman Paipaj shujlla Churitami \u00f1ucanchij Paimanta causachun cachashca. Chashnami \u00f1ucanchijta c&#39;uyashcataca ricuchirca."
                },
                "10": {
                    "verse_nr": "10",
                    "verse": "Mana \u00f1ucanchijchu Taita Diostaca c&#39;uyashcanchij, Pairajmari \u00f1ucanchijtaca c&#39;uyashca. Chaimantami, \u00f1ucanchij juchacunamanta hua\u00f1ushpa, juchacunata anchuchichun, Paipaj Churita cacharca. Chashna rurashpami, c&#39;uyashcataca ricuchin."
                },
                "11": {
                    "verse_nr": "11",
                    "verse": "C&#39;uyashca crijcuna, Taita Diosmi \u00f1ucanchijtaca c&#39;uyashca. Chaimanta \u00f1ucanchijpish caishuj chaishujhuan c&#39;uyanacushunchij."
                },
                "12": {
                    "verse_nr": "12",
                    "verse": "Taita Diostaca, pipish manataj ricushcachu. Shina cajpipish \u00f1ucanchij caishuj chaishujhuan c&#39;uyanacushpami, Taita Diosca \u00f1ucanchijpi causacushcata ricuchinchij. \u00d1ucanchijpish Dios c&#39;uyaj cashca\u00a0shinallatajmari c&#39;uyanchij."
                },
                "13": {
                    "verse_nr": "13",
                    "verse": "Diosca, Paipaj Espiritutami \u00f1ucanchijman cushca. Chaimantami, \u00f1ucanchijca Dioshuan cashcata, Diospish \u00f1ucanchijhuan cashcata yachanchij."
                },
                "14": {
                    "verse_nr": "14",
                    "verse": "Yaya Diosca, cai pachapi causajcunata Quishpichij cachunmi, Paipaj Churita cacharca. Chaitaca, \u00f1ucanchij \u00f1ahuihuantaj ricushcamantami huillacunchij."
                },
                "15": {
                    "verse_nr": "15",
                    "verse": "Jesusta, \u2018Diospaj Churitajmi\u2019 nishpa huillajhuanmi, Taita Diosca causan. Paipish Taita Dioshuanmi causan."
                },
                "16": {
                    "verse_nr": "16",
                    "verse": "\u00d1ucanchijca, Taita Dios \u00f1ucanchijta c&#39;uyashcataca yachanchijtaj, rijsinchijtajmi. Taita Diosca c&#39;uyajmari. Maijanpish c&#39;uyashpa causajca, Taita Dioshuanmi causan, Taita Diospish paihuanmi causan."
                },
                "17": {
                    "verse_nr": "17",
                    "verse": "\u00d1ucanchijca, chashna alli c&#39;uyanacushpami, imalla rurashcata Dios ricuchi punllapica mana manchashun. \u00d1ucanchijpish cai pachapica, Jesucristo causashca\u00a0shinallatajmi causacunchij."
                },
                "18": {
                    "verse_nr": "18",
                    "verse": "C&#39;uyana\u00a0shinataj c&#39;uyajca, imamanta manchanata mana charinchu. Ima, llaquichipajta rurashca cashpallami manchan. Manchai tiyashpaca, manaraj alli c&#39;uyaj cashcatami ricuchin."
                },
                "19": {
                    "verse_nr": "19",
                    "verse": "Diosraj \u00f1ucanchijta c&#39;uyashcamantami, Paitaca c&#39;uyanchij."
                },
                "20": {
                    "verse_nr": "20",
                    "verse": "Shina cajpica maijanpish: \u00ab\u00d1ucaca, Taita Diosta c&#39;uyanimi\u00bb nishpapish, quiquin huauquita p&#39;i\u00f1ajca, llullajmari. \u00d1ahuihuan ricushca huauquita mana c&#39;uyashpaca, \u00bfima\u00a0shinataj mana ricushca Taita Diostacarin c&#39;uyangari?"
                },
                "21": {
                    "verse_nr": "21",
                    "verse": "\u201cTaita Diosta maijanpish c&#39;uyajca, paipaj huauquitapish c&#39;uyachun\u201d nishpami, Cristoca \u00f1ucanchijta mandarca."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Crij\u00a0shinataj causashunchij - Pipish Jes\u00fas Quishpichij Cristo cashcata crijca, Taita Diosmanta huacharishca huahuatajmi. Shinashpaca pipish yayata c&#39;uyashpaca, chai yayamanta huacharishca huahuatapish c&#39;uyanmi."
                },
                "2": {
                    "verse_nr": "2",
                    "verse": "Chaimanta pipish Taita Diosta c&#39;uyashpaca, Pai mandashcacunatapish ca\u017aunmi, Diospaj huahuacunatapish c&#39;uyanmi. Chaitaca allimi yachanchij."
                },
                "3": {
                    "verse_nr": "3",
                    "verse": "Taita Diosta c&#39;uyashcataca, cashnapimi ricuna: Pai mandashcacunatami pajtachina. Paita c&#39;uyajpica, Pai mandashcacunata pajtachinaca mana sinchichu."
                },
                "4": {
                    "verse_nr": "4",
                    "verse": "Pipish Taita Diospaj huahuacunataj cashpallami, cai pachataca mishan. Jesusta crishpallamari, cai pachataca mishanchij."
                },
                "5": {
                    "verse_nr": "5",
                    "verse": "Pipish Jesustaca, Diospaj Churi cashcata crijllami, cai pachataca mishan."
                },
                "6": {
                    "verse_nr": "6",
                    "verse": "Jesucristoca yacumantapish, yahuarmantapishmi shamurca. Mana yacullamantachu, yahuarmantapishmi shamurca. Diospaj Espiritumi chaitaca huillan. Paica cashcatataj huillaj cashpami, chaitaca pai quiquin huillacun."
                },
                "7": {
                    "verse_nr": "7",
                    "verse": "Jahua pachapica quimsa huillajcunami tiyan: Yayapish, Rimashca Shimipish, jucha illaj Espiritupishmi. Paicunaca quimsandijtaj shujllami."
                },
                "8": {
                    "verse_nr": "8",
                    "verse": "Cai pachapipish, quimsa huillajcunallatajmi tiyan: Diospaj Espiritupish, yacupish, yahuarpishmi. Caicunapish quimsandijtajmi chaillatataj huillacun."
                },
                "9": {
                    "verse_nr": "9",
                    "verse": "Runacuna Paita ricushcata huillajpipish crinchijmari. Taita Dios huillashcacarin, paicuna huillashcatapish yallimari. Taita Diosca, Pai quiquinmari Paipaj Churimantaca huillashca."
                },
                "10": {
                    "verse_nr": "10",
                    "verse": "Maijanpish Diospaj Churita crijca, Pai huillashcatami shungupi huaquichin. Diosta mana crijca, Paipaj Churimanta Taita Dios huillashcata mana crishpaca, Taita Diostaca llullatamari ruran."
                },
                "11": {
                    "verse_nr": "11",
                    "verse": "Taita Dios Paipaj Churimanta \u00f1ucanchijman hui\u00f1ai causaita cushcatami huillacun. Paipaj Churipimi, hui\u00f1ai causai tiyan."
                },
                "12": {
                    "verse_nr": "12",
                    "verse": "Maijanpish Diospaj Churita charijca, chai causaita charinmi. Diospaj Churita mana charijca, mana chai causaitaca charinchu."
                },
                "13": {
                    "verse_nr": "13",
                    "verse": "Tucuri yuyaicuna - Diospaj Churita crijcuna cajpimi, caicunataca cancunaman quillcani. Diospaj Churita crishcamanta, hui\u00f1ai causaita charishcata yachachunmi quillcani."
                },
                "14": {
                    "verse_nr": "14",
                    "verse": "Pai munashca\u00a0shina rurangapaj imatapish ma\u00f1ajpica, Paica \u00f1ucanchijta uyashpa cujlla cashcata yachanchijmi. Chaimantami Paipi shunguta churanchij."
                },
                "15": {
                    "verse_nr": "15",
                    "verse": "Paica \u00f1ucanchij ma\u00f1ashcataca uyashpa cujlla cashcata yachanchijmi. Chaimantami imata ma\u00f1ashpapish, chasquinataj cashcata yachanchij."
                },
                "16": {
                    "verse_nr": "16",
                    "verse": "Maijan huauqui mana hua\u00f1uiman apaj juchata ruracujpica, maijan chaita ricushpaca, paimanta Diosta ma\u00f1achun. Chashna ma\u00f1ajpica, Taita Diosca paiman causaita cungami. Hua\u00f1uiman mana apaj juchata rurajcunamantami, Diosta ma\u00f1achun nini. Hua\u00f1uiman apaj juchapish tiyanmi. Chai juchata rurajmantaca, mana ma\u00f1achun ninichu."
                },
                "17": {
                    "verse_nr": "17",
                    "verse": "Tucui imatapish millaita ruranaca, juchami. Shina cajpipish, mana hua\u00f1uiman apaj juchapish tiyanmi."
                },
                "18": {
                    "verse_nr": "18",
                    "verse": "Caitaca allimi yachanchij: Pipish Taita Diosmanta huacharishca huahuataj cashpaca, \u00f1a mana juchata rurashpa caticunllachu. Paitaca, Diospaj Churi Jesucristo huaquichij cajpimi, diabloca mana imata rurai tucun."
                },
                "19": {
                    "verse_nr": "19",
                    "verse": "Caitapish yachanchijmi: \u00d1ucanchijca, Diospaj huahuacunamari canchij. Cai pachapajta rurajcunataca, tucuicunatami diablo mandacun."
                },
                "20": {
                    "verse_nr": "20",
                    "verse": "Ashtahuanpish \u00f1ucanchijmanca, Diospaj Churi shamushpamari, Pai Diostataj rijsichun yuyaita pascashca. Cunanca \u00f1ucanchijca, Cashcatataj huillaj Diospaj Churi Jesucristohuanmi causacunchij. Paica Diostajmi, hui\u00f1ai causaipish Paillatajmi. Chaitapish allimari yachanchij."
                },
                "21": {
                    "verse_nr": "21",
                    "verse": "C&#39;uyashca huahuacuna, rurashcalla dioscunamanta huaquichirichij. Chashna cachun."
                }
            }
        }
    }
}