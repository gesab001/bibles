{
    "version": "MTDS",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Cunaj yuyaj Juanmi, Dios agllashca can panimanpish, cambaj huahuacunamanpish quillcani. Cancunataca tucui shunguhuanmi c&#39;uyani. Mana \u00f1ucallachu c&#39;uyani, ashtahuanpish cashcatataj huillashcata yachajcunapish tucuicunallatajmi c&#39;uyanchij."
                },
                "2": {
                    "verse_nr": "2",
                    "verse": "Cashcatataj huillashcata \u00f1ucanchij shungupi charishcamantami, c&#39;uyanchij. Chai shimicunaca \u00f1ucanchijpica, hui\u00f1aitami tiyanga."
                },
                "3": {
                    "verse_nr": "3",
                    "verse": "Yaya Diospish, Yaya Diospaj Churi Apunchij Jesucristopish cancunataca jatunta c&#39;uyashpa, llaquishpa, sumaj causaita cushca cachun. C&#39;uyanatapish cashcatataj huillashcapi nishca\u00a0shina cushca cachun."
                },
                "4": {
                    "verse_nr": "4",
                    "verse": "Cancunamanta maijancunaca, cashcatataj huillashcataca, Yaya Dios \u00f1ucanchijta mandashca\u00a0shinatajmi alli caticushcacuna. Paicunahuan tupashpami achcata cushicurcani."
                },
                "5": {
                    "verse_nr": "5",
                    "verse": "Shina cajpica cunanca panicu, caishuj chaishujhuan c&#39;uyanacuchunmi mandani. Manaraj mandashca ima mushujtaca mana quillcanichu. Ashtahuanpish caitaca, callarillamantataj \u00f1a yachashcallatami yuyachicuni."
                },
                "6": {
                    "verse_nr": "6",
                    "verse": "C&#39;uyanacushpami, Dios mandashcacunapi nishca\u00a0shinataj causashun. \u2018C&#39;uyanacushpa causaichij\u2019 nishcataca, callarillamantatajmi uyarcanguichij."
                },
                "7": {
                    "verse_nr": "7",
                    "verse": "Cai pachapica llullashpa crichijcunaca, \u00f1amari achcacuna puricun. Chaicunaca: \u201cJesucristoca, mana runa aichayuj tucushpachu shamurca\u201d nincunami. Chashna huillajca llullashpa crichijmi, Cristota p&#39;i\u00f1ajmi."
                },
                "8": {
                    "verse_nr": "8",
                    "verse": "Yuyaipi causanguichij, \u00f1ataj \u00f1ucanchij cancunata servishcamantaca, imata mana japishpa saquiringuichijman. Ashtahuanpish chai japina cashcataca, tucuita japingapaj, alli yuyaihuan catinguichij."
                },
                "9": {
                    "verse_nr": "9",
                    "verse": "Maijanpish Cristo yachachishcata saquishpa, ima shujtajta catishpaca, mana Diospajchu. Maijanpish Cristo yachachishcallata catijca, Yaya Diostapish, Paipaj Churitapishmi charin."
                },
                "10": {
                    "verse_nr": "10",
                    "verse": "Maijanpish cancunapajman shamushpa, cai yachachinata mana yachachijpica, ama huasipi chasquinguichijchu. \u2018Allitaj shamungui\u2019 nishpallapish, ama ninguichijchu."
                },
                "11": {
                    "verse_nr": "11",
                    "verse": "Maijanpish \u2018Allitaj shamurcangui\u2019 nishpa chasquijca, paipish mana allita rurajllatajmi tucun."
                },
                "12": {
                    "verse_nr": "12",
                    "verse": "Cancunaman achca yachachinata charishpapish, mana tintahuan papelpi quillcashpa cachasha ninichu. Ashtahuanpish randinmanta cushicungapajmi, cancunahuan \u00f1ahui \u00f1ahui parlanacunaman shamuna yuyailla cani."
                },
                "13": {
                    "verse_nr": "13",
                    "verse": "Dios agllashca cambaj \u00f1a\u00f1apaj huahuacunapish cantaca, \u2018\u00bfAllillachu cangui?\u2019 nincunami. Chashna cachun."
                }
            }
        }
    }
}