{
    "version": "MTDS",
    "book_name": "Hebrews",
    "book_nr": "58",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Diospaj Churica angelcunata yallimi - Taita Diosca, \u00f1aupa punllacunapica, \u00f1ucanchij \u00f1aupa yayacunamanca cutin cutinmi, Pai ima nishcata huillajcunataca, huashan cachashpa, tucui\u00a0laya huillachirca."
                },
                "2": {
                    "verse_nr": "2",
                    "verse": "Cunan cai q&#39;uipa punllacunacarin Diosca, Paipaj Churitamari \u00f1ucanchijman huillachun cachashca. Paihuanmari cai pachatapish, jahua pachatapish, chaicunapi imalla tiyajcunatapish rurarca. Diosca, Pai tucui imalla charishcataca, Paimanmari cuna tucushca."
                },
                "3": {
                    "verse_nr": "3",
                    "verse": "Paica, Yaya Dios\u00a0shinallataj achij nicuj sumajmi. Yaya ima\u00a0shina cashcamantaj rijchajmi. Tucuita rurai tucuj Paipaj rimaillahuan, tucui imatapish ca\u017auchishpa charijmi. \u00d1ucanchij juchacunatapish anchuchijmi. Chashna cashpami, jahua pachapi tucuita yalli Jatun Mandajpaj alli ladopi tiyarirca."
                },
                "4": {
                    "verse_nr": "4",
                    "verse": "Taita Diosca, Paipaj Churitaca, angelcunata yalli jatun canapimi churashca. Paimanca angelcunapaj shutitapish yalli sumaj shutitami curca."
                },
                "5": {
                    "verse_nr": "5",
                    "verse": "Taita Diosca pi angelta mana cashna nishcachu: \u00abCanca, \u00d1uca Churimi cangui. Cunanmi Canman causaita cuni\u00bb nishcami. Shujtaj cutinca: \u00ab\u00d1ucaca, Paipaj Yayami casha. Paica, \u00d1uca Churimi canga\u00bb nishcamari."
                },
                "6": {
                    "verse_nr": "6",
                    "verse": "Paipaj shujlla Churita cai pachaman cachai punllacarin: \u00abTaita Diospaj tucui angelcuna, Paita adoraichij\u00bb nishcamari."
                },
                "7": {
                    "verse_nr": "7",
                    "verse": "Angelcunamantaca cashnami nin: \u00abPaipaj angelcunataca espiritucunatami rurashca, Paipajta rurajcunataca, c&#39;unyacuj nina\u00a0shinatami rurashca\u00bb nintajmari."
                },
                "8": {
                    "verse_nr": "8",
                    "verse": "Ashtahuanpish Diosca, Paipaj Churimantaca, cashnami nishca: \u00abDioslla, Can mandashpa tiyacunca, hui\u00f1ai hui\u00f1aicamami. Can mandashpaca imatapish cashcata ricushpa, allimari mandangui."
                },
                "9": {
                    "verse_nr": "9",
                    "verse": "Canca, cashcata ruranallatami c&#39;uyashcangui, millaita ruranataca p&#39;i\u00f1ashcanguimi. Chaimantami Cantaca, Diosca aceitehuan churashpa ch&#39;icanchishca. Cambaj Diosca, Canhuan purijcunaman cushca cushicuita yalli cushicunatami, Canmanca cushca\u00bb nishcami."
                },
                "10": {
                    "verse_nr": "10",
                    "verse": "Cashnapishmari nishca: \u00abMandaj Dioslla, Canmari callaripica cai pachata rurarcangui. Jahua pachacunapish cambaj maquihuan rurashcami."
                },
                "11": {
                    "verse_nr": "11",
                    "verse": "Chaicunaca chingaringami, ashtahuanpish canca hui\u00f1aita causacunguillami. Tucui chaicunaca, churana\u00a0shina maucayangallami."
                },
                "12": {
                    "verse_nr": "12",
                    "verse": "Chaicunataca, churanata\u00a0shina pillushpaca, shujtajtami churangui. Ashtahuanpish Canca, canllataj, causacunguillami. Cambaj causai huatacunaca, manataj tucuringachu\u00bb nishcami."
                },
                "13": {
                    "verse_nr": "13",
                    "verse": "Taita Diosca, shuj cutillapish pi angelta mana cashna nishcachu: \u00abCanta p&#39;i\u00f1ajcunata Cambaj chaqui ucupi churangacama, Canca, \u00d1uca alli ladopi tiyacuilla\u00bb nishcamari."
                },
                "14": {
                    "verse_nr": "14",
                    "verse": "Illu tucui angelcuna Diospajta ruraj espiritucunallami. Paicunaca, quishpirinata chasquingapaj shuyacujcunata servichun, Dios cachashcacunami."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Caticushcataca yuyaipi catinguichij - Chaimanta \u00f1ucanchij imallata uyashcataca, ashtahuan chai yuyai catishunchij, \u00f1ataj alli \u00f1anta caticushca jahua chingachinchijman."
                },
                "2": {
                    "verse_nr": "2",
                    "verse": "Angelcunallata huillachun cachashca shimicunalla cajpipish, maita mana p&#39;aquipajmi carca. Chaimantami, chaita mana ca\u017aushpa millaita rurajcunataca llaquichina\u00a0shinataj llaquichirca."
                },
                "3": {
                    "verse_nr": "3",
                    "verse": "Cunancarin cai quishpirina sumaj huillaitaca, Apunchij Jesusmari Pai quiquin huillashca. Chai q&#39;uipaca, Pai huillashcata uyajcunami, chashnataj cashcata \u00f1ucanchijman huillashca. Chashna huillashcata uyashca jahua, catina\u00a0shinataj mana catishpacarin, \u00bfima\u00a0shinataj jatun llaquimantaca quishpirishunri?"
                },
                "4": {
                    "verse_nr": "4",
                    "verse": "Taita Diosca, Paillataj chaita huillachun cachashcata ricuchingapajmi se\u00f1alcunatapish, mancharinacunatapish, ch&#39;ican ch&#39;ican milagrocunatapish rurachirca. Pai Dios munashca\u00a0shinallatajmi, jucha illaj Paipaj Espiritutapish raquirca."
                },
                "5": {
                    "verse_nr": "5",
                    "verse": "Jesucristomi quishpirinata apamushca - Diosca, \u00f1ucanchij parlanacucushca shamuj pachataca, mana angelcunapaj maquipi churarcachu."
                },
                "6": {
                    "verse_nr": "6",
                    "verse": "Ashtahuanpish Dios Quillcachishcapica, maijantajshi cashna nishcami tiyacun: \u00abRunataca, \u00bfima cajpitaj yuyaringuiari? Hua\u00f1ujlla runataca, \u00bfima cajpitaj llaquinguiari?"
                },
                "7": {
                    "verse_nr": "7",
                    "verse": "Paitaca, angelcunata yalli yangallatami rurashcangui. Chashna cajpipish, Paitaca sumaj, jatun canapimari churarcangui. Can imalla rurashcacunata mandachunmari churashcangui."
                },
                "8": {
                    "verse_nr": "8",
                    "verse": "Tucuitamari, Paipaj chaqui ucupi churashcangui\u00bb nishcami. Diosca tucuitami mandachun, Paipaj maquipi churashca. Shina cajpica imata mana Pai ama mandachun ch&#39;icanchishcachu. Shina cajpipish Paitaca, manarajmari tucuita mandashpa ca\u017auchicujta ricunchijchu."
                },
                "9": {
                    "verse_nr": "9",
                    "verse": "Chashna cajpipish, angelcunata yalli yangallata rurashca Jesustaca, \u00f1amari coronata churachishpa, sumaj jatunta rurashcata ricunchij. Taita Diosca mana c&#39;uyaipajcuna cajpipish tucuicunata c&#39;uyashcamantami, Jesustaca tucuicunamanta hua\u00f1uchun cacharca. Chaimanta llaquita apashpa hua\u00f1ushcamantami, chaitaca chasquirca."
                },
                "10": {
                    "verse_nr": "10",
                    "verse": "Tucui imalla tiyajcunata Ruraj, tucuita charicuj Diosca, achca huahuacunatami, Paipaj sumaj llajtaman pushana tucurca. Chaipajca, paicunata Quishpichij Jesucristotaca, chai llaquicunahuan imapi mana pandarij pushajta rurana alli cajta ricushpami, chashna rurarca."
                },
                "11": {
                    "verse_nr": "11",
                    "verse": "Diospajlla cachun ch&#39;icanyachijpish, Diospajlla ch&#39;icanyachishcacunapish, tucuicunallataj chai Yayallamantataj llujshishcacunami canchij. Chaimantami Jesusca \u00f1ucanchijtaca, huauqui, pani ninataca mana pinganachin."
                },
                "12": {
                    "verse_nr": "12",
                    "verse": "Dios Quillcachishcapimi, Pai cashna nishca tiyacun: \u00abCanmanta \u00d1uca huauquicunaman huillashami. Paicuna tandanacushcapimi, cantaca alabasha\u00bb nishcami."
                },
                "13": {
                    "verse_nr": "13",
                    "verse": "Shujtaj cutinca: \u00abDiosllapimi shunguta churasha\u00bb ninmi. Cutinpish: \u00ab\u00d1ucaca, Taita Dios cushca huahuacunandij caipimi cani\u00bb nishcami."
                },
                "14": {
                    "verse_nr": "14",
                    "verse": "Huahuacunaca, aichayuj yahuaryujcuna cajpimi, Jesuspish paicuna\u00a0shina aichayuj, yahuaryuj runa tucurca. Chashna aichayuj tucushpami, hua\u00f1uiman apangapaj mandacuj diablota chingachingapaj hua\u00f1urca."
                },
                "15": {
                    "verse_nr": "15",
                    "verse": "Chaita rurashpami Jesusca, hua\u00f1una manchailla causacujcunataca, manchachijpaj maquipi huatashca servicushcamanta cacharichirca."
                },
                "16": {
                    "verse_nr": "16",
                    "verse": "Paica, mana angelcunata quishpichingapaj shamurcachu, ashtahuanpish Abrahampaj huahua huahuacunata quishpichingapajmari shamurca."
                },
                "17": {
                    "verse_nr": "17",
                    "verse": "Chaipajmi Jesusca, tucuipi Paipaj huauquicuna\u00a0shina tucuna carca. Paica llaquij, tucuita pajtachijmi. Chashna cashpami tucuicunapaj juchacunata anchuchingapaj pajta carca. Chaimantami Taita Diospajta ruraj, curacunata Mandaj Cura tucurca."
                },
                "18": {
                    "verse_nr": "18",
                    "verse": "Paipish umasha nij tucui llaquicunatami aparca. Chashna cashpapish, tucuita rurai tucuj cashpami, umasha nij ima llaquihuan cajcunamanca, llaquita mishai tucunata cucun."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Jesusca Moisestapish yallimi - Chashna cajpica, Diospajlla caj huauqui, panicuna, Paipajlla cachun jahua pacha Dios agllashcacunami canguichij. \u00d1ucanchijman huillagrichun mingashca, curacunata Mandaj Cura Cristo Jes\u00fas ima cashcataca, alli yuyarichigari."
                },
                "2": {
                    "verse_nr": "2",
                    "verse": "Paiman imalla ruranata mingaj Taita Diostaca, tucuipi alli ca\u017aujmi. Diospaj tucui huasipi Mois\u00e9s tucuita pajtachij cashca\u00a0shinallatajmi rurarca."
                },
                "3": {
                    "verse_nr": "3",
                    "verse": "Chai tucuita ricujpica, Jesusmari Moisesta yalli alli nishca canata charin. Huasichij runamari, Pai rurashca huasita yalli alli nishca llujshin."
                },
                "4": {
                    "verse_nr": "4",
                    "verse": "Huasicunaca, maijan rurajllapimi tiyan. Ashtahuanpish tucui imalla tiyajcunaca, Taita Dios rurashcamari."
                },
                "5": {
                    "verse_nr": "5",
                    "verse": "Moisesca Diospaj huasipica, imallata huillachun cachashcataca, tucuita alli huillashpatajmari, Diostaca servirca."
                },
                "6": {
                    "verse_nr": "6",
                    "verse": "Ashtahuanpish Cristoca, Diospaj Churi cashcamantaca, tucui Diospaj huasita mandajmari. Chai huasica, \u00f1ucanchijllatajmari canchij. Chaimantamari \u00f1ucanchijca, tucuringacama paipi shunguta churashpa, Pai yuyailla cushicuihuan alli caticunalla canchij."
                },
                "7": {
                    "verse_nr": "7",
                    "verse": "Dios agllashcacunami Paihuan samaringa - Chaimantami Diospaj jucha illaj Espirituca, cashna nin: \u00abDios rimashcata cunan cancuna uyashpaca,"
                },
                "8": {
                    "verse_nr": "8",
                    "verse": "amataj sinchi shungu tucuichijchu. Shitashca pambapi Diosta c&#39;ariyashca punlla\u00a0shina, Diosta p&#39;i\u00f1achishca punlla\u00a0shinaca ama tucuichijchu."
                },
                "9": {
                    "verse_nr": "9",
                    "verse": "Chai shitashca pambapica, cancunapaj \u00f1aupa yayacunaca, paicuna munashcata rurachun nishpami p&#39;i\u00f1achircacuna. \u00d1uca imalla rurai tucushcata ricushpapish, chuscu chunga huatacunata p&#39;i\u00f1achicurcallacunami."
                },
                "10": {
                    "verse_nr": "10",
                    "verse": "Chashnacuna cajpimi, chai hui\u00f1ai runacunahuanca p&#39;i\u00f1arircani. Chaimantami: \u201cCaicunaca, yangallatami shungupi yuyashpa purincuna. \u00d1uca yachachishcataca, manataj entendishcacunachu\u201d nirircani."
                },
                "11": {
                    "verse_nr": "11",
                    "verse": "Chashna yallitaj p&#39;i\u00f1arishpami: \u201cManataj \u00d1ucahuan samaringapajca, yaicungacunachu\u201d nircani\u00bb ninmi."
                },
                "12": {
                    "verse_nr": "12",
                    "verse": "Riquichij, huauquicuna, \u00f1ataj cancunapuramanta pipish millai shungu tucushpa, causacuj Taita Diosta \u00f1a mana crishpa, Paimanta ch&#39;icanyanguichijman."
                },
                "13": {
                    "verse_nr": "13",
                    "verse": "Chaipaj randica, juchata rurana yuyaicuna ama pandachichun, ama ch&#39;ahuanyachichunca, cunan causacushparaj punllanta caishuj chaishuj yuyachinacuichij."
                },
                "14": {
                    "verse_nr": "14",
                    "verse": "\u00d1ucanchijca, \u00f1amari Cristohuan Paipurallataj tucushcanchij. Chaimanta, callaripi pai yuyailla cashca\u00a0shinallataj, tucuringacama paita alli catishunchijlla."
                },
                "15": {
                    "verse_nr": "15",
                    "verse": "Chaimantamari Dios Quillcachishcapica: \u00abDios rimashcata cunan cancuna uyashpaca, ama Paita p&#39;i\u00f1achishca punlla\u00a0shina sinchi shungu tucuichijchu\u00bb nicun."
                },
                "16": {
                    "verse_nr": "16",
                    "verse": "\u00bfPicunashi Dios rimashcata uyashpapish, Paita p&#39;i\u00f1achircacuna? Illu chai Egiptomanta Mois\u00e9s llujshichishcacunallatajmi, tucuicuna chashna rurarca."
                },
                "17": {
                    "verse_nr": "17",
                    "verse": "Cutin, \u00bfpicunahuanshi Diosca chuscu chunga huatata p&#39;i\u00f1a carca? Juchata rurajcunahuanmari p&#39;i\u00f1arirca. Chaimantami tucui paicunaca, shitashca pamballapi hua\u00f1urcacuna."
                },
                "18": {
                    "verse_nr": "18",
                    "verse": "Cutin, \u00bfpicunatashi Diosca Paipaj shimihuantaj: \u201c\u00d1ucahuan samarinamanca, manataj yaicungacunachu\u201d nirca? Diosca, paita mana ca\u017aujcunatamari chashna nishca."
                },
                "19": {
                    "verse_nr": "19",
                    "verse": "Paicunaca mana crishcamantami, mana yaicui tucushcata yachanchij."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Diospaj huahuacunapajca samarinamari tiyan - Shina cajpica, Diosta manchanamari canchij. \u00d1ataj Paihuan samarichun \u00f1ucanchijta yaicuchisha nicujpiraj, maijan cancunaca mana yaicunguichijman."
                },
                "2": {
                    "verse_nr": "2",
                    "verse": "Paicunaman\u00a0shinallatajmi, \u00f1ucanchijmanpish alli huillaitaca huillarca. Chai huillashcata uyashpapish mana crishcamantami, mana ima allita japircacuna."
                },
                "3": {
                    "verse_nr": "3",
                    "verse": "Ashtahuanpish Taita Diosmari, paicunataca: \u00ab\u00d1uca p&#39;i\u00f1arishpami: \u201cManataj \u00d1ucahuan samarinaman yaicungacunachu\u201d nircani\u00bb nishca. Chaimantami \u00f1ucanchijpish crishpalla, Paihuan samaringapajca yaicunchij. Pai imalla ruracushcamanta samarishcataca mana ninchu, chaicunataca tucui ima tiyajta rurashca punllallatajmi \u00f1a tucuchishpa saquirca."
                },
                "4": {
                    "verse_nr": "4",
                    "verse": "Chaimantami Quillcallapitaj maipitajshica, chai canchis punllamantaca cashna nicun: \u00abTaita Diosca, \u00f1a tucuita rurashpaca, canchis punllapica samarircami\u00bb nicunmi."
                },
                "5": {
                    "verse_nr": "5",
                    "verse": "Cutin caipica: \u00ab\u00d1ucahuan samaringapajca, manataj yaicungacunachu\u00bb nishcatamari ricunchij."
                },
                "6": {
                    "verse_nr": "6",
                    "verse": "Shinashpaca maijancunaca, manarajmari chai samarinaman yaicushca ricurinchu. Chai alli huillaita punta uyajcunacarin, uyashpapish mana ca\u017aushcamantami chaimanca mana yaicushcacuna."
                },
                "7": {
                    "verse_nr": "7",
                    "verse": "Chaimantami Diosca, unai huatacuna huasha chaillatataj yuyachina tucushca. Chaitami Davidman yuyaita cushpa: \u00abCunan\u00bb nishpa cashna huillachishca: \u00abDios rimashcata cunan cancuna uyashpaca, ama sinchi shungu caichijchu\u00bb nishca."
                },
                "8": {
                    "verse_nr": "8",
                    "verse": "Israelcunaman chai samarinata Josu\u00e9 cushca cajpica, Diosca mana cutintaj chai q&#39;uipaca, shujtaj punllapi samarinata cusha ninmanchu carca."
                },
                "9": {
                    "verse_nr": "9",
                    "verse": "Shinashpaca, Taita Dios agllashcacunapajca, samarinaca tiyanrajmari."
                },
                "10": {
                    "verse_nr": "10",
                    "verse": "Dioshuan samarinaman yaicujca, Pai Taita Dios imallata ruracushcamanta samarij\u00a0shinallatajmi, Pai imalla ruracushcamantaca samaringa."
                },
                "11": {
                    "verse_nr": "11",
                    "verse": "Amalla pipish chai mana ca\u017aujcuna\u00a0shinallataj urmachun. Ashtahuanpish chai samarinamanca, yaicuna yuyailla catishunchij."
                },
                "12": {
                    "verse_nr": "12",
                    "verse": "Diospaj Shimica causajmari, tucuita rurai tucujmari. Ishqui filoyuj ima espadatapish yallimari. Almatapish, espiritutapish, mucucunatapish, tullu \u00f1utcutapish, chaupishpa yaicunllami. Yuyaipi ima tiyacujtapish, shungu imata munacujtapish tucuita ricuchijmi."
                },
                "13": {
                    "verse_nr": "13",
                    "verse": "\u00d1ucanchijca, Diosmanmari tucui imalla rurashcataca ricuchina canchij. Pai Dios imalla rurashcacunaca, Paipaj \u00f1aupajmantaca ima mana pacalla cai tucunchu. Ashtahuanpish Paipaj \u00f1ahui ricuipica tucui lluchulla, pascashca, ricunallamari tiyacun."
                },
                "14": {
                    "verse_nr": "14",
                    "verse": "Jesusca curacunata Mandaj Jatun Curami - Chaimanta \u00f1ucanchijca, Paita crishpa caticushcataca, alli catishunchigari. Diospaj Churi Jesusca, jahua pachacunata huichiyashpa yaicuj, curacunata Mandaj Jatun Curamari."
                },
                "15": {
                    "verse_nr": "15",
                    "verse": "Manamari \u00f1ucanchij irquicunata mana llaquipaj, curacunata mandaj Curata charinchijchu. Ashtahuanpish Paica, \u00f1ucanchijta\u00a0shinallataj tucui imapipish umasha nij llaquicuna shamujpipish, mana juchayuj tucurcachu."
                },
                "16": {
                    "verse_nr": "16",
                    "verse": "Chashna cashcamantaca, mana c&#39;uyaipajta c&#39;uyaj Pai Dios mandashpa tiyacunmanca mana manchashpa c&#39;uchuyashunchijlla. Paica mana c&#39;uyaipajta c&#39;uyaj, llaquij cashcamantaca, \u00f1ucanchij atichicujpica ayudangallamari."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Taita Diosca, runacunamanta Paihuan rimachunmi, curacunata mandaj curataca runacunapurallamantataj agllashpa churashca. Diosca, runacuna juchacunamanta imallata cushcata Paiman cuchunpish, animalcunata hua\u00f1uchishpa Paiman cuchunpishmi, chai ruranapi churarca."
                },
                "2": {
                    "verse_nr": "2",
                    "verse": "Pai quiquinllataj imapipish urmaipajlla runa cashcamanta, mana yachajcunatapish, chingarishcacunatapish llaquij cachunmi chashna rurarca."
                },
                "3": {
                    "verse_nr": "3",
                    "verse": "Paica, chashna urmaipajlla cashcamantami, Diosman cushpa rupachinataca paillamantatajpish, shujtajcunamantapish Diosmanca cunataj can."
                },
                "4": {
                    "verse_nr": "4",
                    "verse": "Pipish quiquin munaimantaca, curacunata mandajca mana cai tucunchu. Ashtahuanpish Taita Diosllataj Aaronta\u00a0shinallataj cayajllapimi, curacunata mandaj cai tucun."
                },
                "5": {
                    "verse_nr": "5",
                    "verse": "Cristopish mana Paipaj quiquin munaimanta curacunata Mandaj Cura tucushpa, sumaj canata japircachu. Ashtahuanpish Diosmari: \u00abCanca, \u00d1uca Churimi cangui. Cunanmi Canman causaita cuni\u00bb nishca."
                },
                "6": {
                    "verse_nr": "6",
                    "verse": "Shinallataj Dios Quillcachishcallapitajmi, shujtajpica: \u00abMelquisedecta, cura cachun churashca\u00a0shinallataj, Canca hui\u00f1aitami Cura cangui\u00bb nishca."
                },
                "7": {
                    "verse_nr": "7",
                    "verse": "Cristoca, aichapi causacushpaca, llaquinayajta caparishpa huacashpami, hua\u00f1unamanta quishpichij Diosta ma\u00f1aj carca. Chashna manchashpa yuyarij cajpimi, Diosca Pai ma\u00f1ashcataca uyarca."
                },
                "8": {
                    "verse_nr": "8",
                    "verse": "Chashnami Cristoca, Diospaj Churi cashpapish, jatun llaquita apashpa, Diosta ima\u00a0shina ca\u017aunata alli yacharca."
                },
                "9": {
                    "verse_nr": "9",
                    "verse": "Chashna imapi, mana pandarij cashpami, Paita tucui ca\u017aujcunataca, hui\u00f1aipaj Quishpichij tucurca."
                },
                "10": {
                    "verse_nr": "10",
                    "verse": "Chaimantami Taita Diosca Cristotaca, Melquisedecta cura cachun churashca\u00a0shinallataj, curacunata Mandaj Cura cachun churarca."
                },
                "11": {
                    "verse_nr": "11",
                    "verse": "Jesusmantaca amataj shaicuringuichijchu - Caicunamantaca, achcata yachachinami tiyan. Shina cajpipish cancunallataj mana uyasha nishcamantami, mana jahualla yachaipaj cajpi, mana yachachi tucushcanchij."
                },
                "12": {
                    "verse_nr": "12",
                    "verse": "Cai tucui huatacunapica, cancunaca \u00f1amari yachachijcunapish cana canguichij. Chaipaj randica, Diospaj Shimimanta punta yachachishca jahualla yachanacunatamari cancunamanca cutintaj yachachina tucun. Chaquishca micuita micunapaj randica, lechellata ubyaj\u00a0shinamari tucushcanguichij."
                },
                "13": {
                    "verse_nr": "13",
                    "verse": "Lechellata ubyashpa causajcuna\u00a0shinaca, chuchucuj huahuacuna\u00a0shinami. Chashna cashpami, Diospaj Shimi nishca\u00a0shina cashcata ruranataca, mana yachancuna."
                },
                "14": {
                    "verse_nr": "14",
                    "verse": "Ashtahuanpish chaquishca micuica jatuncunapajllami. Paicunami ima alli cashcatapish, ima mana alli cashcatapish yachashcamanta, ima\u00a0shina cana cashcataca yachancuna."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Chaimanta cunanca, Cristomanta callaripi yachacushca jahualla yachacushcacunataca, ama chaillatataj cutin cutin yuyaricushunchu. Ashtahuanpish alli yachaj tucungapaj yachashpa catishunchij. Hua\u00f1unaman pushaj millaita ruranacunata saquishpa, Diospajman cutirinatapish, Taita Diosta ima\u00a0shina crinatapish, ama cutin cutin chaillatataj yachacushunllachu."
                },
                "2": {
                    "verse_nr": "2",
                    "verse": "Shinallataj bauti\u017aarinamanta, crijcunapaj jahuapi maquita churanamanta, hua\u00f1ushcacuna causarinamantapish, hui\u00f1aita jatun llaquiman cachanamantapish, ama cutin cutin chaillatataj yachacushunllachu."
                },
                "3": {
                    "verse_nr": "3",
                    "verse": "Shinapish Taita Dios munajpica, \u00f1uca nishca\u00a0shina ashtahuan yachashpa catishunchari."
                },
                "4": {
                    "verse_nr": "4",
                    "verse": "Diosca, \u00f1amari paicunapaj yuyaitaca achijyachirca. Jahua pacha Dios cushcataca, \u00f1amari chasquircacuna. Diospaj jucha illaj Espiritutapish chasquircacunami. Chai jahua urmajcunapajca, \u00f1a mana jatarina tiyanchu."
                },
                "5": {
                    "verse_nr": "5",
                    "verse": "Diospaj sumaj Shimitapish yacharcacunamari. Shamuj punllacunapi imallata chasquina cashcatapish mallircacunami."
                },
                "6": {
                    "verse_nr": "6",
                    "verse": "Chai tucuita yachashca jahua, \u2018\u00d1a mana catinichu\u2019 nishpa saquirishpaca, \u00f1a mana cutin mushujyangapaj Diospajman tigrari tucunchu. Chashna tucushpaca, paicunallatajmari Diospaj Churitaca, tucuicunapaj \u00f1aupajpi pugllashpa cutin chacatacuj\u00a0shina rurancuna."
                },
                "7": {
                    "verse_nr": "7",
                    "verse": "Allpapish cutin cutin tamyajpi chai yacuhuan nuyurishpa, paipi tarpujcunapaj granota p&#39;ucushpami, Taita Dios alli nishca allpa tucun."
                },
                "8": {
                    "verse_nr": "8",
                    "verse": "Mana chashna alli p&#39;ucushpa, cashalla, mapa q&#39;uihualla p&#39;ucushpaca, chai allpaca mana alli nishca canapajmi tiyacun. Chai q&#39;uipacarin, rupachishpami tucuchinga."
                },
                "9": {
                    "verse_nr": "9",
                    "verse": "Yuyachingapaj chashna nishpapish c&#39;uyashca crijcuna, cancunataca quishpirishca cashcata yuyanchijrajmi. Cancunamanta chashna allita yuyanataca manataj saquinchijchu."
                },
                "10": {
                    "verse_nr": "10",
                    "verse": "Taita Diosca cashcata rurajmari. Chaimanta Paica, cancuna paita c&#39;uyashpa imalla allita rurashcatapish, Paipajlla cajcunata servishcatapish, cunancama servicushcatapish manataj cungaringachu."
                },
                "11": {
                    "verse_nr": "11",
                    "verse": "Chashna yuyacushpapish, tucuicunallataj cancuna chashna allita ruraj cashcataca, tucuri punllacama chai yuyai rurashpa catichunmi munanchij. Chashna cashpami shuyacushcataca, chasquingapajtaj chapacunchij."
                },
                "12": {
                    "verse_nr": "12",
                    "verse": "Ama q&#39;uillacuna caichijchu. Chaipaj randica crishcamantapish, mana p&#39;i\u00f1arij alli shungu cashcamantapish, Dios cusha nishcacunata japijcunata catishpa, allita ruracuichijlla."
                },
                "13": {
                    "verse_nr": "13",
                    "verse": "Diosca imata cusha nishcataca pajtachingatajmi - Taita Diosca, Paita yalli jatunca pi mana tiyajpimi, Abrahamman allicunata cusha nishpaca, quiquin shutillapitaj, pajtachina tucushpa,"
                },
                "14": {
                    "verse_nr": "14",
                    "verse": "cashna nishca: \u00abCanmanca, imatapish allicunata achcatami cusha. Canmantami achcata mirachisha, chashnatajmi rurasha\u00bb nishcami."
                },
                "15": {
                    "verse_nr": "15",
                    "verse": "Abrahamca, mana p&#39;i\u00f1arishpa alli shunguhuan shuyashpami, Dios cusha nishcataca chasquirca."
                },
                "16": {
                    "verse_nr": "16",
                    "verse": "Runacunaca, pajtachinataj tucushcata ricuchingapajca, paicunata yalli jatunpaj shutitami rimancuna. \u2018Chai jatunpaj shutipi pajtachishatajmi\u2019 nishpaca, cutinca mana chaillatataj rimanacunchu."
                },
                "17": {
                    "verse_nr": "17",
                    "verse": "Chaimantami Taita Diosca, Pai cusha nishcata shuyacujcunamanca, chaita pajtachinataj cashcata ricuchisha nirca. Chaitami: \u201c\u00d1uca quiquintajmi chashna nini\u201d nishca."
                },
                "18": {
                    "verse_nr": "18",
                    "verse": "Taita Diosca, Pai cuna tucushcatapish, \u2018Chaitaca pajtachishatajmi\u2019 nishcatapish, chai ishquitaca manataj p&#39;aquingachu. Chaimantami, Pai cuna tucushcata \u00f1ucanchij \u00f1aupajpi churashcataca, chariracuj\u00a0shina chai yuyai canchij. Chashna cajpimi tucuita saquishpa c&#39;uchuyajcunaca, shungu samarishpa jatunta cushicunchij."
                },
                "19": {
                    "verse_nr": "19",
                    "verse": "Chai yuyaimi \u00f1ucanchij almataca, jatun barcota charicuj jatun fierro\u00a0shina sinchita chariracun. Chai yuyaimi \u00f1ucanchijtaca, jatun linsohuan jarcachishca, Diospajlla Ucumantaj yaicuchin."
                },
                "20": {
                    "verse_nr": "20",
                    "verse": "Chai ucumanca, Jesusmari \u00f1ucanchijta \u00f1aupashpa yaicurca. Paitaca, Melquisedecta churashca\u00a0shinallatajmi, hui\u00f1aipaj curacunata Mandaj Cura cachun churarca. Chaimantami Jesusca, Pairaj chaiman yaicurca."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Melquisedec curaca levita curacunata yallimi - Chai Melquisedecca, Salem llajtata jatun mandajpish, jahua pacha Diospaj curapishmi carca. Paica jatun mandajcunata macanacuipi mishashpa Abraham tigracujpi, tupanaman llujshishpami Abrahamta bendiciarca."
                },
                "2": {
                    "verse_nr": "2",
                    "verse": "Abrahampish macanacuipi imallata quichumushcacunamantaca, chungamanta shujtami Melquisedecman curca. Melquisedec shutica puntaca: \u00abCashcata ruraj Jatun Mandaj\u00bb nisha ninmi. Shinallataj: \u00abJatun Mandaj Salem\u00bb nishcapish: \u00abSumaj causaita cuj Jatun Mandaj\u00bb nisha ninmi."
                },
                "3": {
                    "verse_nr": "3",
                    "verse": "Melquisedecpaj yaya mamapish, paipaj \u00f1aupa yayacunapish pi cashca mana yacharinchu. Pai huacharishcamantapish, pai hua\u00f1ushcamantapish pi mana huillanchu. Chashna cashcamantaca, paica Diospaj Churiman rijchaj, hui\u00f1aipaj curamari."
                },
                "4": {
                    "verse_nr": "4",
                    "verse": "Shina cajpica, Melquisedec ima\u00a0shina jatun cashcata ricuichigari. Abrahamca, \u00f1ucanchij \u00f1aupa yaya cashpapish, macanacuipi imalla japishcacunamantaca, chungamanta shujtamari Melquisedecmanca curca."
                },
                "5": {
                    "verse_nr": "5",
                    "verse": "Levimanta miraicuna cura canata chasquishpaca, Mandashca\u00a0shinallatajmi chungamanta shujtaca israelcunapaj maquimanta chasquinata charincuna. Abrahampaj huahuacunallataj cashcamanta huauquindijcuna cashpapish, chaitaca tucuicuna cunatajmi can."
                },
                "6": {
                    "verse_nr": "6",
                    "verse": "Melquisedecca, mana Levimanta mirai cashpapish, Dios cusha nishcata japij Abrahampaj maquimantaca, chungamanta shujta cushcata japircami. Chaimantaca paita bendiciarcami."
                },
                "7": {
                    "verse_nr": "7",
                    "verse": "Ashtahuan jatunmari uchillata bendiciashcata ricunchij. Chaitaca, \u00bfpitaj \u2018Mana chashnachu\u2019 ni tucungari?"
                },
                "8": {
                    "verse_nr": "8",
                    "verse": "Cunanca, hua\u00f1ujlla runacunallami chungamanta shujta cushcataca japincuna. Ashtahuanpish chai Melquisedectaca, Dios Quillcachishcapica: \u201cPaica causacunllami\u201d nishpami huillacun."
                },
                "9": {
                    "verse_nr": "9",
                    "verse": "Abraham chungamanta shujta Melquisedecman cushcapimi, Levipish pai japishca chungamanta shujta Melquisedecman cushca ni tucunchij."
                },
                "10": {
                    "verse_nr": "10",
                    "verse": "Abrahamta Melquisedec tupanaman rinapajpish, Levica yaya Abrahampaj aichapirajmi carca."
                },
                "11": {
                    "verse_nr": "11",
                    "verse": "Jesusca Melquisedec cura\u00a0shinami - Israelcunamanca, Aaronpaj churi (Levipaj huahua huahuacunami Mandashcataca curca). Chai curacunallataj, cashcata ruraj canaman chayachi tucushca cajpica, manamari Melquisedecta\u00a0shinallataj churashca, shujtaj cura shamuna tucunmanchu carca. Chai shamuj curataca, mana Aar\u00f3n curata churashca\u00a0shinalla cachun churarcachu."
                },
                "12": {
                    "verse_nr": "12",
                    "verse": "Shujtaj\u00a0laya cura cashpami, Pai shamushpaca, Mandashcatapish shujtajta apamurca."
                },
                "13": {
                    "verse_nr": "13",
                    "verse": "Jesusmanta yuyachishpami, Dios Quillcachishcapica caicunataca nirca. Jesusca, mana Levipaj aillumantachu carca. Paipaj aillu runacunaca, shuj cutillapish pi mana altarpi servijcuna carcachu."
                },
                "14": {
                    "verse_nr": "14",
                    "verse": "Apunchij Jesusca, Jud\u00e1 aillumanta cashcataca tucuicunami yachanchij. Cura tucunamanta Mois\u00e9s huillashpapish, Jud\u00e1 aillumantaca mana imata nishcachu."
                },
                "15": {
                    "verse_nr": "15",
                    "verse": "Caimantamari Melquisedec\u00a0shinallataj shujtaj cura tiyarishcataca ashtahuan alli yachanchij."
                },
                "16": {
                    "verse_nr": "16",
                    "verse": "Paica, Mandashcacunapi \u2018Cai aillumantami, chai aillumantami cura tucunga\u2019 nishca\u00a0shinaca mana cura tucurcachu. Ashtahuanpish hui\u00f1aita causaj, tucuita rurai tucuj cashcamantami cura tucurca."
                },
                "17": {
                    "verse_nr": "17",
                    "verse": "Paimanta Quillcachishcapica: \u00abCanca Melquisedec cura\u00a0shinallataj, hui\u00f1aipaj Curami cangui\u00bb nishcami."
                },
                "18": {
                    "verse_nr": "18",
                    "verse": "Chaimantami \u00f1aupa Mandashcataca, imata mana rurai tucuj cajpi, ima allita mana cui tucuj cajpi, anchuchishca."
                },
                "19": {
                    "verse_nr": "19",
                    "verse": "(Mandashcaca, imatapish mana allichi tucushcachu). Chaimantami ashtahuan alli shuyanata ricuchijpi, cunanca Taita Diospajmanca c&#39;uchuyanchij."
                },
                "20": {
                    "verse_nr": "20",
                    "verse": "\u00a1Paitaca Diosca, \u2018\u00d1uca shutipimi churani\u2019 nishpami churarca!"
                },
                "21": {
                    "verse_nr": "21",
                    "verse": "Caishujcunata curacuna cachun churacushpaca, mana \u2018\u00d1uca shutipimi churani\u2019 nishpa churarcachu. Ashtahuanpish Jesusta cura cachun churashpaca, Diosca Paipaj quiquin shutipimari, quiquin shimihuantaj cashna nishca: \u00abMandaj Diosca, quiquin shimihuan nishcataca, mana huashaman tigrangachu. Canca, Melquisedecta churashca\u00a0shinallataj hui\u00f1aipajmi cura cangui\u00bb nishcami tiyacun."
                },
                "22": {
                    "verse_nr": "22",
                    "verse": "Chai tucuita ricujpica Jesustaca, \u00f1aupata yalli allita Dios ari nishcata ma\u00f1ashpa cuj cachunmari churashca."
                },
                "23": {
                    "verse_nr": "23",
                    "verse": "Caishuj curacunaca, hua\u00f1ujlla runacunallami carca. Chaimantami mana shuj curalla cai tucujpi, achca curacuna tiyarca."
                },
                "24": {
                    "verse_nr": "24",
                    "verse": "Ashtahuanpish Jesusca, hui\u00f1aita causaj cashpamari, hui\u00f1aita Pailla cura canata chasquishca."
                },
                "25": {
                    "verse_nr": "25",
                    "verse": "Chashna cashpami, Paillamanta Diospajman c&#39;uchuyajcunataca, Paica hui\u00f1aipaj quishpichi tucun. Paicunamanta Taita Dioshuan rimangapajpish, hui\u00f1aitami causacun."
                },
                "26": {
                    "verse_nr": "26",
                    "verse": "Curacunata Mandaj, chai\u00a0shina Curata charinamari \u00f1ucanchijpajca alli carca. Ima jucha illaj, ima millaita ruranata mana yachaj, ima mapa illaj, juchayujcunamanta ch&#39;icanyarishca Curatami nircanchij. Chashnataj cajpimi, Paitaca jatunta rurashpa, jahua pachacunatapish yalli jahuaman churashca."
                },
                "27": {
                    "verse_nr": "27",
                    "verse": "Chai Curaca, mana curacunata mandaj caishuj curacuna\u00a0shina punllanta quiquin juchacunamantaraj animalcunata Diosman cushpa hua\u00f1uchina canchu. Cutin chai q&#39;uipaca, shujtajcunapaj juchacunamantapish mana animalcunata Diosman cushpa hua\u00f1uchina tucunchu. Ashtahuanpish Jesusca, Paillatajmari shuj cutilla tucuicunapaj juchacunamanta Diosman curishpa hua\u00f1urca."
                },
                "28": {
                    "verse_nr": "28",
                    "verse": "Mandashcapica, hua\u00f1ujlla runacunallatami curacunata mandaj cachunca churashca. Ashtahuanpish, Mandashcata cushca, cati ari ninacuipica, hui\u00f1aipaj imapi mana pandarijta rurashca Paipaj Churitamari, curacunata Mandaj cachun churashca."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Jesusca mushujta Dios cusha nishcata ma\u00f1ashpa Cujmi - Cancunaman huillacushca, callari yuyaipica, \u00f1ucanchijca curacunata Mandaj Curatami charinchij. Paica jahua pachapimi jatun tiyarinapi, tucuita Mandaj Diospaj alli ladopi tiyacun, nishpami huillacurcanchij."
                },
                "2": {
                    "verse_nr": "2",
                    "verse": "Paica, Mandaj Diostaj rurashca, Paipajlla Ucupimi, curacuna rurana cashcata ruracun. Chai huasica, mana Diospaj nishpa runacunalla rurashca huasichu."
                },
                "3": {
                    "verse_nr": "3",
                    "verse": "Curacunata mandaj curacunaca, tucuicunallatatajmi imallata Diosman cushcatapish, animalcunatapish Diosman cushpa hua\u00f1uchina can. Chashna cajpica Jesuspish, Diosman cunataca charinmari."
                },
                "4": {
                    "verse_nr": "4",
                    "verse": "Mandashcapi nishca\u00a0shina, Diosman cushcacunata cuj curacuna tiyajpirajca, Paica cai pachapi cashpapish curallapish mana canmanchu carca."
                },
                "5": {
                    "verse_nr": "5",
                    "verse": "Diosca, Paipaj Carpa huasita rurachun Moisesta mandashpaca: \u00abRiqui, ima\u00a0shinalla ruranata chai urcupi ricuchishca\u00a0shinataj tucuita rurangui\u00bb nircami. Chaimantami chai curacunaca, jahua pachapi tiyajta ricuchij llandu\u00a0shinalla caj huasipi Diospajta rurancuna."
                },
                "6": {
                    "verse_nr": "6",
                    "verse": "Ashtahuanpish Jesusca, \u00f1aupa cusha nishcata yalli allicunata cungapaj Dios ari nishcata ma\u00f1ashpa Cuj Curamari. Chaimantami, \u00f1aupa curacunata yalli alli Curapish carca."
                },
                "7": {
                    "verse_nr": "7",
                    "verse": "Dios \u00f1aupaman rurana tucushcallataj alli cashca cajpica, mana shujtaj mushujta rurana tucunmanchu carca."
                },
                "8": {
                    "verse_nr": "8",
                    "verse": "Diosca, paicunata jarcana tucujpimi, cashna rimashca carca: \u00abMandaj Diosca, cashnapishmi nin: \u201cShamuj punllacunapica Israelpaj huahuacunahuanpish, Judapaj huahuacunahuanpish, mushujtami ari ninacushun."
                },
                "9": {
                    "verse_nr": "9",
                    "verse": "Paicunapaj \u00f1aupa yayacunata maquimanta aisashpa, Egiptomanta llujshichi punllapi, paicunahuan ari ninacushcata\u00a0shinaca mana rurashachu. Paicuna \u00f1ucahuan ari ninacushcata mana pajtachishcamantami, shitashcata saquircani.\u201d"
                },
                "10": {
                    "verse_nr": "10",
                    "verse": "Mandaj Diosca, cashnami nin: \u201cShamuj punllacunapica, israelcunahuanca cashna ruranatami ari ninacushun: \u2018\u00d1uca mandashcacunataca, paicunapaj yuyaipimi churasha, paicunapaj shungupimi chaitaca quillcasha. \u00d1ucaca paicunapaj Taita Diosmi casha, paicunapish \u00f1uca agllashcacunami canga\u2019\u00a0\u201d ninmi."
                },
                "11": {
                    "verse_nr": "11",
                    "verse": "Rijsishcacunatapish, huauquicunatapish, pi mana: \u201cMandaj Diosta rijsi\u201d nishpa yachachina cangachu. Uchillacunamanta callarishpa, jatuncunacama, tucuicunami \u00f1ucataca rijsingacuna."
                },
                "12": {
                    "verse_nr": "12",
                    "verse": "Ima mana ruranata paicuna rurashcatapish perdonashami. Paicunapaj juchacunatapish, ima millaita rurashcacunatapish \u00f1a manataj yuyarishachu\u00bb ninmi."
                },
                "13": {
                    "verse_nr": "13",
                    "verse": "Diosca, \u2018Mushuj ruranatami rurasha\u2019 nishpaca, \u00f1aupa tiyashca \u00f1a mauca cajpimi, mushujta rurangapaj ari nishca. \u00d1aupaman ari ninacushcaca maucayashpa \u00f1a chingarigrijpimi, mushujtaca rurasha nishca."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Diospaj Carpa huasipi curacuna imallata ruraj cashcami - Riquichij: Dios punta ari nishcapica, Pai Diosta ima\u00a0shina yuyarinatapish mandashcami. Shinallataj maipi Diosta yuyarichunpish, cai pachallapitajmi shuj huasita curca."
                },
                "2": {
                    "verse_nr": "2",
                    "verse": "Diosta yuyarina Carpa huasica, cashnami carca: Punta ucuca, Diospajlla Ucu nishcami carca. Chai ucupica candeleropish, me\u017aapish, Diosman cushca tandacunapishmi tiyarca."
                },
                "3": {
                    "verse_nr": "3",
                    "verse": "Diospaj Carpa huasi ucullapitaj, linsohuan jarcachishca caishuj ucuca, Diospajlla ashtahuan ch&#39;icanchishca Ucu nishcami carca."
                },
                "4": {
                    "verse_nr": "4",
                    "verse": "Chai ucupica, inciensota rupachina curi altarpish, Dioshuan ari ninacushca quillcata huaquichina Cajonpishmi tiyarca. Chai Cajonca, ucutapish jahuatapish curihuan pillushcami carca. Chai Caj\u00f3n ucupica, man\u00e1 shuti micunata huaquichishca curi mangapish, Aaronpaj, verdijlla tucushca varapish, Dios ari nishcata quillcashca tablajlla rumicunapishmi huaquichishca tiyacurca."
                },
                "5": {
                    "verse_nr": "5",
                    "verse": "Chai Caj\u00f3n jahuapica, Dios sumaj cashcata ricuchij querubincunami shayacurca. Chaicunaca, juchayuj cashcamanta yahuarta maipi tsirapanata pacashpami shayaj carca. Chaicunamantaca cunanca, \u00f1a mana ashtahuan tucuita parlai tucunichu."
                },
                "6": {
                    "verse_nr": "6",
                    "verse": "Chashna allichishca cajpimi, curacunaca Diospaj Carpa huasi ucumanca, punllanta yaicushpa imalla rurana cashcata Diospaj rurancuna."
                },
                "7": {
                    "verse_nr": "7",
                    "verse": "Shina cashpapish Diospajlla caishuj Ucumanca, curacunata mandaj curallami huatapi shuj cutinlla yaicun. Chaimanca paipaj juchamantapish, shujtajcuna mana yachashpa rurashca juchacunamantapish animalcunapaj yahuarta Diosman cungapajmi yaicun."
                },
                "8": {
                    "verse_nr": "8",
                    "verse": "Chashna cajpimi, Diospaj huasi punta ucu tiyacujpirajca, Diospajlla ch&#39;icanchishca caishuj Ucuman yaicuna \u00f1anca, manaraj tiyashcata, Diospaj jucha illaj Espirituca yuyachin."
                },
                "9": {
                    "verse_nr": "9",
                    "verse": "Tucui caicunaca cunan punllapajca, shuj yuyachinallami. Diosman imalla cuna cashcata cushcapish, Diosman animalcunata cushpa hua\u00f1uchishcapish Paita chashna adorajcunataca ima juchachina illaj, alli yuyaiyujtaca mana rurai tucunchu."
                },
                "10": {
                    "verse_nr": "10",
                    "verse": "Chai mandashcacunaca imallata micunata, imallata ubyanata, Diospaj \u00f1aupajpi alli ricuringapaj maillarinatapish, jahua aichapi imalla ruranatapishmi yachachin. Caicunataca, Dios shujtajta rurangacamallami rurana carca."
                },
                "11": {
                    "verse_nr": "11",
                    "verse": "Cristopaj yahuarmi \u00f1ucanchij juchacunata anchuchin - Chashna cajpipish, Cristoca \u00f1amari shamurca. Cunanca, curacunata Mandajca Paimi. Chashna cashcamantami, shamuj punllacunapi cuna cashca allicunata apamurca. Diospajta Pai ruracun Ucuca, \u00f1aupa ucuta yalli jatunmari, tucuipi ashtahuan allipishmari. Chai Ucuca mana runacuna rurashcachu, mana cai pachapichu."
                },
                "12": {
                    "verse_nr": "12",
                    "verse": "Cristoca, Diospajlla ch&#39;icanchishca Ucumanca \u00f1amari yaicurca. Chai Ucumanca c&#39;ari chivocunapaj, malta c&#39;ari bi\u017aicunapaj yahuarta Diosman cungapaj mana yaicurcachu. Ashtahuanpish Paipaj quiquin yahuarta Diosman cushpa hui\u00f1aipaj quishpichingapajmi, shuj cutinlla yaicurca."
                },
                "13": {
                    "verse_nr": "13",
                    "verse": "C&#39;ari huagracunapaj, c&#39;ari chivocunapaj yahuarpish, huarmi bi\u017aita rupachishca ushpatapish millaita rurajcunapaj jahuapi tsirapajpica, jahua aichataca mapata anchuchishpa chuyayachi tucunmi."
                },
                "14": {
                    "verse_nr": "14",
                    "verse": "Chashna cajpica, Cristopaj yahuarcarin ashtahuan chuyayachi tucujmari. Hui\u00f1aita causaj Espirituhuan chuya cashpami, Cristoca Paillataj Taita Diosman curishpa hua\u00f1urca. Paipaj yahuarmi hua\u00f1unaman apaj millaita rurana yuyaicunataca, cancunamanta p&#39;ichacun. Chaimantami, causacuj Taita Diospajtaca rurai tucunchij."
                },
                "15": {
                    "verse_nr": "15",
                    "verse": "Mushujta Dios ari nishcata ma\u00f1ashpa cungapajmi, Cristoca chashna hua\u00f1urca. Pai hua\u00f1ushpami, \u00f1aupaman Dios ari nishcata p&#39;aquijcunapaj juchacunataca perdonarca. Dios agllashcacunaman hui\u00f1aipaj Dios cusha nishcata, paicuna japina cashcata ma\u00f1ashpa cungapajmi hua\u00f1urca."
                },
                "16": {
                    "verse_nr": "16",
                    "verse": "Hua\u00f1unapaj pilla imallata japichun quillcashpa churajpica, cuna tucuj hua\u00f1ungacama shuyanarajmi."
                },
                "17": {
                    "verse_nr": "17",
                    "verse": "Cuna tucushpa quillcachij hua\u00f1ujpimi, chai quillcapi tiyacuj shutiyujca japichun nishcata japin. Japichun nishpa quillcachij causacujpirajca, quillcashca tiyacujpipish imata mana japi tucunchu."
                },
                "18": {
                    "verse_nr": "18",
                    "verse": "Chaimantami Diosca, punta ari ninacuitapish, yahuarta jichashcahuan callarishca."
                },
                "19": {
                    "verse_nr": "19",
                    "verse": "Moisesca, Mandashcapi tucui imalla nishcacunatarajmi, tucuicunaman huillashca. Chai huashaca, puca millmata, hisopota japishpa huagracunapaj, c&#39;ari chivocunapaj yahuarpipish, yacupipish satishpami, Dios Mandashcata quillcashca Libro jahuatapish, tucui chaipi cajcunapaj jahuatapish tsirapashca."
                },
                "20": {
                    "verse_nr": "20",
                    "verse": "Moisesca, chashna tsirapacushpaca: \u00abTaita Dios ari nishpami, cashna yahuarta tsirapachun cancunata mandashca\u00bb nishcami."
                },
                "21": {
                    "verse_nr": "21",
                    "verse": "Shinallataj Diospaj Carpa huasitapish, Diospajta rurangapaj tucui imalla chai ucupi tiyajcuna jahuapipishmi tsirapashca."
                },
                "22": {
                    "verse_nr": "22",
                    "verse": "Mandashcapi nishca\u00a0shinaca, imata chuyayachingapajpish yahuarhuanmi tsirapancuna. Mana yahuarta jichajpica, juchacunataca mana perdonanchu."
                },
                "23": {
                    "verse_nr": "23",
                    "verse": "Jahua pachapi tiyajcunata ricuchijcunalla cajpipish chashna yahuarhuan chuyayachina cajpica, jahua pachapitaj tiyajcunacarin, animalcunapaj yahuartapish yalli valij yahuarhuanmari chuyayachishca cana can."
                },
                "24": {
                    "verse_nr": "24",
                    "verse": "Cristoca jahua pachapi tiyaj Diospaj huasita ricuchingapaj, cai pachapi runacuna rurashca huasillamanca mana yaicurcachu. Ashtahuanpish cunanca, \u00f1ucanchijmanta Taita Diospaj \u00f1aupajpi ricuringapajmi, Paica jahua pachamantaj yaicurca."
                },
                "25": {
                    "verse_nr": "25",
                    "verse": "Shinallataj curacunata mandaj curacuna\u00a0shinaca, Diospajlla ch&#39;icanchishca Ucumanca, huatanta animalcunapaj yahuarllata Diosman cushpa tsirapangapaj mana yaicunchu. Paica, mana cutin cutin Diosman curinchu."
                },
                "26": {
                    "verse_nr": "26",
                    "verse": "Chashna rurana cashca cajpica, cai pachata rurashca punllamantami cutin cutin hua\u00f1ucunmanlla carca. Ashtahuanpish cunan cai tucuricui huatacunapimi, Cristoca juchacunata anchuchingapaj, paillataj shuj cutinlla hua\u00f1urca."
                },
                "27": {
                    "verse_nr": "27",
                    "verse": "Tucui gentecunatami, shuj cutinlla hua\u00f1uchun churashca. Chai q&#39;uipaca, imalla rurashcatami Diosman ricuchina canga."
                },
                "28": {
                    "verse_nr": "28",
                    "verse": "Shinallatajmi Cristoca, shuj cutinlla cai tucui gentecunapaj juchacunata anchuchingapaj, Diosman Paillataj curishpa hua\u00f1urca. Cutin q&#39;uipata shamushpaca, juchacunata anchuchingapajca mana shamungachu. Pai shamunata shuyajcunata quishpichingapajmari shamunga."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Jesucristoca shuj cutinllami juchayujcunamanta hua\u00f1urca - Mandashcacunaca, q&#39;uipata shamuna tiyacuj allicunata ricuchij llandullami. Mana chai imalla shamuna cashcatajchu. Mandashcapi nishca\u00a0shina, Diosman animalcunata cushpa hua\u00f1uchingapaj huatanta c&#39;uchuyajcunataca, manataj ima juchachina illajtaca rurai tucunchu."
                },
                "2": {
                    "verse_nr": "2",
                    "verse": "Chaicunalla runacunata ima juchachina illajta ruraj cajpica, Diosta yuyarishpa Diosman animalcunata cushpa hua\u00f1uchinataca, \u00f1amari saquina canman carca. \u00d1a shuj cutin jucha illaj tucushca cashpaca, \u00f1a mana cutinca juchayuj cashcataca ashtahuan yuyarinmanchu."
                },
                "3": {
                    "verse_nr": "3",
                    "verse": "Juchata anchuchinapaj randica, Diosman animalcunata cushpa hua\u00f1uchishcaca, juchayujcuna cashcata huatanta yuyachingapajllami."
                },
                "4": {
                    "verse_nr": "4",
                    "verse": "Huagracunapaj, c&#39;ari chivocunapaj yahuarllaca juchacunataca, mana anchuchi tucunchu."
                },
                "5": {
                    "verse_nr": "5",
                    "verse": "Chaimantami, Cristo cai pachaman shamushpaca, Diostaca cashna nishca: \u00abAnimalcunata Canman cushpa hua\u00f1uchichunpish, imalla cuna cashcata Canman cushcatapish mana nircanguichu. Ashtahuanpish \u00f1ucatamari, aichayujta rurarcangui."
                },
                "6": {
                    "verse_nr": "6",
                    "verse": "Canman cushca animalcunata tucui rupachishcapish, juchacunata anchuchichun imallata Canman cushcapish, Cantaca mana cushichircachu."
                },
                "7": {
                    "verse_nr": "7",
                    "verse": "Chaimantami: \u201cTaita Dioslla, riqui, caipimi cani. Can munashcata rurangapajmi shamuni. Libropi \u00f1ucamanta quillcashca\u00a0shinatajmi rurasha\u201d nircani\u00bb nishca."
                },
                "8": {
                    "verse_nr": "8",
                    "verse": "Puntaca cashnami nin: \u00abCanman animalcunata cushpa hua\u00f1uchishcatapish, imalla cuna cashcata cushcatapish, animalcunata cushpa tucui rupachishcatapish, juchacunata anchuchichun imallata cushcatapish mana nircanguichu, Cantaca mana cushichircachu\u00bb nishcami. (Chaicunataca Mandashcapi nishca\u00a0shinataj rurashca cajpipish, shinamari nin)."
                },
                "9": {
                    "verse_nr": "9",
                    "verse": "Chai q&#39;uipaca: \u00abTaita Dioslla, riqui, caipimi cani. Can munashcata rurangapajmi shamuni\u00bb ninmi. \u00d1aupaman imalla rurajcuna cashcata anchuchishpami, shujtaj mushujta rurachun churarca."
                },
                "10": {
                    "verse_nr": "10",
                    "verse": "Jesucristoca Diospaj munaita rurashpa, shuj cutinlla hui\u00f1aipaj, Paipaj quiquin aichata hua\u00f1uchichun Diosman cujpimi, Diosca \u00f1ucanchijtaca, Paipajlla ch&#39;icanchirca."
                },
                "11": {
                    "verse_nr": "11",
                    "verse": "Curacunaca, tucuicunallatajmi punllanta Diospajta rurashpa, animalcunata hua\u00f1uchishpa cutin cutin chai\u00a0shinallatataj Diosmanca cuncuna. Chashna rurashcacunaca, juchacunataca manataj anchuchi tucunchu."
                },
                "12": {
                    "verse_nr": "12",
                    "verse": "Ashtahuanpish Cristoca, juchacunamanta Diosman curishpami, shuj cutinlla hua\u00f1urca. Cunanca, Taita Diospaj alli ladopimi tiyacun."
                },
                "13": {
                    "verse_nr": "13",
                    "verse": "Chaipica Paita p&#39;i\u00f1ajcunata, Paipaj chaqui sarunapi churangacamami shuyacun."
                },
                "14": {
                    "verse_nr": "14",
                    "verse": "Paica Diospajlla cajcunataca, shuj cutin Diosman cushcallahuanmi hui\u00f1aipaj ima juchachina illajta rurarca."
                },
                "15": {
                    "verse_nr": "15",
                    "verse": "Diospaj jucha illaj Espiritupish \u00f1ucanchijmanca, chaillatataj nishpami puntaca cashna nin:"
                },
                "16": {
                    "verse_nr": "16",
                    "verse": "\u00ab\u2013Shamuj punllacunapica, paicunahuanca cashna ruranatami ari nini: \u00d1uca mandashcacunataca, paicunapaj shungupimi churasha. Paicunapaj yuyaipimi quillcasha\u2013 ninmi Mandaj Diosca\u00bb nishcami."
                },
                "17": {
                    "verse_nr": "17",
                    "verse": "Shinallataj q&#39;uipatapish: \u00abPaicunapaj juchacunatapish, paicuna ima millaita rurashcatapish manataj cutinca yuyarishachu\u00bb nishcami."
                },
                "18": {
                    "verse_nr": "18",
                    "verse": "Juchacunata chashna perdonashca cajpica, juchamantaca \u00f1a mana ashtahuan Diosmanca imata cunachu."
                },
                "19": {
                    "verse_nr": "19",
                    "verse": "Amataj huashaman tigranguichij - Chaimanta huauqui, panicuna, Diospajlla ch&#39;icanchishca Ucumanca Jesucristopaj yahuarmantami, mana manchashpa yaicui tucunchij."
                },
                "20": {
                    "verse_nr": "20",
                    "verse": "Chaimanca Pai hua\u00f1ushpa, chai jarcachishca linsota pascajpimi, causaiman pushaj mushuj \u00f1anta yaicui tucurcanchij. Chai linsota nishpaca, Paipaj aichatami nicun."
                },
                "21": {
                    "verse_nr": "21",
                    "verse": "\u00d1ucanchijca, Taita Diospaj tucui huasipi mandaj, shuj jatun curatamari charinchij."
                },
                "22": {
                    "verse_nr": "22",
                    "verse": "Shina cajpica Diospajmanca mana nij tucushpalla, tucui shunguhuan crishpa, c&#39;uchuyashunchigari. \u00d1ucanchij shungutapish, tucui mapa yuyaicunamanta chuyayachishpa, \u00f1ucanchij aichatapish, chuya yacupi armashca yaicushunchij."
                },
                "23": {
                    "verse_nr": "23",
                    "verse": "\u00d1ucanchij crishpa shuyacushcataca ama saquishpa, chai yuyai catishunchijlla. Diosca, Pai imata cusha nishcataca pajtachingallamari."
                },
                "24": {
                    "verse_nr": "24",
                    "verse": "Caishuj chaishuj llaquinacushpa, c&#39;uyanacunatapish, allita ruranatapish ama saquingapaj yuyachinacushunchij."
                },
                "25": {
                    "verse_nr": "25",
                    "verse": "\u00d1ucanchij tandanacuiman maijancuna mana shamunayachijcuna\u00a0shina ama tucushunchij. Chaipaj randica, Jesucristo shamuna punlla \u00f1alla chayamucushcata ricushcamantacarin, caishuj chaishuj yuyachinacunamari canchij."
                },
                "26": {
                    "verse_nr": "26",
                    "verse": "Cashcatataj huillashcata yachashca jahua, quiquin munaihuan juchaman tigrajpica, chai juchacunamanta pi shujtaj hua\u00f1ujca \u00f1a mana tiyanchu."
                },
                "27": {
                    "verse_nr": "27",
                    "verse": "Ashtahuanpish Diosta p&#39;i\u00f1ajcunata rupachingapaj allichishca, t&#39;imbucuj jatun ninallami paicunataca shuyacun."
                },
                "28": {
                    "verse_nr": "28",
                    "verse": "Mois\u00e9s Mandashcata maijan p&#39;aquijta, ishqui cashpa, quimsa cashpa ricushpa huillajpica, paitaca mana llaquishpami hua\u00f1uchin."
                },
                "29": {
                    "verse_nr": "29",
                    "verse": "Huashaman tigrajcunacarin, Diospaj Churitamari saruncuna. Dios ari nishcata pajtachishpa jichashca yahuarhuan paicunata Diospajlla ch&#39;icanchishca cajpipish, chai yahuartapish yangatamari rurancuna. Manapish c&#39;uyaipajta Dios c&#39;uyashpa cushca Espiritutapish c&#39;amincunami. Chashna rurashcamantacarin, Dios ashtahuan jatunta llaquichina cashcataca yachaichigari."
                },
                "30": {
                    "verse_nr": "30",
                    "verse": "\u00ab\u2018Llaquichina cajcunataca, \u00f1ucami llaquichisha, \u00d1ucami paicuna japina cashcata cusha\u2019 ninmi Mandaj Diosca\u00bb nijtaca rijsinchijmi. Paillatajmi shujtajpica: \u00abMandaj Diosmi, Paipaj cajcuna imalla rurashcataca ricunga\u00bb nishca."
                },
                "31": {
                    "verse_nr": "31",
                    "verse": "\u00a1Ai, causacuj Diospaj maquipi urmanaca, tucuita yalli jatun llaquimari!"
                },
                "32": {
                    "verse_nr": "32",
                    "verse": "Chashna cajpipish, \u00f1aupa punllacunapi cancunapaj yuyaita Dios achijyachijpi, ima tucushcata yuyarichigari. Chai punllacunapica, jatun llaquicunata apacushpapish, alli macanacuj\u00a0shinamari misharcanguichij."
                },
                "33": {
                    "verse_nr": "33",
                    "verse": "Huaquinpica p&#39;i\u00f1ashpa, tucuicunapaj \u00f1aupajpi rimashpa llaquichishcami purircanguichij. Huaquinpica, shujtaj huauquicunata chashna llaquichicujpimi, paicunahuan llaquita aparcanguichij."
                },
                "34": {
                    "verse_nr": "34",
                    "verse": "Pre\u017aucunatapish llaquircanguichijmi. Cancuna imalla charishcacunata quichujpipish, jahua pachapica hui\u00f1aita mana tucurij charinacunata charishcata yuyarishpami, cushicushpa saquircanguichijlla."
                },
                "35": {
                    "verse_nr": "35",
                    "verse": "Jatun allicunata japingapaj, Diospi shunguta churashpa chashna caticushcataca, amataj saquichijchu."
                },
                "36": {
                    "verse_nr": "36",
                    "verse": "Cancunaca, mana p&#39;i\u00f1arishpa alli shunguhuan Diospaj munaita rurashpa catishpami, Pai cusha nishca allicunataca japinguichij."
                },
                "37": {
                    "verse_nr": "37",
                    "verse": "Asha punllacunallapica: \u00abChai shamuna Tiyacujca \u00f1allamari shamunga, mana uniyangachu."
                },
                "38": {
                    "verse_nr": "38",
                    "verse": "Ashtahuanpish cashcata ruraj \u00f1uca runaca, crishcallamantami causanga. Shina cashpapish tigrarijpica, \u00f1ucaca mana cushicushachu\u00bb ninmi."
                },
                "39": {
                    "verse_nr": "39",
                    "verse": "Chashna cajpipish \u00f1ucanchijca, \u00f1a mana catisha nishpa tigrarijcunaca mana canchijchu, chashnacunaca chingaringacunami. Ashtahuanpish \u00f1ucanchij almata quishpichichun Diosta crijcunami canchij."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Crishcamantami tucuita pajtashcacuna - Crinaca, japisha nicushcata japinataj cashcata yuyanami. Manaraj ricushpapish, ricusha nicushcaca, chashnataj canata yuyanami."
                },
                "2": {
                    "verse_nr": "2",
                    "verse": "\u00d1aupa yayacunapish chashna crishcamantami, Dios alli nishca tucurcacuna."
                },
                "3": {
                    "verse_nr": "3",
                    "verse": "Crishpallami cai pachata, jahua pachata tucui ima tiyajcunatapish, rimashpalla Taita Dios rurashcataca yachanchij. Chashna cajpica cunan tiyajcunataca, \u00f1aupaman mana ricushcata rurashcatami cunanca ricunchij."
                },
                "4": {
                    "verse_nr": "4",
                    "verse": "Crishcamantami Abelca, paipaj huauqui Ca\u00edn cushcata yalli sumajta Taita Diosmanca cushpa hua\u00f1uchirca. Chaimantami Diosca, Abel cushcacunataca chasquishpa, paita alli nirca. Crishcamantami, hua\u00f1ushca cashpapish, cunancama rimacun."
                },
                "5": {
                    "verse_nr": "5",
                    "verse": "Crishcamantami Enoctaca ama hua\u00f1uchun, Taita Diosca causajta jahua pachaman aparca. Chaimantami pai mana ricurijpica, mashcashpapish mana japircacuna. \u201cEnocta manaraj Dios apajpimi, Pai Dios munashcata ruraj carca\u201d nishpa quillcashcapishmi tiyan."
                },
                "6": {
                    "verse_nr": "6",
                    "verse": "Mana crishpaca, Taita Dios munashcataca, ima\u00a0shina mana rurai tucuipajmi. Chashna cajpimi, maijanpish Taita Diospajman c&#39;uchuyanapajca Pai tiyashcatapish, Paita mashcajcunamanca allicunata cuj cashcatapish crina."
                },
                "7": {
                    "verse_nr": "7",
                    "verse": "Noepish crishcamantami, Taita Dios llaquita cachasha nijpica, chai punllacunapi manaraj ima chashna tiyashcata ricushpapish Diosta manchashpa, huambuj huasita rurashpa, paipaj familiandij quishpirirca. Crishpallami cai pachapi causaj millaita rurajcunataca, jatun llaquiman rina cashcata ricuchirca. Crishpallami ima juchachina illajta Dios rurana tucunatapish chasquirca."
                },
                "8": {
                    "verse_nr": "8",
                    "verse": "Crishcamantami Abrahampish Dios cayajpica, ca\u017aushpa paiman cusha nishca llajtata japinamanca, maiman ricushcata mana yachashpapish, paipaj llajtamanta llujshishpa rircalla."
                },
                "9": {
                    "verse_nr": "9",
                    "verse": "Crishcamantami Abrahamca, Dios paiman: \u201cCai llajtatami canman cusha\u201d nishca cajpipish, chai llajtapica, catishpa causaj runa\u00a0shinalla causashca. Chai llajtallapitajmi \u00f1aupa yaya Isaacpish, Jacobopish yaya Abraham\u00a0shinallataj Dios cusha nishcallatataj japishun nishpa, carpa huasicunallapi causarcacuna."
                },
                "10": {
                    "verse_nr": "10",
                    "verse": "Abrahamca, alli rumicunahuan shayachishca, mana urmaipaj pueblopi causanatami shuyacurca. Chai pueblota shayachij arquitectoca, Taita Diosllatajmi."
                },
                "11": {
                    "verse_nr": "11",
                    "verse": "Crishcamantami Sarapish mana huachaj, \u00f1a yuyaj huarmi cashpapish huachashca. Diosca, Pai cusha nishcata pajtachij canata crishcamantami, paica shuj c&#39;ari huahuata huachashca."
                },
                "12": {
                    "verse_nr": "12",
                    "verse": "Chashnami \u00f1a hua\u00f1ushca\u00a0shina yuyaj Abraham runamantaca, jahua pachapi tiyaj lu\u017aerocuna\u00a0shina, mama cucha uripi tiyaj t&#39;iyu\u00a0shinapish, mana yupaipaj achcata mirarirca."
                },
                "13": {
                    "verse_nr": "13",
                    "verse": "\u00d1aupa yayacunaca, tucuicunami paicunaman Dios cusha nishcata crishpapish, manaraj japishpa hua\u00f1urcacuna. Paicunaca crishcallamantami, q&#39;uipata ima\u00a0shina canataca carumanta ricushpa alabaduj\u00a0shinalla yachashpa, achcata cushicurcacuna. Chaimantami, cai pachapica shujtaj llajtamanta cajcuna\u00a0shinalla, purijcuna\u00a0shinalla cashcata huillarcacuna."
                },
                "14": {
                    "verse_nr": "14",
                    "verse": "Chashna huillashpaca, shujtaj llajtata mashcacushcallatami yuyachincuna."
                },
                "15": {
                    "verse_nr": "15",
                    "verse": "Paicuna llujshimushca llajtata yuyarishpalla, chashna nicushca cashpaca, tigrashun nishpapish tigranmanllami carca, ima jarcaj mana tiyarcachu."
                },
                "16": {
                    "verse_nr": "16",
                    "verse": "Ashtahuanpish paicunaca, tucuita yalli alli llajtatami mashcacurcacuna. Chai llajtaca, jahua pachamari. Diosca paicunapajca, chaipi shuj pueblota allichishcatami charicun. Chaimantami Pai Diosca, \u2018Paicunapaj Taita Diosmi\u2019 cani ninataca, mana pinganachin."
                },
                "17": {
                    "verse_nr": "17",
                    "verse": "Abrahamca crishcamantami, Dios paita ima\u00a0shina crij cashcata ricusha nijpica, paipaj churi Isaacta Diosman cushpa hua\u00f1uchingapaj aparca. Dios cusha nishcata chasquijmari, paipaj shujlla churita Diosman cungapaj aparca."
                },
                "18": {
                    "verse_nr": "18",
                    "verse": "Diosca: \u00abIsaacmantami achca huahuacunata mirachisha\u00bb nishca jahuami, Isaacta cuchun ma\u00f1arca."
                },
                "19": {
                    "verse_nr": "19",
                    "verse": "Hua\u00f1ushcacunapaj chaupimantapish Taita Diosca causachi tucunata crishpami, Diosman curcalla. Chaimantami Abrahamca paipaj churitaca, causachishcata\u00a0shina cutin chasquishca."
                },
                "20": {
                    "verse_nr": "20",
                    "verse": "Crishcamantami Isaacca, paipaj churi Jacobomanpish, Esaumanpish shamuj punllacunapi, bendiciachun Diosta ma\u00f1arca."
                },
                "21": {
                    "verse_nr": "21",
                    "verse": "Crishcamantami Jacobopish \u00f1a hua\u00f1ucushpaca, Josepaj churicunamanca Dios allicunata cuchun nishpa, taunapi huancarishpalla Diosta adorashpa ma\u00f1arca."
                },
                "22": {
                    "verse_nr": "22",
                    "verse": "Crishcamantami, Josepish \u00f1a hua\u00f1ucushpaca, israelcunataca Egiptomanta llujshina cashcata huillashpaca, paipaj tullucunatapish apachun mandashpa saquirca."
                },
                "23": {
                    "verse_nr": "23",
                    "verse": "Moisespaj yaya mamapish pai huacharijpica, crishcamantami quimsa quillacama pacashpa charircacuna. Paicunaca sumaj huahua cashcata ricushpami, chai llajtata jatun mandaj hua\u00f1uchichun nishpa mandashcatapish mana mancharcacuna."
                },
                "24": {
                    "verse_nr": "24",
                    "verse": "Crishcamantami, Mois\u00e9s \u00f1a jatunyashpaca, Faraonpaj ushushipaj churi nishca canataca mana munarca."
                },
                "25": {
                    "verse_nr": "25",
                    "verse": "Chaimantami juchata rurashpa ashacama cushicushpa causanapaj randica, Taita Dios agllashcacunahuan llaquita apanataraj agllarca."
                },
                "26": {
                    "verse_nr": "26",
                    "verse": "Egiptopi achcata charij canatapish yalli alli cajpimi, Cristomanta p&#39;i\u00f1ashpa rimashca canataca agllarca. Dios paiman cunata \u00f1a ricuracuj\u00a0shina cashpami, chaita agllarca."
                },
                "27": {
                    "verse_nr": "27",
                    "verse": "Crishcallamantami Moisesca, Egipto llajtata jatun mandaj p&#39;i\u00f1arishpa imata rurana cashcatapish mana manchashpa, chai llajtamantaca llujshishpa rirca. Paica, mana ricuipaj Diostaca ricucuj\u00a0shinami, crishcataca chai yuyailla carca."
                },
                "28": {
                    "verse_nr": "28",
                    "verse": "Crishcamantami Moisesca, Pascua fiestata rurarca. Shinallataj hua\u00f1uchij \u00e1ngel israelcunapaj punta c&#39;ari huahuacunata ama hua\u00f1uchichun, yahuarta pungupi llihuirca."
                },
                "29": {
                    "verse_nr": "29",
                    "verse": "Crishcallamantatajmi israelcunaca, Puca Cucha yacutaca, chaquishca allpata\u00a0shina ch&#39;imbarcacuna. Egipto runacunapish chashnallataj ch&#39;imbashun nishpa yaicujpica, chai yacuca millpurcallami."
                },
                "30": {
                    "verse_nr": "30",
                    "verse": "Jeric\u00f3 pueblo muyundij pircatapish israelcunaca, crishcallamantami canchis punllata muyushpalla urmachircacuna."
                },
                "31": {
                    "verse_nr": "31",
                    "verse": "Crishcallamantami Rahab shuti huainayaj huarmipish, caishuj mana ca\u017aujcunandij mana hua\u00f1urca. Paica, israelcuna chai llajtata pacalla ricunaman cachashca runacunataca sumajta chasquishpami pacarca."
                },
                "32": {
                    "verse_nr": "32",
                    "verse": "\u00bfImatataj ashtahuanca huillashari? Gedeonmanta, Baracmanta, Sansonmanta, Jeftemanta, Davidmanta, Samuelmanta, Dios ima nishcata huillajcunamantapish huillanataca mana pajtarinichu."
                },
                "33": {
                    "verse_nr": "33",
                    "verse": "Paicunaca crishcallamantami, llajtacunata quichushpa japircacuna, alli mandarcacuna, Dios cusha nishca allicunatapish japircacuna, leoncunapaj shimicunatapish huichcarcacuna."
                },
                "34": {
                    "verse_nr": "34",
                    "verse": "Crishcamantami manchanayajta lunyacuj ninatapish hua\u00f1uchircacuna, espadahuan hua\u00f1uchishca canamantapish quishpirircacuna, fuerza illajcuna cashpapish, fuerzayuj tucurcacuna. Jatun macanacuicunapipish jahualla mishashpami, shujtaj llajta soldadocunataca catishpa callpachircacuna."
                },
                "35": {
                    "verse_nr": "35",
                    "verse": "Shinallataj huaquin huarmicunaca, hua\u00f1ushcamanta causachishcacunata chasquircacunami. Cutin shujtajcunaca, jatun llaquita apashpapish, Dios causachishca huasha ashtahuan alli causaita japishun nishpami, cacharishun nijpipish mana nishpa hua\u00f1urcacuna."
                },
                "36": {
                    "verse_nr": "36",
                    "verse": "Shinallataj shujtajcunaca pugllashpa asishca, azotishca, cadenahuan huatashca, carcelpi churashcami llaquita aparcacuna."
                },
                "37": {
                    "verse_nr": "37",
                    "verse": "Shujtajcunataca rumicunahuan shitashpa, sierrahuan chaupita cuchushpami hua\u00f1uchircacuna. Shujcunataca, mana allita rurachingapaj llaquichircacunami. Espadahuan hua\u00f1uchishcacunapishmi. Ima illaj huajcha tucushpami, oveja carata, chivo carata p&#39;achallishcalla, caita chaita purishpa llaquinayajta \u00f1acarcacuna."
                },
                "38": {
                    "verse_nr": "38",
                    "verse": "Paicunapajca, cai pachaca mana causaipajmi carca. Mai shitashca pambacunapi, urcucunapi, jutcucunapi, allashca jatun jutcucunapimi llaquinayajta causajcuna carca."
                },
                "39": {
                    "verse_nr": "39",
                    "verse": "Tucui paicunami crishcamanta, Dios alli nishca carcacuna. Shina cashpapish, Dios cusha nishcataca manaraj japircacunachu."
                },
                "40": {
                    "verse_nr": "40",
                    "verse": "Taita Diosca, \u00f1ucanchijpajca tucuita yalli sumajtamari allichishca. Chaita \u00f1ucanchijpish paicunahuan tandalla pajtachunmi, chashna rurarca."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Diosca Paipaj huahuacunataca sinchitami yachachin - Riquichij, \u00f1ucanchij muyundijpica jatun p&#39;uyu\u00a0shina cai tucui gentecunatamari Diosta crishpa catishcata ricunchij. Chaimanta \u00f1ucanchijpish llashacuj\u00a0shinatapish, urmachisha nij juchatapish tucui saquishunchij. Chaimantaca \u00f1ucanchij chayana cashcaman chayangacama, alli shunguhuan callpashunchijlla."
                },
                "2": {
                    "verse_nr": "2",
                    "verse": "Crinata callarichij, alli crijta ruraj Jesustaca, chaparashpa rishunchijlla. Paica hua\u00f1ushca q&#39;uipaca, cushicuna cashcata yachashpami, paita asicujpipish mana pinganachishpa chacatashca hua\u00f1urca. Chai q&#39;uipaca, jatun tiyarinapi Taita Diospaj alli ladopimi tiyarirca."
                },
                "3": {
                    "verse_nr": "3",
                    "verse": "Jesustaca juchayuj runacuna jatunta llaquichijpipish, chai llaquita apashcataca yuyarichigari. Ama shaicurishpa, ama, \u00f1a mana catisha nichijchu."
                },
                "4": {
                    "verse_nr": "4",
                    "verse": "Juchata ama rurangapajca, macanacucuj\u00a0shinami sinchita shayarishcanguichij. Chashna llaquicunata apashpapish, manaraj cancunapaj yahuarta jichashcanguichijchu."
                },
                "5": {
                    "verse_nr": "5",
                    "verse": "Cancunataca Diosca, Paipaj huahuacunata\u00a0shinataj cashna cunashcataca, \u00f1amari cungarishcanguichij: \u00ab\u00d1uca huahualla, Mandaj Dios imamanta sinchita jarcajpica, ama mana uyasha nichu. Pai rimajpipish, ama, \u00f1a mana catisha nichu."
                },
                "6": {
                    "verse_nr": "6",
                    "verse": "Mandaj Diosca, Pai c&#39;uyashcacunatami imata jarcana cajpica, llaquichin. Paipaj huahuacuna cachun, tucui Pai chasquishcacunatami azotin\u00bb nishcami."
                },
                "7": {
                    "verse_nr": "7",
                    "verse": "Ima llaqui shamujpipish, apaichijlla. Taita Diosmari cancunataca Paipaj huahuacuna cajpi, chashna llaquichicun. Huahuataj cajpimi, pi yayapish sinchi sinchita yachachishpa hui\u00f1achin."
                },
                "8": {
                    "verse_nr": "8",
                    "verse": "Diospish Paipaj tucui huahuacunatami, chashnallataj sinchi sinchita yachachin. Cancunata mana chashna sinchi sinchita yachachijpica, mana Paipaj quiquin huahuacunatajchu canguichijman. Huainapaj huahuacuna\u00a0shinallami canguichijman."
                },
                "9": {
                    "verse_nr": "9",
                    "verse": "\u00d1ucanchij aicha yaya mama sinchi sinchita yachachijpica, paicunataca ca\u017aushpa c&#39;uyashpami causarcanchij. Espiritucunapaj Yayatacarin, chaita yallitamari ca\u017auna canchij. Chashna cashpami, hui\u00f1aita causashun."
                },
                "10": {
                    "verse_nr": "10",
                    "verse": "\u00d1ucanchij yayacunaca, ashacamallami paicuna yuyashca\u00a0shina alli canata ricushpa, sinchita yachachishpa hui\u00f1achirca. Dioscarin \u00f1ucanchij allipajllatajmi, Pai\u00a0shina ima jucha illaj cachun sinchita yachachin."
                },
                "11": {
                    "verse_nr": "11",
                    "verse": "Ima llaqui japishpapish, llaquichinapajlla shamushcata yuyashpami mana cushicunchij. Chai llaquita apashpa allita yachashca q&#39;uipaca, Dios munashca\u00a0shina sumajta causanatami yachanchij."
                },
                "12": {
                    "verse_nr": "12",
                    "verse": "Chashna cajpica mushuj yuyaita japichij. Shaicushca maquicunata huichi chutaichij. Mana cuyuri tucuj cunguricunata cuyuchichij."
                },
                "13": {
                    "verse_nr": "13",
                    "verse": "\u00abCancuna purinapaj alli \u00f1ancunata ruraichij.\u00bb Chashna alli \u00f1anpi churajpimi, patojo\u00a0shina cajcunapish \u00f1anmanta mana urmangacuna. Ashtahuanpish alli tucungacunami. Dios rimashcata mana uyajcunaca chingaringami."
                },
                "14": {
                    "verse_nr": "14",
                    "verse": "Tucuicunahuan sumajta causaichij. Tucui juchacunata saquishpa, shuj yuyai Diospajlla causaichij. Mana chashna causashpaca, Apunchij Jesustaca pipish mana ricungachu."
                },
                "15": {
                    "verse_nr": "15",
                    "verse": "Alli yuyarichij, mana c&#39;uyaipajcunatamari Taita Diosca c&#39;uyashca. Chashna cajpipish \u00f1ataj maijancunaca Paipaj c&#39;uyaita mana japishpa saquiringuichijman. Ima jayaj sapiman rijchaj yuyaicuna shungupi hui\u00f1ajpi, shujtajcunatapish chaihuan mapayachinguichijman."
                },
                "16": {
                    "verse_nr": "16",
                    "verse": "\u00d1ataj cancunapurapica, maijan huainayaj tiyanman. Mana cashpaca Esa\u00fa\u00a0shina, imapish Diospajlla cashcataca, yanga cashcata yuyanguichijman. Paica asha micunallapimi, punta churi cashpa, imalla japina cashcataca c&#39;aturca."
                },
                "17": {
                    "verse_nr": "17",
                    "verse": "Chai q&#39;uipaca, bendiciachun ma\u00f1ajpipish, yayaca mana curcachu. Esa\u00fa chaimanta achcata huacashpa ma\u00f1ashpapish, mana imata rurai tucushcataca yachanguichijmi."
                },
                "18": {
                    "verse_nr": "18",
                    "verse": "Cunan cancunaca maquihuan japiripaj, nina rupacuj, jatun amsa urcumanca mana c&#39;uchuyarcanguichijchu."
                },
                "19": {
                    "verse_nr": "19",
                    "verse": "Trompetapi tocashcatapish, Dios rimashcatapish mana uyana tucushcanguichijchu. Chaita uyajcunaca, \u00f1a mana uyai tucushpami: \u00abAma ashtahuan rimapaichu\u00bb nishpa rogarircacuna."
                },
                "20": {
                    "verse_nr": "20",
                    "verse": "Diosca: \u00abIma animal cashpapish, chai urcuman chayajpica, rumihuan cashpapish, lanzahuan cashpapish hua\u00f1uchishcami canga\u00bb nishpami mandarca. Chaitami mana uyanachircacuna."
                },
                "21": {
                    "verse_nr": "21",
                    "verse": "Paicuna ricushcaca, chashna jatun mancharina cajpimi, Moisespish: \u00abManchaihuan chujchucunimari\u00bb nirca."
                },
                "22": {
                    "verse_nr": "22",
                    "verse": "Ashtahuanpish cancunaca, Sion urcuman, causacuj Diospaj jahua pacha Jerusal\u00e9n puebloman, huaranga huaranga angelcuna tiyacunmanmari chayarcanguichij."
                },
                "23": {
                    "verse_nr": "23",
                    "verse": "Jahua pacha libropi shuticunata quillcashca, Diospaj punta huahuacuna tandanacushcamanmari chayarcanguichij. Tucuicuna imalla rurashcata Ricuchij Taita Diospajmantaj, cashcata rurajcunata ima jucha illajta Dios rurashca espiritucunapajmantajmi chayarcanguichij."
                },
                "24": {
                    "verse_nr": "24",
                    "verse": "Mushujta rurasha nishpa, Dios ari nishcata Ma\u00f1ashpa Cuj Jesuspajmanpish, pai jichashca yahuarmanpishmi chayarcanguichij. \u00d1ucanchijmanta rimaj Paipaj yahuarca, Abelpaj yahuartapish yallimari."
                },
                "25": {
                    "verse_nr": "25",
                    "verse": "Riquichij, cancunata Rimajtaca, ama mana uyasha nichijchu. Cai pachapi Diosmanta Rimajta mana uyashun nijcunapish, llaquiman rinamantaca mana quishpirircacunachu. \u00d1ucanchijcarin jahua pachamantataj Rimajta mana uyashpaca, \u00bfllaquiman rinamantaca maitataj quishpirishunri?"
                },
                "26": {
                    "verse_nr": "26",
                    "verse": "Chai punllacunapi Dios rimashpaca, pambapish chujchujtami rimarca. Cunancarin Diosca: \u00abShuj cutinhuan rimashpaca, mana cai pachallatachu chujchuchisha, ashtahuanpish jahua pachandijmi chujchuchisha\u00bb nishcamari."
                },
                "27": {
                    "verse_nr": "27",
                    "verse": "Chashna: \u00abShuj cutinhuan chujchuchishami\u00bb nishpaca, Dios rurashca, chai cuyuchipajllacunata anchuchinatami nisha nicun. Chashna rurajpimi, mana cuyuchipajcunalla saquiringa."
                },
                "28": {
                    "verse_nr": "28",
                    "verse": "Cunan \u00f1ucanchijca, mana pi cuyuchipajta Dios mandacuntamari japishcanchij. Chaimanta Taita Diostaca, pagui nishunchigari. Manchashpa, ca\u017aushpa pai munashca\u00a0shina adorashunchigari."
                },
                "29": {
                    "verse_nr": "29",
                    "verse": "\u00ab\u00d1ucanchij Taita Diosca, rupachishpa tucuchij ninamari.\u00bb"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Tucui crijcuna Dios cushicunata causaichij - Caishujhuan chaishujhuan c&#39;uyanacunataca, amataj saquichijchu."
                },
                "2": {
                    "verse_nr": "2",
                    "verse": "Huasiman shamujcunata chasquinataca, amataj cungaringuichijchu. Maijancunaca huasipi alli chasquishpaca, pi cashcata mana yachashpa, angelcunatamari chasquishcacuna."
                },
                "3": {
                    "verse_nr": "3",
                    "verse": "Pre\u017au tiyacujcunatapish paicunahuan tandalla tiyacuj\u00a0shina llaquinguichij. Macashpa llaquichishcacunamantapish, cancunapaj aichapi chai llaquita apashca\u00a0shina nanaringuichij."
                },
                "4": {
                    "verse_nr": "4",
                    "verse": "Ca\u017aarashpa causanataca, tucuicunallataj mai sumaj alli nishpa, jahuaman churanguichij. Ama shujtajhuan chayarinacushpa mapayanguichijchu. Manaraj ca\u017aarashpa chayarijcunatapish, ca\u017aarashca jahua huainayacuntapish Taita Diosmi llaquichinga."
                },
                "5": {
                    "verse_nr": "5",
                    "verse": "Chaimanta ama ashtahuan ashtahuan charinallata munaichijchu. Cunan imata charishcacunallahuan cushi caichijlla. Diosca: \u00abCantaca mana cungarishachu, mana saquishachu\u00bb nishcamari."
                },
                "6": {
                    "verse_nr": "6",
                    "verse": "Chaimanta \u00f1ucanchijca, Diospi shunguta churashpami: \u00abMandaj Diosca, \u00f1ucata ayudajmi. \u00bfPitaj \u00f1ucataca imata rurangari?\u00bb nina canchij."
                },
                "7": {
                    "verse_nr": "7",
                    "verse": "Cancunaman Diospaj Shimita yachachij michijcunata yuyarichij. Paicuna ima\u00a0shina causashcata yuyarishpa, cancunapish Jesucristotaca paicuna\u00a0shina catichij."
                },
                "8": {
                    "verse_nr": "8",
                    "verse": "Jesucristoca sarunpish, cunanpish, hui\u00f1aitapish Paillatajmari."
                },
                "9": {
                    "verse_nr": "9",
                    "verse": "Cancunaman ima mana yachashca shujtajta yachachijpica, chaitaca ama catichijchu. \u2018Caita micunami alli, chaita micunaca mana allichu\u2019 nishcata yuyanapaj randica, mana c&#39;uyaipajta Dios c&#39;uyashcata \u00f1ucanchij shungupi ashtahuan chai yuyailla canamari alli. Chashna imalla micuna cashcata yachachishcata catijcunaca manapish ima allita japishcacunachu."
                },
                "10": {
                    "verse_nr": "10",
                    "verse": "\u00d1ucanchijca, Diosman cushpa rupachina shuj altartamari charinchij. Chai altarmantaca, Diospaj Carpa huasipi Diosta servij curacunaca, mana micui tucuncunachu."
                },
                "11": {
                    "verse_nr": "11",
                    "verse": "Curacunata mandaj curallami, Diospajlla ashtahuan ch&#39;icanchishca ucumanca, animalcunapaj yahuarta juchamanta Diosman cungapaj apan. Animalcunapaj aichataca, Carpa huasimanta llujshichishpa canllamanmi rupachincuna."
                },
                "12": {
                    "verse_nr": "12",
                    "verse": "Chashnallatajmari Jesuspish, Pai jichashca yahuarhuan tucuicunata ima juchachina illajta rurangapajca, pueblomanta canllaman llaquita apashpa hua\u00f1urca."
                },
                "13": {
                    "verse_nr": "13",
                    "verse": "Shinashpaca \u00f1ucanchijpish, Jes\u00fas\u00a0shinallataj pueblomanta canllaman llujshishpa, pinganayaj llaquita Pai apashca\u00a0shinallataj apashunchijlla."
                },
                "14": {
                    "verse_nr": "14",
                    "verse": "Hui\u00f1aita mana chingarina pueblotaca, caipica mana charinchijchu. Ashtahuanpish shamuj punllapi ricurina pueblotami, chai yuyai mashcacunchij."
                },
                "15": {
                    "verse_nr": "15",
                    "verse": "Chaimantami, Jesucristomanta Taita Diostaca, \u2018Allimari cangui\u2019 nicunalla canchij. Taita Diosman animalta cushpa hua\u00f1uchina\u00a0shinaca, shimihuan Diosta \u2018Allimari cangui\u2019 ninami."
                },
                "16": {
                    "verse_nr": "16",
                    "verse": "Shinallataj pipaj ima allita ruranatapish, caishuj chaishuj caranacunatapish amataj cungaringuichijchu. Diosman animalta cushpa hua\u00f1uchij\u00a0shina chashna rurajpimi, Taita Diosca cushicun."
                },
                "17": {
                    "verse_nr": "17",
                    "verse": "Cancunata michijcunata ca\u017auichij. Paicunaca, cancunapaj almata cuidana yuyaillami purincuna. Chaita rurashcamantaca, Diosman ricuchina cashcata yachashpami, chai yuyai purincuna. Chaita paicuna llaquilla shunguhuan ruranapaj randica, cushicushpa rurachun paicunahuan alli caichij. Paicuna imatapish llaquilla rurajpica, cancunaca ima allita mana japinguichijchu."
                },
                "18": {
                    "verse_nr": "18",
                    "verse": "Tucui imapish alli llujshichun, allita pushana yuyaihuanmi canchij. Chaimanta \u00f1ucanchijmantaca, Diosta ma\u00f1apaichij."
                },
                "19": {
                    "verse_nr": "19",
                    "verse": "Shinallataj \u00f1ucata cancunapajman Dios utca tigrachishpa pushachun nishpapishmi, ashtahuanca Diostaca ma\u00f1apaichij nini."
                },
                "20": {
                    "verse_nr": "20",
                    "verse": "Sumaj causaita cuj Taita Diosmi, \u00f1ucanchij Apu Jesucristotaca, hua\u00f1ushcacunapaj chaupimanta causachirca. Jesucristoca, Dios hui\u00f1aipaj ruranata ari nishcata pajtachishpami, Paipaj yahuarta jicharca. Chaimantami Paipaj ovejacunata Jatun Michij tucurca."
                },
                "21": {
                    "verse_nr": "21",
                    "verse": "Cancunataca, Taita Diosllataj tucui imatapish Pai munashca\u00a0shina allita rurajcuna canata yachachichun. Shinallataj Jesucristomantaca tucui \u00f1ucanchijllatataj, Pai munashca\u00a0shinata rurachichun. Pai Jesucristolla hui\u00f1ai hui\u00f1aita sumajyachishca cachun. Chashna cachun."
                },
                "22": {
                    "verse_nr": "22",
                    "verse": "Ashallatami cancunata cunashpa quillcani. Tucuicunallataj chaitaca, sumajta uyapaichij."
                },
                "23": {
                    "verse_nr": "23",
                    "verse": "\u00d1ami \u00f1ucanchij huauqui Timoteotaca, pre\u017aumanta cacharirca. Pai utca caiman shamujpica, paihuanmi cancunata ricunaman shamusha."
                },
                "24": {
                    "verse_nr": "24",
                    "verse": "Cancunata tucui michijcunatapish, tucui Diospajlla cajcunatapish \u201c\u00a0\u2018\u00bfAllillachu canguichij?\u2019 ninmi\u201d nipaichij. Italiapi causacuj crijcunapish \u2018\u00bfAllillachu canguichij?\u2019 ninmi."
                },
                "25": {
                    "verse_nr": "25",
                    "verse": "Diosca, tucui cancunaman Paipaj jatun c&#39;uyaita cushca cachun. Chashna cachun."
                }
            }
        }
    }
}