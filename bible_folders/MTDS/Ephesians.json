{
    "version": "MTDS",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, Taita Dios munashcamanta, huillagrichun Jesucristo mingashca Pablomi cani. Cai quillcataca, Efesopi Cristo Jesusta alli caticuj, Taita Diospajlla crijcunamanmi cachani:"
                },
                "2": {
                    "verse_nr": "2",
                    "verse": "\u00d1ucanchij Yaya Diospish, Apunchij Jesucristopish cancunamanca, jatun c&#39;uyaita, sumaj causaita cushca cachun."
                },
                "3": {
                    "verse_nr": "3",
                    "verse": "Cristollamantami Dios cushcataca chasquinchij - Cristohuan shujlla tucujpimi, Taita Diosca Paipaj Espirituhuan, \u00f1ucanchijmanca jahua pachapi Pai tucui imalla charishcacunata curca. Chaimanta Apunchij Jesucristopaj Yaya Diostaca, \u2018Allimari cangui\u2019 nishunchij."
                },
                "4": {
                    "verse_nr": "4",
                    "verse": "Diosca \u00f1ucanchijtaca, cai pachata manaraj rurashpallatajmi, Cristomantaca Paipajlla, chuyata causachun agllarca."
                },
                "5": {
                    "verse_nr": "5",
                    "verse": "Diosca jatunta c&#39;uyashcallamantami, Pai quiquin chashna ruranata munashca. Chaimantami \u00f1ucanchijtaca, Jesucristomanta Paipaj quiquin huahuacuna cachun, \u00f1aupamanta ch&#39;icanchishca."
                },
                "6": {
                    "verse_nr": "6",
                    "verse": "Mana c&#39;uyaipajta Pai c&#39;uyaj, sumaj cashcata alabachunmi, Paipaj c&#39;uyashca Churihuan shujlla tucujpi, \u00f1ucanchijtaca chasquirca."
                },
                "7": {
                    "verse_nr": "7",
                    "verse": "Paica, mana c&#39;uyaipajta c&#39;uyaj Dios cashpami, Paipaj Churipaj yahuarmantaca, \u00f1ucanchij juchacunata anchuchishpa, quishpichirca."
                },
                "8": {
                    "verse_nr": "8",
                    "verse": "Chaimantami Diosca, \u00f1ucanchijmanca mana mitsashpa, tucui alli yachaita cushpa, alli yuyaiyujcunata rurarca."
                },
                "9": {
                    "verse_nr": "9",
                    "verse": "Chashnamari, Pai munashca\u00a0shina rurasha nicushca, pi mana yachashcataca, \u00f1ucanchijman ricuchishca."
                },
                "10": {
                    "verse_nr": "10",
                    "verse": "Pai imalla rurana tucushcata pajtachina punllapimi, jahua pachapi cajcunatapish, cai pachapi cajcunatapish, tucuita Cristo mandachun, Paipajlla tandachinga."
                },
                "11": {
                    "verse_nr": "11",
                    "verse": "\u00d1ucanchijtapish Diosllatajmi, Pai imalla charishcacunataca Cristollamanta chasquichun munashca. Cashna rurana Paipaj yuyaipi alli cajpimi, \u00f1aupamanta Pai munashca\u00a0shinallataj ch&#39;icanchishca."
                },
                "12": {
                    "verse_nr": "12",
                    "verse": "\u00d1ucanchij \u00f1a \u00f1aupamanta Cristota shuyacujcunaraj, Pai sumaj Diosta \u2018Allimari cangui\u2019 nishpa causachunmi, chashnaca agllarca."
                },
                "13": {
                    "verse_nr": "13",
                    "verse": "Chai huashaca, cancunapish quishpirinata cuj alli huillaita uyashpaca, Cristotami cringuichij. Chaimantami Diosca Pai cusha nishca, jucha illaj Espirituta cancunapaj shungupi churashpa, Paipajlla ch&#39;icanchirca."
                },
                "14": {
                    "verse_nr": "14",
                    "verse": "Diosca, Pai charishcacunata \u00f1ucanchij jahua pachapi chasquinataj cashcata ricuchichunmi, Paipaj Espirituta curca. Tucui chaicunamanta Pai sumaj Diosta \u2018Allimari cangui\u2019 nichunmi, chashna rurashca."
                },
                "15": {
                    "verse_nr": "15",
                    "verse": "Crijcunamantami Pablo Diosta ma\u00f1ashca - \u00d1ucaca, Apunchij Jesusta cancuna crishcatapish, tucui Diospajlla cajcunata c&#39;uyaj cashcatapish uyarcanimari. Chaita yachashpamari,"
                },
                "16": {
                    "verse_nr": "16",
                    "verse": "cancunamanta Diosta ma\u00f1ashpa, punllanta Paita pagui nicunilla."
                },
                "17": {
                    "verse_nr": "17",
                    "verse": "Apunchij Jesucristopaj sumaj Yaya Diostaca, cancunaman alli yachaitapish, paita ashtahuan alli rijsi tucuchun yachachij Espirituta cuchunmari ma\u00f1acuni."
                },
                "18": {
                    "verse_nr": "18",
                    "verse": "Cancunapaj shungu yuyaitaca, Paillataj achijyachishca cachun. Chashna rurajpimi, imata shuyachun Dios cayashcatapish, Diospajlla cajcunahuan tucuita yalli sumajta chasquina cashcatapish ricunguichij."
                },
                "19": {
                    "verse_nr": "19",
                    "verse": "\u00d1ucanchij crijcunataca, pi mana jarcai tucuipaj rurai tucunahuanmi pushacun. Tucuita Rurai Tucuj Diosllatajmari, chashna imatapish ruracun."
                },
                "20": {
                    "verse_nr": "20",
                    "verse": "Paillatajmi Cristotaca, hua\u00f1ushcacunapaj chaupimanta causachishpa, jahua pachapi, Paipaj alli maquiman tiyachirca."
                },
                "21": {
                    "verse_nr": "21",
                    "verse": "Cunan punllacunapish, shamuj punllacunapish tucuita mandachunmi, chaipi tiyachirca. Chaimantami Cristoca, tucui mandajcunapaj, mandanata charijcunapaj, imatapish rurai tucujcunapaj, ca\u017auchijcunapaj, jahuapi, ima rijsishca shuticunapaj jahuapipish tiyacun."
                },
                "22": {
                    "verse_nr": "22",
                    "verse": "Chashnami tucuita Cristopaj chaqui ucupi churarca. Shinallataj tandanacushca crijcunamanpish, tucuita cushca jahuapimi, Cristotaca paicunata Mandaj Uma cachun churarca."
                },
                "23": {
                    "verse_nr": "23",
                    "verse": "Tandanacushca crijcunaca, tucuipi tucuita jundachij Cristohuan shujlla tucushca Paipaj Cuerpomi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Diosca Cristomantami causaita cushca - Diosca cancunamanca, mana ca\u017auj juchayujcuna cashcamanta, hua\u00f1ushca\u00a0shina cajpirajmi, causaita curca."
                },
                "2": {
                    "verse_nr": "2",
                    "verse": "\u00d1aupaca, huairapi mandajpaj munaillatami ca\u017auj carcanguichij. Chaimantami cai pachapaj cajcuna\u00a0shinallataj, mana allita rurashpa causarcanguichij. Cunanpish chai millai supaica, Diosta mana ca\u017aujcunatami mandashpa, millaillata rurachicun."
                },
                "3": {
                    "verse_nr": "3",
                    "verse": "\u00d1ucanchijpish \u00f1aupaca, paicunapurallatajmi carcanchij. Chaimantami paicuna\u00a0shinallataj, quiquin aicha munashcata pajtachircanchij. Quiquin aicha munashcataca, yuyaiman shamushcatami, chaitataj rurashpa causarcanchij. Chaimantami paicuna\u00a0shinallataj, Dios p&#39;i\u00f1arishpa jatunta llaquichinapajlla puricurcanchij."
                },
                "4": {
                    "verse_nr": "4",
                    "verse": "Shina cajpipish, Taita Diosca yallitaj llaquij cashpallami, \u00f1ucanchijtaca tucuita yalli jatun c&#39;uyaihuan c&#39;uyarca."
                },
                "5": {
                    "verse_nr": "5",
                    "verse": "Chaimantami, Diosca juchapi \u00f1ucanchij hua\u00f1ushca cajpiraj, Cristota cacharca. Paimi causaita curca. \u00a1Cancunaca mana c&#39;uyaipajcuna cajpipish Dios chashna c&#39;uyashcamantamari, quishpichishca canguichij!"
                },
                "6": {
                    "verse_nr": "6",
                    "verse": "Cristohuan shujllata rurashpami, \u00f1ucanchijtaca causachirca. Chai huashaca, Cristo Jesusllahuantajmi jahua pachapi tiyachirca."
                },
                "7": {
                    "verse_nr": "7",
                    "verse": "Taita Diosca, chashna imahuan mana ch&#39;imbapuraipaj, yallitaj c&#39;uyajmari. Chashna mana c&#39;uyaipajta cajpipish Jesusmanta jatun c&#39;uyaita \u00f1ucanchijpi tucui tallishcataca, shamuj punllacunapimari ricuchingapaj tiyacun."
                },
                "8": {
                    "verse_nr": "8",
                    "verse": "Mana cancunallatajchu quishpirishca canguichij. Mana c&#39;uyaipajta Taita Dios c&#39;uyajpi, crishcallamantami quishpichishca canguichij. Chaimanta, chaica Chaica Dios cushcallami."
                },
                "9": {
                    "verse_nr": "9",
                    "verse": "Pi ama jatun tucuchunmi, ima allita rurashcallamantaca, mana quishpichishca."
                },
                "10": {
                    "verse_nr": "10",
                    "verse": "Taita Diosmari \u00f1ucanchijtaca, Cristo Jesusmanta mushujta rurashca. Paica \u00f1ucanchijtaca, \u00f1aupamantatajmi allicunata rurajcuna cachun munashca. Chaimantami cunanca chaita pajtachichun mushujyachishca."
                },
                "11": {
                    "verse_nr": "11",
                    "verse": "Cristollamantami alli tucunacuna tiyashca - Chaimanta can mana israelcunaca, \u00f1aupa ima\u00a0shina cashcata yuyarichij. \u00abJudiocunaca, runacunapaj maquillahuan, aichallapimi, paicuna charishca aicha punta carata p&#39;itincuna.\u00bb Shina cashpapish cancunataca: \u00abAicha punta carata mana p&#39;itichishcacuna\u00bb nijcunami carca."
                },
                "12": {
                    "verse_nr": "12",
                    "verse": "\u00d1aupaca Cristopish illaj, israelcunamantapish ch&#39;icanmi carcanguichij. Dios imallata cusha nishpa ari nishcacunapish mana cancunapaj cajpi, ima chasquinata mana charircanguichijchu. Cai pachapica, imata shuyana illajpish, Taita Dios illajpishmi carcanguichij."
                },
                "13": {
                    "verse_nr": "13",
                    "verse": "\u00d1aupaca chashna, Diosmanta carupi cashca cashpapish, cunanca Cristopaj yahuarmantami, Diosman c&#39;uchuyachishca canguichij."
                },
                "14": {
                    "verse_nr": "14",
                    "verse": "Paimantamari alli tucunacushcanchij. Paica israelcunapaj, mana israelcunapaj chaupipi, pata\u00a0shina jarcashpa tiyacujta urmachishpami, ishquindijta tandachishpa shujllata rurarca."
                },
                "15": {
                    "verse_nr": "15",
                    "verse": "Cristoca quillcashpa cushca, ch&#39;icanchicuj Mandashcatami Paipaj quiquin aichahuan tucuchirca. Chaita tucuchishpami, israelcunatapish, mana israelcunatapish mushujyachishpa, shujllata rurashpa sumaj causaipi churarca."
                },
                "16": {
                    "verse_nr": "16",
                    "verse": "Cristoca chacatashca hua\u00f1ushpami, ishquindijta p&#39;i\u00f1anacuchicujta tucuchishpa, shuj cuerpollata rurashpaca, Taita Dioshuanpish alli tucunacuchirca."
                },
                "17": {
                    "verse_nr": "17",
                    "verse": "Cristo shamushpami, Diosmanta carupi caj cancunamanpish, c&#39;uchullapi cajcunamanpish, sumaj causaipi churaj alli huillaita huillarca."
                },
                "18": {
                    "verse_nr": "18",
                    "verse": "Paillamantamari, Israelcuna cashpa, mana israelcuna cashpapish, Yayapajmanca chayagri tucunchij. Diospaj Espirituhuan cashpami, tucuicunallataj Paipajman chayai tucunchij."
                },
                "19": {
                    "verse_nr": "19",
                    "verse": "Cunanca, \u00f1a mana mai caru llajtamanta shamushpa, catishpa causajllacuna canguichijchu. Ashtahuanpish Diospajlla cajcunapurallataj, Taita Diospaj huasi ucu huahuacunallatajmi canguichij."
                },
                "20": {
                    "verse_nr": "20",
                    "verse": "Cancunaca, huillagrichun mingashcacunapish, Dios ima nishcata huillajcunapish \u00f1a huasita shayachi callarishca jahuapi huasichishcami canguichij. Callari esquina Rumica, Jesucristollatajmi."
                },
                "21": {
                    "verse_nr": "21",
                    "verse": "Paipaj jahuapimi, Diospajlla huasi tucungacama, sumajta pircashpa catij\u00a0shina, hui\u00f1arishpa caticun."
                },
                "22": {
                    "verse_nr": "22",
                    "verse": "Cancunapish Cristomantatajmi, tucui shujtajcunandij shujlla tucushpa, Diospaj Espiritumanta, Taita Dios causana huasi tucushcanguichij."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Diosmi Pablotaca mana israelcunaman huillagrichun mingashca - \u00d1ucaca Cristo Jesusmanta, can mana israelcunaman huillangaraicumi pre\u017au tiyacuni. Chai pre\u017au tiyacuj Pablomi caitaca nini:"
                },
                "2": {
                    "verse_nr": "2",
                    "verse": "Taita Diosca mana c&#39;uyaipajta c&#39;uyaj cashpa, cancunaman cai alli huillaita huillachun \u00f1ucaman mingashcataca, \u00f1ami yachashcanguichij."
                },
                "3": {
                    "verse_nr": "3",
                    "verse": "Pi mana yachashcata Dios \u00f1ucaman ricuchishcataca, \u00f1ami ashitata quillcashpa huillarcani."
                },
                "4": {
                    "verse_nr": "4",
                    "verse": "Chai quillcashcata ricushpami, Cristomanta pi mana yachashcataca, \u00f1uca yachashcata entendinguichij."
                },
                "5": {
                    "verse_nr": "5",
                    "verse": "Cai huillanataca, \u00f1aupaca piman manaraj yachaj chayachishcachu. Chaitamari Diosca, huillagrichun mingashca Paipajlla huillajcunamanpish, Pai Dios ima nishcata huillajcunamanpish, Paipaj Espirituhuan huillachishpa, cunan ricuchishca:"
                },
                "6": {
                    "verse_nr": "6",
                    "verse": "Diosca, mana israelcunatamari israelcunahuan chasquichun, Cristopaj cuerpopi shujllata rurana tucushca. Pai Dios cusha nishcata Cristo Jesusmanta paicunapish japijcuna cachunmari, alli huillaita cushca."
                },
                "7": {
                    "verse_nr": "7",
                    "verse": "\u00d1ucataca, Tucuita Rurai Tucuj Diosmi, mana c&#39;uyaipajta c&#39;uyashpalla, chai huillaita huillagrichun mingarca."
                },
                "8": {
                    "verse_nr": "8",
                    "verse": "\u00d1ucaca, Diospajlla cajcunapajca, tucuicunapaj q&#39;uipallami cani. Shina cajpipish Diosca, mana c&#39;uyaipajta c&#39;uyashpallami, Cristo tucuita yalli charij cashca alli huillaita huillagrichun mingahuarca. Chaitami, mana israelcunamanca huillacuni."
                },
                "9": {
                    "verse_nr": "9",
                    "verse": "Tucuita ruraj Diosca, chashna rurana tucushpa, \u00f1aupamanta pacalla charicushcatami, tucuicunaman alli entendichishpa huillachun mandarca."
                },
                "10": {
                    "verse_nr": "10",
                    "verse": "Taita Diosca, Pai tucuita yachaj cashcataca, tandanacushca crijcunapimari ricuchina tucushca. Cunanmantapachaca Jahua huairapi mandajcunapish, mandai tucunata charijcunapish, tandanacushca crijcunapi ricushpami, chaita yachangacuna."
                },
                "11": {
                    "verse_nr": "11",
                    "verse": "Apunchij Cristo Jesushuan chashna ruranataca, Taita Diosca hui\u00f1aita Paipaj yuyaipi charicushca\u00a0shinatajmi rurashca."
                },
                "12": {
                    "verse_nr": "12",
                    "verse": "\u00d1ucanchijca, Paita crishcamantami, Paillamanta Diospajmanca mana manchashpa chayagrina \u00f1ahuita charinchij."
                },
                "13": {
                    "verse_nr": "13",
                    "verse": "Chaimantami, \u00f1ucaca cancunamanta cashna llaquita apacuni. Shina cajpica, cai llaquicunata \u00f1uca apacushcamanta llaquirinapaj randica, cushicunami canguichij."
                },
                "14": {
                    "verse_nr": "14",
                    "verse": "Crijcuna Jesucristota alli rijsichunmi Diosta ma\u00f1ashca - Chaimantami \u00f1ucaca, Apunchij Jesucristopaj Yayapaj \u00f1aupajpi cungurini."
                },
                "15": {
                    "verse_nr": "15",
                    "verse": "Paimari, jahua pachapi cajcunamanpish, cai pachapi cajcunamanpish, tucuicunaman quiquin shutita curca."
                },
                "16": {
                    "verse_nr": "16",
                    "verse": "Paitami caita ma\u00f1acuni: Tucuita yalli sumaj achij nicuj canata charij Taita Dios, Paipaj Espirituhuan cancunapaj shunguta sinchiyachichunmi ma\u00f1ani."
                },
                "17": {
                    "verse_nr": "17",
                    "verse": "Cancuna crishcamanta Cristoca, cancunapaj shungupi causachun. C&#39;uyanapica, ucujta allashpa huasichi callarishca\u00a0shinapish, alli sapiyashca\u00a0shina sinchicuna cachunmi ma\u00f1acuni."
                },
                "18": {
                    "verse_nr": "18",
                    "verse": "Shinallataj Diospajlla tucui cajcunallahuantaj Cristopaj c&#39;uyaica jahuata, ucuta, chainijta, tucui maicamapish pillushpa charicushcata entendichunmi ma\u00f1acuni."
                },
                "19": {
                    "verse_nr": "19",
                    "verse": "Cristopaj c&#39;uyaica, tucui ima yachanatapish yalli jatunmi. Chaita rijsishpami, Taita Dios tucui ima\u00a0laya cashcataca, cancunallapitaj chasquishpa jundaringuichij. Tucui chaitami, cancunapaj ma\u00f1acuni."
                },
                "20": {
                    "verse_nr": "20",
                    "verse": "Diosca, \u00f1ucanchij ma\u00f1ashcatapish, \u00f1ucanchij yuyashcatapish yallitami rurai tucun. Pai tucuita rurai tucuj cashpami, \u00f1ucanchijpica, tucuita ruracun."
                },
                "21": {
                    "verse_nr": "21",
                    "verse": "\u00a1Cristo Jesuspaj tandanacushca crijcunaca, huatan huatanta, hui\u00f1ai hui\u00f1aita Pai Diosllata \u2018Sumajmari cangui\u2019 nichun! Chashna cachun."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Cristopaj cuerpopi cashpami shujlla canchij - \u00d1ucaca, Apunchij Jesusmantami caipi pre\u017au tiyacuni. Shina cashpapish cai ucumantami cancunataca, Dios allipaj cayashcamanta, chashna alli causaichigari nicuni."
                },
                "2": {
                    "verse_nr": "2",
                    "verse": "Mana jatun tucushpa, alli shunguhuan caishuj chaishuj mana p&#39;i\u00f1arishpa, c&#39;uyaihuan llaquinacuichij."
                },
                "3": {
                    "verse_nr": "3",
                    "verse": "Diospaj Espiritumi cancunataca tandachishpa, shujllata rurashca. Huataj\u00a0shina Pai tandachishcataca, yuyaipi apashpa, tucuicunallataj sumajta causaichij."
                },
                "4": {
                    "verse_nr": "4",
                    "verse": "Cuerpopish shujllami, Espiritupish shujllami. Chaimantami allita rurachun cancunata cayashpaca, shujlla tiyaj chai shuyanallatataj shuyachun cayarca."
                },
                "5": {
                    "verse_nr": "5",
                    "verse": "Apunchij Jesuspish shujllami, crinapish shujllami, bauti\u017aarinapish shujllami."
                },
                "6": {
                    "verse_nr": "6",
                    "verse": "Shujlla Diosmi, tucuicunapaj Yaya. Paica tucuicunapaj jahuapimi, tucuicunapaj imatapish rurajmi, tucuicunallapitajmi causacun."
                },
                "7": {
                    "verse_nr": "7",
                    "verse": "Shina cashpapish Dios mana c&#39;uyaipajta c&#39;uyashpa cujpimi, tucuicunallataj imalla rurai tucunataca, Cristo cushcata chasquishcanchij."
                },
                "8": {
                    "verse_nr": "8",
                    "verse": "Chaimantami, cashna quillcashca tiyacun: \u00abPai jahuaman rishpaca, pre\u017au cajcunata llujshichishpami pushashpa rirca. Runacunamanmi, allicunata curca\u00bb nishcami."
                },
                "9": {
                    "verse_nr": "9",
                    "verse": "\u00abJahuaman rirca\u00bb nishpaca, \u00bfimatataj nisha ninga? Chashna nishcaca, \u201cPaica puntaca tucuimanta yalli ucumanmi uriyarca\u201d nisha ninmi."
                },
                "10": {
                    "verse_nr": "10",
                    "verse": "Chai uriyajllatajmi, tucui maipipish cangapaj jahua pachaman huichiyashpa, ashtahuan jahuaman rirca."
                },
                "11": {
                    "verse_nr": "11",
                    "verse": "Paillatajmi, maijancunataca huillagrichun mingashca. Shujcunataca Dios ima nishcata huillajcuna cachun, shujcunataca alli huillaita huillajcuna cachun, chaishujcunataca michijcunapish, yachachijcunapish cachun churashca."
                },
                "12": {
                    "verse_nr": "12",
                    "verse": "Diospajlla cajcunaman Paipaj ruranata yachachishpa, Cristopaj Cuerpota ashtahuan hui\u00f1achichunmi, chai rurai tucunata curca."
                },
                "13": {
                    "verse_nr": "13",
                    "verse": "Chashnamari tucuicuna crishcamanta shujlla tucushun, Diospaj Churitapish alli rijsishun. Cristo\u00a0shinallataj imapi mana pandarij tucungacamamari, hui\u00f1ashpa alli yuyaiyuj tucushun."
                },
                "14": {
                    "verse_nr": "14",
                    "verse": "Chaipitajcarinpish, \u00f1a mana huahuacuna\u00a0shina cashunchu. Pi yachaj tucushcacuna ima\u00a0shinapish umashpa, ima shujtajta yachachinaman shamujpipish mana crishunllachu. Ima mana allitapish yachachishpa, huaira urmachij\u00a0shina pandachisha nijpipish, manataj urmashunchu."
                },
                "15": {
                    "verse_nr": "15",
                    "verse": "Ashtahuanpish \u00f1ucanchijca, cashcatataj huillashca shimicunata c&#39;uyaihuan catishun. Cashna catishpami, Uma\u00a0shina Mandaj Cristohuan tucui imapipish hui\u00f1ashun."
                },
                "16": {
                    "verse_nr": "16",
                    "verse": "Tucui crijcunataca, Paihuan shujlla Cuerpo cajpimari, aicha mucucuna alli tinguirishca\u00a0shinata, Paillataj hui\u00f1achishpa caticun. Chashna cashpami, tucui crijcuna quiquin rurana cashcata alli rurashpa, c&#39;uyaihuan hui\u00f1ashpa miraricun."
                },
                "17": {
                    "verse_nr": "17",
                    "verse": "Cristopaj cashcamanta mushujta causaichij - \u00d1ucaca, Apunchij Jesusmantaca, caitami cancunataca rurachun nini: Diosta mana rijsij caishuj mana israelcuna\u00a0shinaca, \u00f1a ama causaichijchu. Paicunaca, imapaj mana alli, quiquin munaillata rurashpami causancuna."
                },
                "18": {
                    "verse_nr": "18",
                    "verse": "Paicunaca, amsa yuyaiyuj cashpa, shungupish ch&#39;ahuan cashpami, mana entendincuna. Chaimantami, Taita Dios cucuj hui\u00f1ai causaimantaca carupi causancuna."
                },
                "19": {
                    "verse_nr": "19",
                    "verse": "Pingarina yuyaillatapish mana charishpami, ima mana allitapish cushicushpa ruranllacuna."
                },
                "20": {
                    "verse_nr": "20",
                    "verse": "Ashtahuanpish cancunaca, Cristomantaca mana chashna canata yacharcanguichijchu."
                },
                "21": {
                    "verse_nr": "21",
                    "verse": "Paimanta uyashcataj, yachashcataj cashpaca, Jesusmantaca cashcatataj yachachishcatami chasquishcanguichij."
                },
                "22": {
                    "verse_nr": "22",
                    "verse": "\u00d1aupa ima\u00a0shina causacushca mauca causaitaca, surcushpa shitaj\u00a0shina saquichij. Chai causaipica, alli\u00a0laya ricurishpa umaj, tucui\u00a0laya mapa munaicuna shamushcatami ruraj carcanguichij."
                },
                "23": {
                    "verse_nr": "23",
                    "verse": "Cancunapaj shungupish, yuyaipish mushujyashpa causaichij."
                },
                "24": {
                    "verse_nr": "24",
                    "verse": "Taita Dios cushca mushuj causaitaca, churanata churarij\u00a0shina churarichij. Diosmari, cashcatataj huillashcata yachashpa, Pai munashca\u00a0shina cashcata rurajcuna cachun, Paipajlla cachun mushuj causaita curca."
                },
                "25": {
                    "verse_nr": "25",
                    "verse": "Chaimanta cunanca, llullanata saquichij. Tucuicuna chaipuralla cashcamanta, pihuanpish caishuj chaishuj, imatapish cashcatataj parlanacuichij."
                },
                "26": {
                    "verse_nr": "26",
                    "verse": "\u00abImamanta p&#39;i\u00f1arishpapish, ama ima mana allita ruranguichijchu, ashtahuanpish amaraj tutayajpi alli tucunacuichij.\u00bb"
                },
                "27": {
                    "verse_nr": "27",
                    "verse": "Diablo cancunapurapi yaicurichun, ama saquichijchu."
                },
                "28": {
                    "verse_nr": "28",
                    "verse": "Maijan shuhuaj cashca cashpapish, cunanca shuhuanata saquichij. Quiquin maquihuan trabajaichij. Chashna allita rurashpami, llaquita apacuj huajchacunaman imallatapish chaupingapaj charinguichij."
                },
                "29": {
                    "verse_nr": "29",
                    "verse": "Cancunapaj shimimantaca, ima mapa shimicunaca ama llujshichun. Ashtahuanpish uyacuj crijcuna alli yuyaita japishpa hui\u00f1ari tucuchun, paicunapaj alli canata rimaichij."
                },
                "30": {
                    "verse_nr": "30",
                    "verse": "Diospaj jucha illaj Espiritutapish ama llaquichichijchu. Paihuanmi cancunataca, jahua pachaman pushana punllapaj sellashpa churarca."
                },
                "31": {
                    "verse_nr": "31",
                    "verse": "Chaimanta cancunaca, tucui\u00a0laya jayaj yuyaicunata, p&#39;i\u00f1arishpa tucuchina yuyaita, caparinacushpa rimanacunata, imapish tucushca canman ninata, llaquichina yuyaitaca saquichij."
                },
                "32": {
                    "verse_nr": "32",
                    "verse": "Ashtahuanpish caishuj chaishuj alli caichij, llaquinacuichij. Cancunapaj juchacunata Cristomanta Taita Dios perdonashca\u00a0shinallataj, cancunapish caishuj chaishuj perdonanacuichij."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Cancunaca, \u00f1a Diospaj c&#39;uyashca huahuacunami canguichij. Chaimanta, Pai\u00a0shina cana yuyailla caichij."
                },
                "2": {
                    "verse_nr": "2",
                    "verse": "Cristo c&#39;uyaj cashca\u00a0shina, cancunapish c&#39;uyanacushpa causaichij. Cristoca \u00f1ucanchijta c&#39;uyashcamantami, \u00f1ucanchijmanta Paipaj quiquin causaita curca. Chashnami, Taita Diosman cushpa rupachishca, mishquiman ashnacuj\u00a0shina tucushpa hua\u00f1urca."
                },
                "3": {
                    "verse_nr": "3",
                    "verse": "Cunanca, Diospajllami canguichij. \u00d1a cancunapurapica, huainayashcapish, ima shujtaj millaipi mapayashcapish, mana cashpaca ashtahuan charijyana yuyailla purishcapish amataj uyarichunllapish."
                },
                "4": {
                    "verse_nr": "4",
                    "verse": "Pinganayaj shimicunatapish, \u00f1a ama rimaichij, ima manapish canacunata ama parlanacuichijchu, mapa shimicunahuanpish ama pugllanacuichijchu. Chaipaj randica, Diosta ma\u00f1ashpa pagui nichij."
                },
                "5": {
                    "verse_nr": "5",
                    "verse": "Riquichij, maijanpish huainayaj, ima millaipipish mapayaj, ashtahuan charina yuyailla causajca, rurashcalla diosta adoracuj\u00a0shinallatajmi. Chaicunaca Cristopish, Taita Diospish mandacunpica, imata mana charingacunachu. Chaitaca, cancunallataj yachanguichijmi."
                },
                "6": {
                    "verse_nr": "6",
                    "verse": "Pipish llulla, yanga shimicunallahuan shamushpa umachunca, ama saquichijchu. Taita Diosca, chashna imatapish mana allita rurajcuna cajpimi, Paita mana ca\u017aujcunataca, p&#39;i\u00f1arishpa jatunta llaquichinga."
                },
                "7": {
                    "verse_nr": "7",
                    "verse": "Chashnacunahuanca, ama imapi tandanacunguichijchu."
                },
                "8": {
                    "verse_nr": "8",
                    "verse": "Cancunaca \u00f1aupaca, amsa yuyaillatami charircanguichij. Ashtahuanpish cunanca, Apunchij Jesuspaj cashcamanta luzmi canguichij. Chaimanta, luzpaj cashca\u00a0shinataj causaichij."
                },
                "9": {
                    "verse_nr": "9",
                    "verse": "(Diospaj Espirituca, alli shungu canata, cashcata ruraj canata, mana llulla canatami yachachin)."
                },
                "10": {
                    "verse_nr": "10",
                    "verse": "Chaimanta, Apunchij Jes\u00fas munashcallata ruranata yuyaichij."
                },
                "11": {
                    "verse_nr": "11",
                    "verse": "Amsapi causajcuna ima millaita ruracujpica, ama chagrurichijchu. Chaipaj randica, chashna ruracujcunataca, rimashpa jarcaichij."
                },
                "12": {
                    "verse_nr": "12",
                    "verse": "Paicuna pacallapi imallata rurashcataca, maita mana parlaipaj pinganayajmari."
                },
                "13": {
                    "verse_nr": "13",
                    "verse": "Shina cajpipish luz achijyachijpica, tucui imalla rurashcapish ricurinllami. Luzmi, tucui imatapish ricuchin."
                },
                "14": {
                    "verse_nr": "14",
                    "verse": "Chaimantami: \u00abDormicuj rijchari, hua\u00f1ushcacunapaj chaupimanta jatari. Cantaca, Cristomi achijyachinga\u00bb nicun."
                },
                "15": {
                    "verse_nr": "15",
                    "verse": "Chaipi nicushca\u00a0shinaca, cancuna ima\u00a0shina causacushcata alli yuyarichij, ama upa\u00a0shina caichijchu. Ashtahuanpish yachajcuna\u00a0shinataj causaichij."
                },
                "16": {
                    "verse_nr": "16",
                    "verse": "Mana alli punllacunapimi canguichij, ama ima yangacunapi punllata tucuchichijchu."
                },
                "17": {
                    "verse_nr": "17",
                    "verse": "Chaimanta ama ch&#39;ahuancuna caichijchu, ashtahuanpish Apunchij Jes\u00fas munashcata rurangapaj yachaj caichij."
                },
                "18": {
                    "verse_nr": "18",
                    "verse": "Ama machaichijchu, machajcunaca llaqui causaiman tigrarinllacunami. Chaipaj randica, Diospaj Espirituhuan junda caichij."
                },
                "19": {
                    "verse_nr": "19",
                    "verse": "Diospaj Esp\u00edritu yuyachishca\u00a0shina Salmocunata caishuj chaishuj parlanacushpa, cantocunatapish cantaichij. Apunchij Jesusta \u2018Allimari cangui\u2019 nishpa, tucui shunguhuan alabashpa cantaichij."
                },
                "20": {
                    "verse_nr": "20",
                    "verse": "Tucui imamantapish, Apunchij Jesucristopaj shutipi Yaya Diosta pagui nichij."
                },
                "21": {
                    "verse_nr": "21",
                    "verse": "Cusandij huarmindij ca\u017aunacushpa causaichij - Taita Diosta manchashcamanta, caishuj chaishuj ca\u017aunacuichij."
                },
                "22": {
                    "verse_nr": "22",
                    "verse": "Ca\u017aarashca huarmicuna, cancunapaj quiquin cusataca, Apunchij Jesusta ca\u017auj\u00a0shinallataj ca\u017auichij."
                },
                "23": {
                    "verse_nr": "23",
                    "verse": "Cristoca, tandanacushca crijcunata Mandaj Umami. Chashnallataj cusaca, huarmita mandaj umami. Tandanacushca crijcunaca, Cristo paicunata Quishpichij cashcamanta, Paipaj Cuerpomi."
                },
                "24": {
                    "verse_nr": "24",
                    "verse": "Tandanacushca crijcuna Cristota ca\u017auj\u00a0shinallatajmi, ca\u017aarashca huarmicunapish cusataca, tucuipi ca\u017auna canguichij."
                },
                "25": {
                    "verse_nr": "25",
                    "verse": "Cristoca, tandanacushca crijcunata c&#39;uyashcamantami, Paipaj quiquin causaita curca. Cusacunapish, cancunapaj quiquin huarmita chashnallataj c&#39;uyaichij."
                },
                "26": {
                    "verse_nr": "26",
                    "verse": "Huillashca Shimihuanpish, yacuhuanpish armachishpa, ima mapa illajta rurangapajmi, Diospajlla cachun hua\u00f1urca."
                },
                "27": {
                    "verse_nr": "27",
                    "verse": "Chashnamari tandanacushca crijcunataca achij nicuj, ima mapa illaj, llambujlla, ima mana alli\u00a0shinallapish illaj, Paipaj \u00f1aupajpi ricurichun, Diospajlla chuyajllata rurarca."
                },
                "28": {
                    "verse_nr": "28",
                    "verse": "Chashnallatajmari cusacunapish, quiquin huarmitaca, quiquin cuerpota\u00a0shinallataj c&#39;uyana canguichij. Quiquin huarmita c&#39;uyajca, paillatajmi c&#39;uyarin."
                },
                "29": {
                    "verse_nr": "29",
                    "verse": "Paipaj quiquin cuerpotaca, pipish manataj p&#39;i\u00f1anchu. Ashtahuanpish alli micunmi, alli allichirinmi. Chashnallatajmi Cristopish, tandanacushca crijcunataca charin."
                },
                "30": {
                    "verse_nr": "30",
                    "verse": "Crijcunaca, Cristopaj cuerpopi tiyajcunami canchij. Paipaj aicha, Paipaj tullullatajmi canchij."
                },
                "31": {
                    "verse_nr": "31",
                    "verse": "\u00abChaimantami c&#39;arica, paipaj yayata mamata saquishpa huarmihuan tandanacushpa, ishquindij shuj aichalla tucun.\u00bb"
                },
                "32": {
                    "verse_nr": "32",
                    "verse": "Caica, pi mana uyashca, jatun yachanamari. Tandanacushca crijcunaca, Cristohuan shujlla cashcatami nicuni."
                },
                "33": {
                    "verse_nr": "33",
                    "verse": "Cancunataca cutinpishmi nini, quiquinllataj c&#39;uyarij\u00a0shina, cancunapaj quiquin huarmita c&#39;uyaichij. Huarmitapish, cusata alli nishpa ca\u017auchun ninimi."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Huahuacuna, yaya mamata ca\u017auchij - Huahuacuna, Apunchij Jesusta crij cashcamanta cancunapaj yaya mamata alli ca\u017auichij, chaimari alli."
                },
                "2": {
                    "verse_nr": "2",
                    "verse": "\u00abChai Mandashcata ca\u017aujmanca, Diosca allita cuna tucushpamari, cashna nishca: \u201cYaya mamata ca\u017aungui\u201d."
                },
                "3": {
                    "verse_nr": "3",
                    "verse": "Chashna rurashpami canpish tucuipi alli llujshingui, cai pachapipish unitami causangui\u00bb nishcami."
                },
                "4": {
                    "verse_nr": "4",
                    "verse": "Cutin cancunapish yaya mamacuna, cancunapaj huahuacunata ama p&#39;i\u00f1achichijchu. Ashtahuanpish yachachinapipish, imata jarcanapipish Apunchij Jes\u00fas yachachishca\u00a0shina hui\u00f1achichij."
                },
                "5": {
                    "verse_nr": "5",
                    "verse": "Servijcuna, amocunata ca\u017auichij - Cai pacha cancunapaj amocunataca, Cristota servij\u00a0shinallataj manchashpa, ama c&#39;ariyashpa tucui shunguhuan alli ca\u017auichij."
                },
                "6": {
                    "verse_nr": "6",
                    "verse": "Ama paicuna ricucujllapi, alli ricuringaraiculla, alli ruraj tucuichijchu. Ashtahuanpish cancunaca, Cristota servij cashcamanta, Taita Dios munashca\u00a0shina tucui shunguhuan servichij."
                },
                "7": {
                    "verse_nr": "7",
                    "verse": "Runacunata servicushcataca, ama yuyaichijchu, ashtahuanpish Apunchij Jesustataj servicushcata yuyashpa, cushi shunguhuan imatapish ruraichij."
                },
                "8": {
                    "verse_nr": "8",
                    "verse": "Apunchij Jesusca, tucuicunamanmi imata rurashcamantaca cuna cashcata cunga. Amota servij cashpa, mana amota servij cashpapish, quiquin ima rurashcamantami, chasquinga, chaitaca yachanguichijmi."
                },
                "9": {
                    "verse_nr": "9",
                    "verse": "Amocuna, cancunapish cancunata servijcunahuanca, alli caichij. Ama macashpa manchachichijchu. Cancunatapish, paicunatapish jahua pachapi caj Mandaj Dios mandacushcata yuyarichij. Paica, pita mana \u00f1ahuita ricushpalla imatapish ninchu."
                },
                "10": {
                    "verse_nr": "10",
                    "verse": "Diablohuan macanacungapajca Dios cushca macanacunata churarichij - Cunanca, \u00f1uca huauqui, panicuna, caillata nisha: Apunchij Jesushuan tucushpa, Pai tucuita rurai tucunata cujpi, sinchi tucuichij."
                },
                "11": {
                    "verse_nr": "11",
                    "verse": "Urmachingapaj imatapish rurasha nishpa chaparacuj diablohuan macanacungapaj, Taita Dios cushca tucui macanacunata churarichij."
                },
                "12": {
                    "verse_nr": "12",
                    "verse": "\u00d1ucanchijca mana yahuaryuj, aichayuj runacunahuanchu macanacucunchij. Ashtahuanpish jahua huairamanta mandacuj, millai supaicunahuanpish, imatapish rurai tucujcunahuanpishmi macanacucunchij. Chaicunami, cai amsa pachapi mandashpa, mana allillata rurachicun. Jahua huairapi purij, chai millai espiritucunahuanmi macanacucunchij."
                },
                "13": {
                    "verse_nr": "13",
                    "verse": "Chashna cajpica, macanacuchun Taita Dios cushca tucui macanacunata churarichij. Chaicunata churashca cashpami, chai mana alli punlla chayamujpi macanacuita tucui mishashpaca, c&#39;ari c&#39;arita shayacunguichij."
                },
                "14": {
                    "verse_nr": "14",
                    "verse": "Cashcata yachachij shimihuan, alli chumbillirishca\u00a0shina sinchita shayaichij. Cashcata rurana yuyaihuanca, shunguta pacaj fierrota churarishca\u00a0shina caichij."
                },
                "15": {
                    "verse_nr": "15",
                    "verse": "Sumaj causaipi churaj alli huillaita huillanamanca, jahuacama botasta churarishca\u00a0shina, ama q&#39;uillashpa llujshirichij."
                },
                "16": {
                    "verse_nr": "16",
                    "verse": "Tucuita yallica, tucui shunguhuan crichij. Chashna crishpami, millai diablo ninata shitaj\u00a0shina, cushca millai yuyaicunataca, escudohuan jarcarij\u00a0shina hua\u00f1uchinguichij."
                },
                "17": {
                    "verse_nr": "17",
                    "verse": "Cascota churarishca\u00a0shinaca, quishpirishca cashcata yuyaipi apaichij. Diospaj Espirituca Diospaj Shimitami espadata\u00a0shina curca. Chaitaca, maquipi chariraichij."
                },
                "18": {
                    "verse_nr": "18",
                    "verse": "Diospaj Esp\u00edritu yuyaita cushca\u00a0shina, punllanta tucui shunguhuan Diosta ma\u00f1ashpa, tucui chaicunataca ama shaicurishpa, chai yuyai ruracuichijlla. Diospajlla cajcunamantapish, tucuicunamanta Diosta ma\u00f1aichij."
                },
                "19": {
                    "verse_nr": "19",
                    "verse": "\u00d1ucaca pi mana yachashca alli huillaitami huillashpa purini. Chaitaca mana manchashpa huillashpa catingapaj Diosllataj yuyaita cuchun, \u00f1ucamantapish Paita ma\u00f1aichij."
                },
                "20": {
                    "verse_nr": "20",
                    "verse": "\u00d1ucataca, Diosmari alli huillaita huillachun cacharca. Chaita huillacushcamantami, caipi cadenacunahuan huatashca, pre\u017au tiyacuni. Chaitaca, huillana cashca\u00a0shinataj, mana manchashpami huillasha nini. Chaimanta Diosta ma\u00f1apaichij."
                },
                "21": {
                    "verse_nr": "21",
                    "verse": "Tucuchinapajmi \u2018\u00bfAllillachu canguichij?\u2019 nishca - Apunchij Jesuspajta alli ruraj, \u00f1ucanchij c&#39;uyashca huauqui Tiquicomi \u00f1uca caipi tucui imalla ruracushcatapish, \u00f1uca imanalla cashcatapish cancunamanca alli huillanga."
                },
                "22": {
                    "verse_nr": "22",
                    "verse": "\u00d1ucanchij caipi imanalla cashcata cancunaman huillashpa, cancunapaj shunguta ashtahuan cushichichunmi paitaca cachani."
                },
                "23": {
                    "verse_nr": "23",
                    "verse": "Yaya Diospish, Apunchij Jesucristopish sumaj causaita, c&#39;uyaj canata, alli crina yuyaitapish can huauquicunaman cushca alli canman."
                },
                "24": {
                    "verse_nr": "24",
                    "verse": "Mana tucurij c&#39;uyaihuan Apunchij Jesucristota c&#39;uyajcunamanca, Diosca, Paipaj jatun c&#39;uyaita cushca cachun. Chashna cachun."
                }
            }
        }
    }
}