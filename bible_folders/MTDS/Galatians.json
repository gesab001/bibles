{
    "version": "MTDS",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, huillagrichun mingashca Pablomi cani. \u00d1ucataca, mana runacunachu agllashpa cacharca. Ashtahuanpish hua\u00f1ushcacunapaj chaupimanta Jesucristota causachij Yaya Dioshuan, Jesucristohuanmi chai ruranapi churarca."
                },
                "2": {
                    "verse_nr": "2",
                    "verse": "\u00d1ucahuan caipi caj tucui huauquicunandijmi, Galacia llajtapi crij tandanacushcacunamanca quillcashpa cachanchij:"
                },
                "3": {
                    "verse_nr": "3",
                    "verse": "\u00d1ucanchij Yaya Diospish, Apunchij Jesucristopish cancunamanca, jatun c&#39;uyaita, sumaj causaita cushca cachun."
                },
                "4": {
                    "verse_nr": "4",
                    "verse": "Apunchij Jesucristoca, Taita Diospaj munaita rurashpami, \u00f1ucanchij juchacunamanta paipaj quiquin causaita curca. Paica, cai millai pachamanta \u00f1ucanchijta quishpichingapajmi, chashnaca hua\u00f1urca."
                },
                "5": {
                    "verse_nr": "5",
                    "verse": "Cunanca, Taita Dioslla hui\u00f1ai hui\u00f1aita jatunyachishca cachun. Chashna cachun."
                },
                "6": {
                    "verse_nr": "6",
                    "verse": "Alli huillaica shujllami tiyan - Diosmari cancunataca, Cristo mana c&#39;uyaipajta c&#39;uyashcamanta cayarca. Cancunaca \u00f1a maita paimanta caruyashpa, shujtaj \u201calli huillaita\u201d caticujpimi, \u00f1ucaca achcata mancharini."
                },
                "7": {
                    "verse_nr": "7",
                    "verse": "Shujtaj alli huillaica mana tiyanchu, Cristomanta alli huillaita cancuna yachacushcatami pandachishun nishpa, taucacuna shujtajta yachachishpa puricuncuna."
                },
                "8": {
                    "verse_nr": "8",
                    "verse": "\u00d1ucanchij huillamushca alli huillai ima\u00a0shina cashcataca, allimi yachanguichij. Chai huillaimanta ch&#39;ican, shujtaj huillaita huillajca, \u00f1ucanchijpurallataj cashpa, jahua pacha \u00e1ngel cashpapish, jatunta llaquichishcataj cachun."
                },
                "9": {
                    "verse_nr": "9",
                    "verse": "\u00d1a nishca\u00a0shinallatajmi, cunanpish cutintaj nini: Cancuna chasquishca alli huillaimanta ch&#39;ican shujtajta yachachijca, jatunta llaquichishca cachun."
                },
                "10": {
                    "verse_nr": "10",
                    "verse": "\u00bfCunanca, runacuna alli nichun nishpa, mana cashpaca Dios alli nichun mashcashpa chashna nicushcatachu yuyanguichij? \u00bfShujtajcuna alli nichun nishpallachu chashnaca nicuni imashi? Shujtajcunapi alli ricurinallata mashcacushpaca, mana Cristota servicuimanchu."
                },
                "11": {
                    "verse_nr": "11",
                    "verse": "Diosmi Pablotaca huillaj cachun cayashca - Huauqui, panicuna, caitatajca allimi yachana canguichij: \u00d1uca cancunaman huillashca alli huillaica, mana pi runacuna cushca huillanachu."
                },
                "12": {
                    "verse_nr": "12",
                    "verse": "Chaitaca, \u00f1ucamanca pi runa mana huillarcachu, mana yachachircachu. Ashtahuanpish Jesucristomari ricuchihuarca."
                },
                "13": {
                    "verse_nr": "13",
                    "verse": "\u00d1aupa judiocuna yachachishcata caticushpa, \u00f1uca ima\u00a0laya cashcataca, cancunallataj allimi yachanguichij. \u00d1ucaca, Taita Diospajlla tandanacushca crijcunataca, tucui chingachina yuyaihuanmi yallitaj llaquichij carcani."
                },
                "14": {
                    "verse_nr": "14",
                    "verse": "Judiocuna yachachishcata catinapica, \u00f1ucahuan hui\u00f1aillataj, \u00f1uca llajtapuracunata yallimi carcani. \u00d1ucamari \u00f1aupa yayacunamanta yachashcataca, paicunata yalli, chai yuyai pajtachij carcani."
                },
                "15": {
                    "verse_nr": "15",
                    "verse": "Chashna cajpipish Taita Diosca, mana c&#39;uyaipajta c&#39;uyashpallamari \u00f1ucataca, \u00f1uca mamapaj huijsapi tiyacujpiraj, ch&#39;icanyachishpa cayarca."
                },
                "16": {
                    "verse_nr": "16",
                    "verse": "Chashna cayashpaca, Diosca Paipaj Churimanta mana israelcunaman huillashpa rijsichichunmi mandahuarca. Pai chaita mandajta uyashpaca, mana pi aichayuj tulluyuj runata tapugrircanichu."
                },
                "17": {
                    "verse_nr": "17",
                    "verse": "Huillagrichun \u00f1ucapaj \u00f1aupa mingashcacunapajman, Jerusalenmanpish mana rircanichu. Ashtahuanpish Arabia llajtaman rishpami, Damascoman cutin tigrarcani."
                },
                "18": {
                    "verse_nr": "18",
                    "verse": "Chaimanta quimsa huata q&#39;uipami, Pedrota Jerusalenpi ricunaman rishpaca, chunga pichca punllacama paihuan carcani."
                },
                "19": {
                    "verse_nr": "19",
                    "verse": "Chaipica, huillagrichun mingashca shujtajcunataca, pi shujtajta mana ricurcanichu. Ashtahuanpish Apunchij Jesuspaj huauqui Jacobllatami ricurcani."
                },
                "20": {
                    "verse_nr": "20",
                    "verse": "Taita Diospish ricucunmi, \u00f1ucaca caicunataca mana llullashpami cancunaman quillcani."
                },
                "21": {
                    "verse_nr": "21",
                    "verse": "Jerusalenmantaca, Siria llajtaman, Cilicia llajtamanpishmi rircani."
                },
                "22": {
                    "verse_nr": "22",
                    "verse": "Ashtahuanpish Judeapica, Cristota crij tandanacushcacunaca, \u00f1ucataca manaraj \u00f1ahui \u00f1ahui rijsircacunachu."
                },
                "23": {
                    "verse_nr": "23",
                    "verse": "\u00ab\u00d1ucanchij crishcata chingachisha nishpa, sarun llaquichishpa purij runaca, cunanca paipish chaillatatajmari huillacun\u00bb nijllatami uyashcacuna carca."
                },
                "24": {
                    "verse_nr": "24",
                    "verse": "Chaimantami \u00f1ucamantaca, Taita Diosta jatunyachircacuna."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Huillagrichun mingashcacunaca Pablota chasquishcacunami - Chaimantaca, chunga chuscu huata q&#39;uipami, Titotapish pushashpa Bernabendij Jerusalenmanca cutin huichiyarcani."
                },
                "2": {
                    "verse_nr": "2",
                    "verse": "Diosllataj rina yuyaita cujpimi, chaiman rircani. Mana israelcunaman alli huillaita \u00f1uca huillashca, pambapi urmanatami mancharcani. Chaimantami crijcunata pushajcunapuralla tandanacushcamanca, \u00f1uca ima\u00a0shinalla huillashpa puricushcataca tucuita alli huillarcani."
                },
                "3": {
                    "verse_nr": "3",
                    "verse": "Paicunaca, \u00f1ucahuan purij Titotaca, mana israel cajpipish, mana pai charishca aicha punta carata p&#39;itichichun mandarcacunachu."
                },
                "4": {
                    "verse_nr": "4",
                    "verse": "\u00d1ucanchij chaipi cajpica, \u2018Crijmi canchij\u2019 nij tucujcunami, Cristo Jes\u00fas \u00f1ucanchijta cacharichishcata jarcangaraicu, pacalla yaicushca carca. Chashnami paicunaca, \u00f1aupa\u00a0shinallataj huatashca causanaman tigrachishun yuyarcacuna."
                },
                "5": {
                    "verse_nr": "5",
                    "verse": "Paicuna chashna nicujpipish \u00f1ucanchijca, cashcatataj yachachij cai alli huillaimanta cancuna ama anchurichunmi, paicuna nishcataca manataj ca\u017aurcanchij."
                },
                "6": {
                    "verse_nr": "6",
                    "verse": "Crijcunata pushacuj nishcacunaca, \u00f1uca ima manaraj yachashcataca mana yachachircacunachu. (Crijcunataca Taita Diosca pushajcunatapish, mana pushajcunatapish chai\u00a0shinallatajmi ricun. Paicuna ima cashcallataca, \u00bfimapajtaj yuyarishapish?)"
                },
                "7": {
                    "verse_nr": "7",
                    "verse": "Ashtahuanpish \u00f1ucataca, mana israelcunaman huillachun Diosllataj mingashcatami rijsircacuna. Cutin Pedrotaca, charishca aicha punta carata p&#39;itichishcacunaman alli huillaita huillachun, mingashcatami ricurcacuna."
                },
                "8": {
                    "verse_nr": "8",
                    "verse": "Charishca aicha punta carata p&#39;itichishcacunaman huillachun Pedrota mingaj Diosllatajmari, \u00f1ucatapish mana israelcunaman huillagrichun mingarca."
                },
                "9": {
                    "verse_nr": "9",
                    "verse": "Crijcunata pilar\u00a0shina charicujcunaca Jacobohuan, Cefashuan, Juanhuanmi carcacuna. Paicunami Dios mana c&#39;uyaipaj cajpipish c&#39;uyashcallamanta, chai ruranata \u00f1ucaman mingashcata ricushpaca, \u00f1ucamanpish Bernabemanpish maquita curcacuna. \u00d1ucanchijca mana israelcunaman, paicunaca charishca aicha punta carata p&#39;itichishcacunaman huillashpa catingapajmi, shujlla yuyai tucunacushpa, maquita cunacurcanchij."
                },
                "10": {
                    "verse_nr": "10",
                    "verse": "Chaimantaca, \u2018Pajta huajchacunata cungaripanguichijman\u2019 nircacunallami. \u00d1ucaca chaitapish, tucui yuyaihuanmi paicunapaj imalla rurana cashcataca ruracushcani."
                },
                "11": {
                    "verse_nr": "11",
                    "verse": "Antioquiapimi Pedrotaca Pablo rimashca - Antioquiaman Pedro chayashpa mana allita ricuchijpimi, rimanataj cajpi, paitataj \u00f1ahui \u00f1ahui rimarcani."
                },
                "12": {
                    "verse_nr": "12",
                    "verse": "Jacobo cachashcacuna manaraj chayamujpica, Pedroca mana israelcunahuanpish micurcallami. Jacobo cachashcacuna \u00f1a chayamujpica, Pedroca paicunahuanca \u00f1a mana ashtahuan micurcachu. Paica charishca aicha punta carata p&#39;itichishcacunata manchashcamantami, chashnaca rurarca."
                },
                "13": {
                    "verse_nr": "13",
                    "verse": "Pedro chashna mana ima cashca\u00a0shina tucujpica, crij judiocunapish Pedro rurashca\u00a0shinallatatajmi ricuchircacuna. Paicuna chashna mishqui shimi, jayaj shungu cajta ricushpaca, Bernab\u00e9 imapishmari paicunata cati callarirca."
                },
                "14": {
                    "verse_nr": "14",
                    "verse": "Chashna rurashpaca, manamari cashcatataj huillaj alli huillaipi yachashcata\u00a0shina ricuchircacunachu. Paicuna chashna mana alli puricujta ricushpami, Pedrotaca tucuicunapaj \u00f1aupajpi: \u00abRiqui, canca israel cashca jahuallataj, mana israelcuna\u00a0shina causacunguica. \u00bfIma nishpataj canca mana israelcunatapish, israelcuna\u00a0shina causachun ninguiari?\u00bb nircanimi."
                },
                "15": {
                    "verse_nr": "15",
                    "verse": "\u00d1ucanchijca, huacharimantapachami judiocuna canchij. \u00abMana israelcunapura juchayujcunaca, mana canchijchu.\u00bb"
                },
                "16": {
                    "verse_nr": "16",
                    "verse": "Shina cashpapish Mandashcapi imalla nicushcata rurashcamantaca, Diosca pita mana ima juchachina illajta ruraj cashcatamari ricunchij. Jesucristota crijllapimari pitapish ima juchachina illajta ruraj cashca. Mandashcapi imalla nicushcata rurashcamantaca, mana ima juchachina illajta rurana cajpimari, \u00f1ucanchijtapish ima juchachina illajta rurachunca Jesucristota crircanchij. Mandashcapi imalla nicushcata rurashcallamantaca, pi mana ima juchachina illajta rurashca cai tucunchu."
                },
                "17": {
                    "verse_nr": "17",
                    "verse": "Cristollamanta Dios ima juchachina illajta rurachun mashcashpamari, \u00f1ucanchijpish juchayuj cashcata ricuchinchij. \u00bfShinashpaca, Cristoca juchapajta rurajchu canga, imashi? \u00bfMaitataj chashna cangari?"
                },
                "18": {
                    "verse_nr": "18",
                    "verse": "Imata \u00f1a urmachishca jahua, cutin chaillatataj shayachishpaca, Mandashcatamari p&#39;aquini."
                },
                "19": {
                    "verse_nr": "19",
                    "verse": "\u00d1ucataca, chai Mandashcallatajmi, Mandashcata \u00f1a ama rurachun hua\u00f1uchihuarca. Chaimantami cunanca Diospajlla causacuni."
                },
                "20": {
                    "verse_nr": "20",
                    "verse": "\u00d1ucaca, Cristohuanmari chacatashca cani. \u00d1a mana \u00f1ucallachu causacuni, ashtahuanpish Cristomi \u00f1ucapica causacun. Cunan aichapi causacushpapish, Taita Diospaj Churita crishpami causacuni. Paimari \u00f1ucata c&#39;uyashcamanta, Paipaj quiquin causaita curca."
                },
                "21": {
                    "verse_nr": "21",
                    "verse": "\u00d1ucaca, mana c&#39;uyaipaj cajpipish Taita Dios c&#39;uyacushcataca, mana huahuayasha ninichu. Diosca, Mandashcapi nishcata rurajllapi, ima juchachina illajta rurana cajpica, Cristoca yangatajchari hua\u00f1urcari."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Crishcallamantami Diospaj Espiritutaca chasquinchij - \u00a1Galacia crijcunalla, upacunamari canguichij! Cancunamanca, chacatashpa hua\u00f1uchishca Jesucristotaca, entendinallata ricuchishpamari huillarcani. \u00bfPitaj chaitaca imahuan cungachircari?"
                },
                "2": {
                    "verse_nr": "2",
                    "verse": "Cunanca, caillata cutichihuaichij: \u00bfCancunaca, Mandashcapi imalla nishcata rurashpachu, mana cashpaca \u00f1ucanchij huillashcata uyashpa crishpachu, Diospaj Espiritutaca chasquircanguichij?"
                },
                "3": {
                    "verse_nr": "3",
                    "verse": "Upacunamari canguichij, \u00bfDiospaj Espirituhuan callarishca jahuachu cunanca, aichahuan allita rurashpa, alli ricurishun ninguichij?"
                },
                "4": {
                    "verse_nr": "4",
                    "verse": "\u00bfYangallachu chai tucui llaquicunataca aparcanguichij? Amalla yanga cashca cachun."
                },
                "5": {
                    "verse_nr": "5",
                    "verse": "Espirituta cancunaman cushpa, milagrocunata rurachij Diosca, \u00bfimamantataj chashna rurashca canga? \u00bfMandashcapi nishcata pajtachijpichu, mana cashpaca huillashcata uyashpa crishcamantachu chashna rurarca?"
                },
                "6": {
                    "verse_nr": "6",
                    "verse": "Illu Abrahamtapish, \u00abTaita Diosca paita crijpimi, ima juchachina illajta rurashpa chasquirca.\u00bb"
                },
                "7": {
                    "verse_nr": "7",
                    "verse": "Caita alli yachaichij. Crijcunamari Abrahampaj huahua huahuacunataj canchij."
                },
                "8": {
                    "verse_nr": "8",
                    "verse": "\u00d1aupallamantajmi Dios Quillcachishcapica, mana israelcunatapish crijllapi Taita Diosca, ima juchachina illajta rurana cashpa Abrahammanca cashna huillashca: \u00abCanmantami, tucui llajtacunapi causajcunaca, allita chasquinga\u00bb nishpami, alli huillaitaca \u00f1aupachishca."
                },
                "9": {
                    "verse_nr": "9",
                    "verse": "Chaimanta, crijcunallami Taita Dios cushca allicunataca, crij Abrahamhuan chasquinchij."
                },
                "10": {
                    "verse_nr": "10",
                    "verse": "Mandashcapi nishcata rurana yuyailla causajcunaca, jatunta llaquichingapaj ch&#39;icanyachishcami. Chaimantami, Dios Quillcachishcapica: \u00abMandashca libropi tucui imalla quillcashcata mana tucui pajtachijcunaca, jatunta llaquichingapaj ch&#39;icanchishcami\u00bb nicun."
                },
                "11": {
                    "verse_nr": "11",
                    "verse": "Chaica, chashnatajmari. Mandashcapi nicushcata rurashpaca, pipish mana Taita Diospaj \u00f1aupajpica, ima juchachina illaj ricuri tucunchu. Chaimantami, Dios Quillcachishcapipish: \u00abIma juchachina illajta rurashca runaca, crishcamantami causanga\u00bb nicun."
                },
                "12": {
                    "verse_nr": "12",
                    "verse": "Mandashcaca, crinamantaca mana imata ninchu. Ashtahuanpish: \u00abMandashcapi imalla nishcata pajtachijllami, pi cashpapish Mandashcamantaca causanga\u00bb ninllami."
                },
                "13": {
                    "verse_nr": "13",
                    "verse": "Cristo \u00f1ucanchijpaj randi jatunta llaquita apashpami, \u00f1ucanchijtaca Mandashcacuna jatun llaquiman cachana tucushcamantaca, quishpichihuarca. Paimantami Dios Quillcachishcapica: \u00abMillashca runallami, caspipi chacatashca hua\u00f1un\u00bb nishca."
                },
                "14": {
                    "verse_nr": "14",
                    "verse": "Pai chashna hua\u00f1ujpimari, Abrahamman Dios cusha nishca allitaca, mana israelcunapish Cristo Jesusllamanta chasqui tucurcacuna. Dios Paipaj Espirituta cusha nishcatapish, crishcallamantami chasquircanchij."
                },
                "15": {
                    "verse_nr": "15",
                    "verse": "Mandashcacunaca Cristopajman pushajmi - Huauqui, panicuna, imata ari ninacujcuna ima\u00a0shina ruraj cashcahuan ch&#39;imbapurashpami, cancunamanca huillasha nini: Maijanpish imata ari nishpaca, mana p&#39;aquipajtami quillcachin. Chaitaca, pi mana \u2018Yangami\u2019 ni tucunchu, mirachinatapish, pi mana imata mirachi tucunchu."
                },
                "16": {
                    "verse_nr": "16",
                    "verse": "Chashna cajpica Abrahammanmi, paipaj huahuandijman Diosca cusha nirca. Taucacunaman cusha nishca cashpaca: \u00abHuahuacunamanmi cusha\u00bb ninmanmi carca. Chashna ninapaj randica, Diosca: \u00abCambaj huahuamanmi\u00bb cusha nishcami. Cristoman cusha nishpami, chashnaca nishca."
                },
                "17": {
                    "verse_nr": "17",
                    "verse": "Chashna cajpimi, caita nisha nini: Taita Dios Cristohuan imata rurana tucushcataca, mana p&#39;aquipajtami ari nirca. Chaimantami, 430 huata q&#39;uipa shamuj Mandashcaca, Dios paiman cusha nishcataca mana p&#39;aqui tucurca."
                },
                "18": {
                    "verse_nr": "18",
                    "verse": "Mandashcata pajtachishpalla, Dios imalla charishcacunata japina cajpica, \u00f1a mana, Dios \u2018Cushallami\u2019 nishcamanta chasquina canmanchu. Ashtahuanpish Abrahammanca, Taita Diosca \u2018Cushallami\u2019 nishcamantami curca."
                },
                "19": {
                    "verse_nr": "19",
                    "verse": "Shinashpaca Mandashcataca, \u00bfimapaj alli cana cajpishi curca? Mana ca\u017aujcuna cajpimari, chaitapish paltashpa curca. Dios cusha nishcata chasquij \u201cHuahua\u201d shamungacamallami, chai Mandashcataca curca. Chaitaca, angelcuna huillashcallatami, Moisesca chasquishpa yachachirca."
                },
                "20": {
                    "verse_nr": "20",
                    "verse": "Runacunamanta Dioshuan rimajca, mana shujllamanta rimanchu. Ashtahuanpish Taita Diosca, Shujllamari."
                },
                "21": {
                    "verse_nr": "21",
                    "verse": "Shinashpaca Mandashcaca, Taita Dios cusha nishcataca, \u00bfjarcacunchu imashi? \u00bfMaitataj chaitaca rurangari? Chai Mandashca causaita cuipaj cajpica, Mandashcata pajtachijllapimari, ima juchachina illajtaca ruranman."
                },
                "22": {
                    "verse_nr": "22",
                    "verse": "Ashtahuanpish Dios Quillcachishcapi huillashca\u00a0shinaca, Dios cusha nishcataca Jesucristota crishcallamanta chasquichunmi, juchaca tucuicunata pre\u017au charicun."
                },
                "23": {
                    "verse_nr": "23",
                    "verse": "Crina manaraj chayamujpica, Mandashcamari \u00f1ucanchijtaca pre\u017au charicurca. Crinata ricuchingacamami, \u00f1ucanchijtaca huichcashpa charicushcalla."
                },
                "24": {
                    "verse_nr": "24",
                    "verse": "Chashnami Mandashcaca, Cristota crijpi ima juchachina illajta rurashca cachun, \u00f1ucanchijtaca huahuata hui\u00f1achij mama\u00a0shina, Paipajman pusharca."
                },
                "25": {
                    "verse_nr": "25",
                    "verse": "Shina cajpipish crina punllacuna chayamujpica, \u00f1a mana chai hui\u00f1achij mamapaj maquipi catinchijchu."
                },
                "26": {
                    "verse_nr": "26",
                    "verse": "Diospaj huahuacunami canguichij - Ashtahuanpish Cristo Jesusta crishcamantami, tucuicuna Diospaj huahuacuna canguichij."
                },
                "27": {
                    "verse_nr": "27",
                    "verse": "Cristohuan shujlla tucungapaj bauti\u017aashcamantaca, cancunaca Cristollatatajmari churanata\u00a0shina churashca canguichij."
                },
                "28": {
                    "verse_nr": "28",
                    "verse": "Cunanca, judio cashpa, griego cashpa, amoyuj cashpa, mana amoyuj cashpa, c&#39;ari cashpa, huarmi cashpapish, Cristo Jesushuan cashpami, tucuicuna shujlla tucushcanguichij."
                },
                "29": {
                    "verse_nr": "29",
                    "verse": "\u00d1a Cristopaj cashcamantaca, cancunapish Abrahampaj huahua huahuacunamari canguichij. Chaimanta cancunaca, Dios cusha nishcatapish chasquijcunamari canguichij."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Caitamari nisha nini: Yaya imalla charishcata japinapaj tiyacuj huahuaca, imalla yayapaj tiyashcata pai japina cashpapish, jatunyangacamaca, servijcunapura\u00a0shinallatajmi."
                },
                "2": {
                    "verse_nr": "2",
                    "verse": "Ashtahuancarin yaya tucuita paipaj maquipi churana punlla chayangacamaca, churica hui\u00f1achijcunapaj, yachachijcunapaj maquillapimi purin."
                },
                "3": {
                    "verse_nr": "3",
                    "verse": "\u00d1ucanchijpish chashnallataj huahua\u00a0shina cashpaca, cai pachapaj ruranacunata catishpa, chai yuyaicunallapimi huatashca\u00a0shina carcanchij."
                },
                "4": {
                    "verse_nr": "4",
                    "verse": "Ashtahuanpish \u00f1a punlla pajtajpimi, Taita Diosca Paipaj Churita cacharca. Paimi shuj huarmipi huacharirca. Pai huacharijpica, Mandashcaca Paitapish mandarcami."
                },
                "5": {
                    "verse_nr": "5",
                    "verse": "Paimi \u00f1ucanchijtaca, Mandashca ucupi causacujta cacharichishpa, quiquin huahuata rurangapaj shamurca."
                },
                "6": {
                    "verse_nr": "6",
                    "verse": "Cancuna, Diospaj huahuacuna cajpimi, Taita Diosca Paipaj Churipaj Espirituta cancunapaj shunguman cacharca. Chaimanta Paimi, cancunapaj shungupica Diostaca: (\u201c\u00a1Abba!\u201d) \u201c\u00a1\u00d1uca Yayito!\u201d nishpa caparicun."
                },
                "7": {
                    "verse_nr": "7",
                    "verse": "Chaimanta cunanca, \u00f1a Diospaj huahuami cangui, \u00f1a mana servij\u00a0shinallachu cangui. Chashna \u00f1a Diospaj huahua cashcamantaca, Cristomantami Taita Dios imalla charishcata japigringui."
                },
                "8": {
                    "verse_nr": "8",
                    "verse": "Pabloca Galacia crijcunatami achcata llaquishca - Cancunaca, Taita Diosta \u00f1aupa manaraj rijsishpaca, manapish dioscunatami servij carcanguichij."
                },
                "9": {
                    "verse_nr": "9",
                    "verse": "Chashna cashca cashpapish, cunanca Taita Diosta rijsinguichijmari, Diospish cancunata rijsinmari. Chashna cashca jahuaca, \u00bfima nishpataj chai manapish cana, upa yuyaicunallapi crishpa, cutinllataj huatarishun ninguichigari?"
                },
                "10": {
                    "verse_nr": "10",
                    "verse": "\u00d1aupa jatun nishca punllacunata, quillacunata, mushuj quilla, mushuj huatatapish cunancamamari huaquichicunguichijraj."
                },
                "11": {
                    "verse_nr": "11",
                    "verse": "\u00d1uca cancunata yachachishca yanga yuyachijpi, achcatami llaquirini."
                },
                "12": {
                    "verse_nr": "12",
                    "verse": "Huauqui, panicuna,, \u00f1ucapish cancuna\u00a0shina tucushcamanta, cancunapish \u00f1uca\u00a0shina tucupaichigari. Mana \u00f1ucata ima\u00a0shina llaquichishcamanta chashna nicunichu."
                },
                "13": {
                    "verse_nr": "13",
                    "verse": "Cancunallataj yachanguichijmi. \u00d1uca cancunaman alli huillaita punta huillashpaca, ungushca, nanaihuan cashpami, cancunamanca huillarcani."
                },
                "14": {
                    "verse_nr": "14",
                    "verse": "\u00d1uca aichapi chashna ungushcalla cajpipish, mana millarcanguichijchu, ashtahuanpish uyarcanguichijllami. Millanapaj randica, Diospaj angelta\u00a0shina, Cristo Jesusta\u00a0shinamari chasquihuarcanguichij."
                },
                "15": {
                    "verse_nr": "15",
                    "verse": "Cancuna, chashna cushi cashcaca, \u00bfimataj tucurcari? Cancunapi \u00f1uca quiquin ricushcatami yuyachisha nini: Cancunaca ima\u00a0shina llujshichishpa cunalla cajpica, cancunapaj quiquin \u00f1ahuitapish llujshichishpa \u00f1ucaman cunguichijmanllami carca."
                },
                "16": {
                    "verse_nr": "16",
                    "verse": "\u00bfCashcatataj cancunaman huillashcallamantachu, cancunapaj ricuipica p&#39;i\u00f1anayaj tucurcani?"
                },
                "17": {
                    "verse_nr": "17",
                    "verse": "Chai caishujcunaca cancunataca, \u00f1ucanchijllata uyashca canman yuyacuncunamari. Chashna yuyashpaca, mana cancunapaj ima allipajca yuyacuncunachu. Ashtahuanpish \u00f1ucanchijmanta ch&#39;icanyashpa, paicunallata c&#39;uyashpa catichunmari yuyacuncuna."
                },
                "18": {
                    "verse_nr": "18",
                    "verse": "Alli shunguhuan shujtajcuna yuyailla canaca allimi. Shina cashpapish mana \u00f1uca cancunahuan cajllapichu, chashna yuyarina canguichij."
                },
                "19": {
                    "verse_nr": "19",
                    "verse": "\u00d1uca huahuacunalla, cancunamantaca cutintajmi huachana nanaihuan\u00a0shina cani. Cancuna Cristo\u00a0shina tucujta ricuna yuyaihuan hua\u00f1ucunica."
                },
                "20": {
                    "verse_nr": "20",
                    "verse": "Cunantaj \u00f1uca quiquin cancunahuan chaipi cashpaca, sumajtachari rimaiman. Cancunataca, sumajta rimanachari alli canman, mana cashpaca sinchita rimanachari alli canman, mana yachanichu."
                },
                "21": {
                    "verse_nr": "21",
                    "verse": "Agarhuan Sarahuan ch&#39;imbapurashpami yuyachishca - Mandashcapi nishcata pajtachishpa catishun nijcuna, huillahuaichij. Mandashca imallata nishcataca, \u00bfmanachu uyashcanguichij?"
                },
                "22": {
                    "verse_nr": "22",
                    "verse": "Dios Quillcachishcapica: \u2018Abrahamca, ishqui churitami charirca\u2019 ninmi. Shujtaca, paita servij huarmihuanmi charirca. Caishujtaca, paipaj quiquin huarmihuanmi charirca."
                },
                "23": {
                    "verse_nr": "23",
                    "verse": "Servij huarmihuan charishca churica, aichallamantami huacharirca. Ashtahuanpish quiquin huarmihuan charishca churica, Diosllataj cusha nishcata pajtachishcami carca."
                },
                "24": {
                    "verse_nr": "24",
                    "verse": "Chaihuanca, cashnami yuyachisha nicun: Chai ishqui huarmicunaca, ishqui ch&#39;ican ari ninacuitami ricuchin. Shuj ruranataca, Sina\u00ed urcupimi ari nirca. Chaitaca, Agar huarmimi ricuchin. Chai huarmipaj huahuacunaca, huatashca\u00a0shina causangapajllami huacharirca."
                },
                "25": {
                    "verse_nr": "25",
                    "verse": "Agarca, Arabia llajtapi tiyacuj Sina\u00ed urcutapish, cunan tiyaj Jerusal\u00e9n pueblotapishmi ricuchin. Chai puebloca, tucui chaipi causajcunandij huatashcarajmi."
                },
                "26": {
                    "verse_nr": "26",
                    "verse": "Ashtahuanpish jahua pachapi tiyacuj Jerusalenca, mana huatashcachu. \u00d1ucanchijca, chai llajtapaj huahuacunami canchij."
                },
                "27": {
                    "verse_nr": "27",
                    "verse": "Chaitamari Dios Quillcachishcapica, cashna nicun: \u00abCushicui, mana chichuj, mana huachaj huarmi. Huachana nanaita mana rijsishpapish, jatunta cushicushpa, caparishpa asilla. Shitashca huarmi cashpapish, canmari cusayuj huarmita yalli achca huahuayuj tucungui\u00bb nicunmi."
                },
                "28": {
                    "verse_nr": "28",
                    "verse": "Chashna cajpica huauqui, panicuna, \u00f1ucanchijca Dios cusha nishcata pajtachishpa cushca Isaac\u00a0shinamari canchij."
                },
                "29": {
                    "verse_nr": "29",
                    "verse": "Chai punllacunapica, Diospaj Espiritumanta huacharishca Isaactaca, aichallamanta huacharishca churimi p&#39;i\u00f1ashpa llaquichirca. Cunanpish chashnallatajmi tucucun."
                },
                "30": {
                    "verse_nr": "30",
                    "verse": "Shina cajpipish Dios Quillcachishcapica, \u00bfima nintaj? \u201cServij huarmitaca, paipaj churindijta llujshichishpa cachailla. Chai huarmipaj churica, quiquin huarmihuan charishca churihuanca, yaya imalla charishcacunataca mana japingachu\u201d ninmi."
                },
                "31": {
                    "verse_nr": "31",
                    "verse": "Chaimanta huauqui, panicuna,, \u00f1ucanchijca mana chai servij huarmipaj huahuacuna\u00a0shinachu canchij. Ashtahuanpish quiquin huarmipaj huahuacuna\u00a0shinami canchij."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Cristomantami cacharirina tiyan - Cristomi \u00f1ucanchijtaca, huatashca\u00a0shinamanta cacharichirca. Chashna cacharichishcamantaca, c&#39;ari c&#39;arita catiraichij. Ama cutin chai yugopi huatarinaman tigraichijchu."
                },
                "2": {
                    "verse_nr": "2",
                    "verse": "Uyahuaichij, Pablomari cancunamanca cashna nini: Cancuna charishca aicha punta carata p&#39;itichishpaca, Cristomantaca ima allita mana japinguichijchu."
                },
                "3": {
                    "verse_nr": "3",
                    "verse": "Cutintaj alli uyaichij: Pipish charishca aicha punta carata p&#39;itichishpaca, Mandashcapi nishcataca callarishpami, tucuita pajtachina tucun."
                },
                "4": {
                    "verse_nr": "4",
                    "verse": "Cancunapuramanta maijancunaca, Mandashcata pajtachishpalla, ima juchachina illaj tucunatami yuyarcanguichij. Chashna yuyashpamari, Cristomanta ch&#39;icanyashcanguichij. Mana c&#39;uyaipaj cajpipish Dios cushca c&#39;uyashcamantapishmi urmashcanguichij."
                },
                "5": {
                    "verse_nr": "5",
                    "verse": "\u00d1ucanchijca, Diospaj Esp\u00edritu yuyachijpimi, crishcallamanta ima juchachina illaj tucushcanchij. Chaitamari japina yuyai shuyacunchij."
                },
                "6": {
                    "verse_nr": "6",
                    "verse": "Cristo Jesushuan shujlla cajpica, charishca aicha punta carata p&#39;itichishca cashcapish, chaita mana rurashca cashcapish, ima mana canchu. Ashtahuanpish crishcamantaca, c&#39;uyashpa allita ruranamari alli."
                },
                "7": {
                    "verse_nr": "7",
                    "verse": "Cancunaca, allimari caticurcanguichij. Cashcatataj yachachishcataca, \u00bfpitaj mana ca\u017aunata yachachircari?"
                },
                "8": {
                    "verse_nr": "8",
                    "verse": "Chai mana ca\u017auna yuyaitaca, cancunata cayaj Diosca mana curcachu."
                },
                "9": {
                    "verse_nr": "9",
                    "verse": "\u00abAshalla levadurami, tucui chapushcata p&#39;unguillichin.\u00bb"
                },
                "10": {
                    "verse_nr": "10",
                    "verse": "\u00d1ucaca tucui shunguhuanmi, cancunataca, \u2018Apunchij Jesucristoca, mana pandarishpa catichun saquingachu\u2019 yuyani. Shina cajpipish chai pandachishpa purij runataca pi cajpipish, Paimari jatunta llaquichinga."
                },
                "11": {
                    "verse_nr": "11",
                    "verse": "Huauquicuna, c&#39;ari charishca aicha punta carata p&#39;itichinamanta cunancama huillacushcalla cajpica, israelcunaca mana cashna p&#39;i\u00f1ashpa llaquichicunmanchu carca. Cristota chacatashpa hua\u00f1uchishcata huillashcapish, mana paicunataca p&#39;i\u00f1achinmanchu carca."
                },
                "12": {
                    "verse_nr": "12",
                    "verse": "\u00a1\u2018Quishpirinapajca, charishca aicha punta carata p&#39;itishcami cana canguichij\u2019 nishpa, cancunata p&#39;i\u00f1achijcunaca, paicunapajtaca tucui p&#39;itirishpachari alli canman!"
                },
                "13": {
                    "verse_nr": "13",
                    "verse": "Huauquicuna, cancunaca mana huatashcallataj catichun Dios cayashca canguichijchu. \u2018Huatashcamanta Dios cacharishcami canchij\u2019 nishpa, ama aicha munashcata ruranataca yuyaichijchu. Ashtahuanpish c&#39;uyanacushpa, caishuj chaishujpaj allita ruraichij."
                },
                "14": {
                    "verse_nr": "14",
                    "verse": "Tucui Mandashcatami, cai shimicunallapi tandachishca: \u00abCan quiquinta c&#39;uyarij\u00a0shinallataj, shujtajcunatapish c&#39;uyangui\u00bb nishcami."
                },
                "15": {
                    "verse_nr": "15",
                    "verse": "Ashtahuanpish cancunaca, caishuj chaishuj caninacushpamari micunacucunguichij. Chashnalla catishpaca, \u00f1ataj caishuj chaishuj tucuchinacunguichijman."
                },
                "16": {
                    "verse_nr": "16",
                    "verse": "Diospaj Espirituta ca\u017aushpa causaichij - Chaimantami cancunataca, cashna nini: Diospaj Esp\u00edritu yuyachishcapi purichij. Chashnami quiquin aicha munashcataca, \u00f1a mana ruranguichij."
                },
                "17": {
                    "verse_nr": "17",
                    "verse": "Aichaca, Diospaj Esp\u00edritu p&#39;i\u00f1ashcatami mashcan. Cutin Diospaj Espirituca, aicha munashcatami jarcan. Chashna caishuj chaishuj quichunacui tiyajpimi, quiquinllamantatajca ima allita ruraiman yuyashpapish, mana rurai tucunguichij."
                },
                "18": {
                    "verse_nr": "18",
                    "verse": "Ashtahuanpish Diospaj Esp\u00edritu yuyaita cushcata cancuna catijpica, Mandashcaca \u00f1a mana ima ricunata charinchu."
                },
                "19": {
                    "verse_nr": "19",
                    "verse": "Quiquin aicha munaicunaca, rijsinallami: Ca\u017aarashcacuna huainayana, manaraj ca\u017aarashpa chayarinacuna, ima mapatapish rurana, cacharishca cana,"
                },
                "20": {
                    "verse_nr": "20",
                    "verse": "rurashcalla dioscunata adorana, brujiana, p&#39;i\u00f1ana, c&#39;aminacuna, quichunacuna, imamantapish p&#39;i\u00f1arijlla cana, quiquinlla ashtahuan alli cashcata yuyana, p&#39;i\u00f1arina, macanacuna,"
                },
                "21": {
                    "verse_nr": "21",
                    "verse": "shujtajcunapajta munana, hua\u00f1uchina, machana, mashnatapish micuna, chai\u00a0shina shujtaj mana alli ruraicunapishmi. Cancunataca, \u00f1a nishca cashpapish, cutinllatajmi yuyachini: Chashna mana alli ruraicunapi causajcunaca, Taita Dios mandacunpica, imata mana charingacunachu."
                },
                "22": {
                    "verse_nr": "22",
                    "verse": "Ashtahuanpish Diospaj Espirituca, cashna canatami cun: C&#39;uyaj canata, cushi canata, sumajta causanata, mana p&#39;i\u00f1arij alli shungu canata, llaquij canata, cuj canata, imatapish pajtachij canata,"
                },
                "23": {
                    "verse_nr": "23",
                    "verse": "mana jatun tucushca canata, quiquinllataj jarcarij canatapishmi cun. Tucui caicunata rurajcunataca, mandashcacunapish mana jarcanchu."
                },
                "24": {
                    "verse_nr": "24",
                    "verse": "Cristopaj cajcunaca, quiquin aichataca, tucui millai munaicunandijtami \u00f1a chacatashcacuna."
                },
                "25": {
                    "verse_nr": "25",
                    "verse": "Diospaj Espiritumanta \u00f1ucanchij causacushpaca, Diospaj Espiritullataj \u00f1ucanchijta yachachichun saquishunchigri."
                },
                "26": {
                    "verse_nr": "26",
                    "verse": "Ama imamantapish jatun tucushpa, caishuj chaishuj llaquichinacushunchu. Ama caishuj chaishuj ima charishcacunata munanacushpa hua\u00f1uricushunchu."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Caishuj chaishuj ayudanacuichij - Huauqui, panicuna,, cancunapuramanta maijanpish juchapi urmajpica, Diospaj Espirituhuan sinchi cajcuna, chai mana allita rurajtaca, alli shunguhuan cunashpa allichichij. Can quiquinllatajpish alli yuyaringui, \u00f1ataj canpish pai\u00a0shinallataj urmanguiman."
                },
                "2": {
                    "verse_nr": "2",
                    "verse": "Caishujcunata ima llashacujtaca, cancuna aparichij. Cristo mandashcata chashna rurashpami pajtachinguichij."
                },
                "3": {
                    "verse_nr": "3",
                    "verse": "Maijanca, manapish ima cashpa: \u201c\u00d1ucatajca cashnami, chashnami cani\u201d nirijca, paillatajmi umarin."
                },
                "4": {
                    "verse_nr": "4",
                    "verse": "Ima\u00a0shina causacushcataca, tucuicunallataj alli yuyarichij. Tucuita alli ruracushpaca, pi shujtaj ima\u00a0shina cashcata ama ricushpa, ashtahuanpish quiquin ima\u00a0shina rurashcallahuan cushi caichijlla."
                },
                "5": {
                    "verse_nr": "5",
                    "verse": "Tucuicunami, paicuna ima\u00a0shina causashca\u00a0shinallataj chasquingacuna."
                },
                "6": {
                    "verse_nr": "6",
                    "verse": "Diospaj Shimita yachacujca, paita yachachijmanca tucui imalla charishcamanta cuchun."
                },
                "7": {
                    "verse_nr": "7",
                    "verse": "Ama pandarichijchu, Taita Diostaca pi mana umashpa asi tucunchu. Pi imata tarpushpapish, chaillatatajmi tandanga."
                },
                "8": {
                    "verse_nr": "8",
                    "verse": "Quiquin aicha munashcata tarpujca, aichapajlla tarpushcamantaca chingarinallatami japinga. Ashtahuanpish Diospaj Esp\u00edritu munashcata tarpujca, Diospaj Espiritumantaca hui\u00f1ai causaitami japinga."
                },
                "9": {
                    "verse_nr": "9",
                    "verse": "Chaimanta, allita ruranataca, amataj shaicushunchij. Chashna mana shaicushpa allita rurashpami, tandana punlla chayamujpica allillatataj tandashun."
                },
                "10": {
                    "verse_nr": "10",
                    "verse": "Chashna cana cajpica, maipi shujtajcunapaj ima allita rurai tucushpaca, tucuicunapaj rurashunchijlla. Ashtahuanca Diospaj huahuacunapurapajmi, imatapish allita rurana canchij."
                },
                "11": {
                    "verse_nr": "11",
                    "verse": "Chacatashca hua\u00f1ushca Jesucristollamantami cushicuni - Riquichij, cunanca \u00f1uca quiquin maquihuanmi, cashna racuta quillcashpa, cancunapajman cachani."
                },
                "12": {
                    "verse_nr": "12",
                    "verse": "\u2018Charishca aicha punta carata p&#39;itichinami canguichij\u2019 nijcunaca, Cristota chacatashpa hua\u00f1uchishcamanta llaquita mana apangaraicullami, shujtajcunapi alli ricuringapaj chashnaca nincuna."
                },
                "13": {
                    "verse_nr": "13",
                    "verse": "Charishca aicha punta carata p&#39;itichijcunapish, Mandashcapi nishcataca mana pajtachincunachu. Chashna cashpapish, cancunata aicha punta carata p&#39;itichishpaca, cancunapaj aichapi chashna rurachishcamanta jatun tucungapajllami chashnaca nincuna."
                },
                "14": {
                    "verse_nr": "14",
                    "verse": "Shina cajpipish \u00f1ucaca ima shujtajmantaca, mana cushicusha ninichu. Cruzpi hua\u00f1uj Apunchij Jesucristollamantami cushicuni. Paimantaca \u00f1ucapajca, cai pachaca chacatashca illashca\u00a0shinami; \u00f1ucapish cai pachapajca, chacatashca illashca\u00a0shinallatajmi cani."
                },
                "15": {
                    "verse_nr": "15",
                    "verse": "Cristo Jesushuan shujlla cashpaca, charishca aicha punta carata p&#39;itichishca cashpapish, chaita mana rurashca cashpapish mana ima canchu. Ashtahuanpish mushujyachishca canami allitajca."
                },
                "16": {
                    "verse_nr": "16",
                    "verse": "Cashna \u00f1uca yachachishca\u00a0shina causajcunamanpish, Taita Diospaj israeltajcunamanpish, llaquishpa sumaj causaita cushca cachun."
                },
                "17": {
                    "verse_nr": "17",
                    "verse": "\u00d1uca aichapi chugricuna alliyashcapish, Apunchij Jesuspajta ruraj cashcatami ricuchin. Chaimanta, cunanmantapacha, pi ama ashtahuan \u00f1ucataca llaquichichun."
                },
                "18": {
                    "verse_nr": "18",
                    "verse": "Huauqui, panicuna, Apunchij Jesucristoca, cancunaman Paipaj jatun c&#39;uyaita cushca cachun. Chashna cachun."
                }
            }
        }
    }
}