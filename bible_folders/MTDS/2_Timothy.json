{
    "version": "MTDS",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, Taita Dios munashcamanta, huillagrichun Jesucristo mingashca Pablomi cani. Taita Dios Cristo Jesusmanta causaita cusha nishcatami huillacuni."
                },
                "2": {
                    "verse_nr": "2",
                    "verse": "Caitaca can Timoteomanmi quillcani: Canca \u00f1uca c&#39;uyashca churi\u00a0shinami cangui. Canmanca Yaya Diospish, Apunchij Jesucristopish, jatunta c&#39;uyashpa, llaquishpa, sumaj causaita cushca cachun."
                },
                "3": {
                    "verse_nr": "3",
                    "verse": "\u2018Mingashcataca alli pajtachicuilla\u2019 nishcami - Tutapish punllapish Diosta ma\u00f1acushpaca, canta yuyarishpami, mana samashpa pagui nicunilla. \u00d1uca Diostaca, \u00f1uca \u00f1aupa yayacuna\u00a0shinallataj, ima mapa yuyai illajllamari imatapish Paipajlla ruracuni."
                },
                "4": {
                    "verse_nr": "4",
                    "verse": "\u00d1ucaca, can huacashcata yuyaricunillami. Chaimantami \u00f1uca shungu cushicuchun, \u00f1uca \u00f1ahuihuantaj cantaca ricusha nini."
                },
                "5": {
                    "verse_nr": "5",
                    "verse": "Cantaca, mana nij tucushpalla, crijtaj cashcataca yuyaricunillami. Cambaj abuela Loidapish, cambaj mama Eunicepish, paicunami punta alli crijcuna carca. Cantapish paicuna\u00a0shinallataj, alli crij cashcata rijsinimi."
                },
                "6": {
                    "verse_nr": "6",
                    "verse": "Chashna cajpimi, cambaj jahuapi \u00f1uca maquita churajpi Dios canman cushca ruranataca, hua\u00f1ucuj ninata ashtahuan japichij\u00a0shina, alli catilla nini."
                },
                "7": {
                    "verse_nr": "7",
                    "verse": "Taita Diosca \u00f1ucanchijmanca, manchana yuyaita cuj espiritutaca mana curcachu. Ashtahuanpish imatapish rurai tucujta, c&#39;uyajta, quiquinllataj jarcarijta ruraj Espiritutamari curca."
                },
                "8": {
                    "verse_nr": "8",
                    "verse": "Chaimanta Apunchij Jesusta huillanatapish, Paita huillacushcamanta pre\u017au tiyacuj \u00f1ucamantapish ama pingaringuichu. Ashtahuanpish Taita Dios llaquita apai tucunata cushcahuanca, canpish alli huillaimantaca llaquita apailla."
                },
                "9": {
                    "verse_nr": "9",
                    "verse": "Diosmari \u00f1ucanchijtaca, Paipajlla cachun agllashpa quishpichirca. Mana \u00f1ucanchij ima allita rurashcamantachu, chashnaca rurarca. Ashtahuanpish Paillatajmi tucuipaj \u00f1aupa chashna ruranata munashca. Chaimantami, mana c&#39;uyaipajta Cristo Jesusllamanta c&#39;uyashpalla, \u00f1ucanchijtaca quishpichirca."
                },
                "10": {
                    "verse_nr": "10",
                    "verse": "Chashna rurasha nicushcatamari, Diosca \u00f1ucanchijta Quishpichij Jesucristota cachashpa, cunan ricuchirca. Pai shamushpamari, alli huillaita huillashpa, hua\u00f1uitaca anchuchishpa, mana tucurij causaita achijman llujshichishpa ricuchirca."
                },
                "11": {
                    "verse_nr": "11",
                    "verse": "Chaita mana israelcunaman huillachunmari, \u00f1ucataca churarca. Chaimantami paicunaman huillajpish, huillagrichun mingashcapish, yachachijpish cani."
                },
                "12": {
                    "verse_nr": "12",
                    "verse": "\u00d1ucaca, chaita pajtachingaraicumi, cai llaquicunataca apacuni. Chashna llaquita apacushpapish, manataj pingarinichu. \u00d1ucaca, Pita crishcata yachanimari. Pai \u00f1ucaman mingashcatapish, shamuj punllacama Pai huaquichi tucuna cashcata yachanimi."
                },
                "13": {
                    "verse_nr": "13",
                    "verse": "Allita \u00f1uca yachachishcataca, chai yuyai huaquichingui. Cristo Jesuspi shunguta churashpa, paita c&#39;uyashpa caticunguilla."
                },
                "14": {
                    "verse_nr": "14",
                    "verse": "Dios canman mingashca sumaj ruranataca, \u00f1ucanchijpi causacuj Diospaj jucha illaj Espirituhuan alli pajtachicunguilla."
                },
                "15": {
                    "verse_nr": "15",
                    "verse": "Asiamanta cajcuna tucuicuna \u00f1ucata shitashpa rishcataca, canllataj yachanguimi. Figelopish, Hermogenespish chai \u00f1ucata shitashpa rijcunapurami."
                },
                "16": {
                    "verse_nr": "16",
                    "verse": "Onesiforollami \u00f1uca llaquihuan cajpica, tauca cutin cushichij shamurca. Paica, cadenacunahuan \u00f1uca huatashca cajpipish, mana pingarircachu. Chaimanta Apunchij Jesusca, paipaj huasipi cajcunataca achcata llaquichun."
                },
                "17": {
                    "verse_nr": "17",
                    "verse": "Onesiforoca, Romaman chayamushpapish, \u00f1ucataca japingacamami mashcarca."
                },
                "18": {
                    "verse_nr": "18",
                    "verse": "Paica, Efesopipish \u00f1ucanchijta llaquishpa, achca allicunata rurashcataca canllataj allimari yachangui. Pai chashna cashcamantaca, shamuj punllapica Apunchij Jesusca, paita ashtahuan llaquishca cachun."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00d1uca huahualla, canca Cristo Jesushuan shujllami cangui. Chaimanta canca, mana c&#39;uyaipajta Dios c&#39;uyashpa cushcataca sinchita catilla."
                },
                "2": {
                    "verse_nr": "2",
                    "verse": "Achcacunapaj \u00f1aupajpi \u00f1uca yachachishcataca uyarcanguimi. Chaitaca yachachi tucuj, alli crijcunaman mingai. Paicuna shujtajcunamanpish yachachichun."
                },
                "3": {
                    "verse_nr": "3",
                    "verse": "Canca, Jesucristopaj alli soldado\u00a0shinataj, tucui llaquicunata apailla."
                },
                "4": {
                    "verse_nr": "4",
                    "verse": "Maijanpish soldado tucushpaca, pai quiquinpaj imata ruranataca mana yuyarinchu. Ashtahuanpish paita mandajta cushichinallatami yuyan."
                },
                "5": {
                    "verse_nr": "5",
                    "verse": "Shinallataj pugllajcunapish pugllana\u00a0shinataj mana pugllashpaca, coronataca mana japi tucunchu."
                },
                "6": {
                    "verse_nr": "6",
                    "verse": "Tarpuj runapish granota japingapajca, allpata shaicuita \u00f1utushpa allichinrajmi."
                },
                "7": {
                    "verse_nr": "7",
                    "verse": "Cai \u00f1uca nishcacunataca, alli yuyarilla. Imata nisha nishcataca, Apunchij Jesusllataj yuyaita cushpa tucuita yachachingami."
                },
                "8": {
                    "verse_nr": "8",
                    "verse": "Jesucristotaca yuyaipi charingui. \u2018Alli huillaita Paimanta huillashpaca, jatun mandaj Davidpaj huahua huahuami, hua\u00f1ushcacunapaj chaupimantapish causarishcami\u2019 nishpami huillani."
                },
                "9": {
                    "verse_nr": "9",
                    "verse": "\u00d1ucaca Paimantami, cai llaquicunataca apacuni. Hua\u00f1uchij runata\u00a0shina, carcelpi churashcapishmi tiyacuni. \u00d1uca chashna cajpipish, Diospaj Shimica mana pre\u017au tiyanchu."
                },
                "10": {
                    "verse_nr": "10",
                    "verse": "Dios agllashcacunapish Cristo Jesusmanta hui\u00f1aipaj quishpichishca, sumajyachishca cachunmi, paicunata c&#39;uyashcamanta tucui\u00a0laya llaquicunata apacunilla."
                },
                "11": {
                    "verse_nr": "11",
                    "verse": "Caica, crinalla shimicunami. Paihuan hua\u00f1ushpaca, Paillahuantajmari causashun."
                },
                "12": {
                    "verse_nr": "12",
                    "verse": "Llaquicunata apashpaca, Paihuan mandashunmi. \u2018Paita mana rijsinichu\u2019 nijpica, Paipish \u00f1ucanchijtaca, \u2018Mana rijsinichu\u2019 ningami."
                },
                "13": {
                    "verse_nr": "13",
                    "verse": "\u00d1ucanchij ima nishcata mana pajtachij cajpipish, Pai nishcataca pajtachicungallami. Paillataj nishcataca, mana p&#39;aqui tucunchu."
                },
                "14": {
                    "verse_nr": "14",
                    "verse": "Dios alli nishca servij cangui - Caicunataca yuyachinatajmi cangui. Ima manapish canamanta ama rimanacushpa p&#39;i\u00f1anacuchun, Apunchij Jesuspaj \u00f1aupajpi yuyachishpa cunai. Chaicunamanta rimanacunaca imapaj mana allichu, ashtahuanpish uyajcunatamari chingarinaman apanga."
                },
                "15": {
                    "verse_nr": "15",
                    "verse": "Canca, Taita Dios alli nishca servij ricuringapajca, imalla rurana cashcata chai yuyai rurangui. Chashna allita rurashpami, imamanta mana pingarinata charingui. Cashcatataj huillaj Shimitapish yachachina cashca\u00a0shinataj yachachingui."
                },
                "16": {
                    "verse_nr": "16",
                    "verse": "Ashtahuanpish yanga, mapa parlocunataca pajta uyanguiman. Chai parlocunaca, Diosta mana manchaj canamanmi ashtahuan ashtahuan apanga."
                },
                "17": {
                    "verse_nr": "17",
                    "verse": "Chaita yachachijcunaca, ismuchij ung\u00fci\u00a0shinami huashan huashan miraringa. Himeneohuan, Filetohuanca \u00f1ami chaicunapurapi."
                },
                "18": {
                    "verse_nr": "18",
                    "verse": "Paicunaca, cashcatataj yachachishcata crishca jahua saquishpami, cunanca: \u201c\u00d1ami causarircanchij\u201d nishpa yachachishpa purincuna. Chashna nishpami, tauca crijcunata pandachincuna."
                },
                "19": {
                    "verse_nr": "19",
                    "verse": "Chashna nicujpipish huasita shayachi callaringapaj, Taita Dios churashca Rumi\u00a0shinaca, pi mana cuyuchipaj tiyacunllami. Chaitaca, ricunalla cachunmi cashna quillcashca: \u00abApunchij Jesusca, Paipaj cajcunataca rijsinmi\u00bb ninmi. Shinallataj: \u00abCristopaj shutipi ma\u00f1ajcunaca, tucui millaimanta anchurichij\u00bb nishcapishmi."
                },
                "20": {
                    "verse_nr": "20",
                    "verse": "Shuj jatun huasipica, curita, cullquita rurashca ima sumajcunallaca mana tiyanchu. Ashtahuanpish caspimanta, allpamanta rurashca imacunapishmi tiyan. Shujcunataca ima allipajllami charincuna, cutin shujcunataca, ima yangapajllami charincuna."
                },
                "21": {
                    "verse_nr": "21",
                    "verse": "Chashna cashcamantaca, Apunchij Jes\u00fas imapajpish munashca alli sumaj cangapajca, tucui millaita saquishca allimi cana canchij. Chashna alli cashpami, Diospajlla tucushpa imapajpish paipaj maquipi cashun."
                },
                "22": {
                    "verse_nr": "22",
                    "verse": "Q&#39;uipa hui\u00f1aicunata urmachij munaicunataca, canmanta caruyachingui. Apunchij Jesusta chuya shunguhuan ma\u00f1ajcunahuan, cashcata rurashpa, alli crishpa, c&#39;uyashpa, sumajta causashpa catilla."
                },
                "23": {
                    "verse_nr": "23",
                    "verse": "Ch&#39;ahuanyashcacuna imata nishca, manapish cana upa yuyaicunataca ama uyanguichu. Chai parlocunaca p&#39;i\u00f1anacuchinllami, chaitaca yachanguillatajmi."
                },
                "24": {
                    "verse_nr": "24",
                    "verse": "Apunchij Jesusta servijca, mana p&#39;i\u00f1anacushpa purinachu. Ashtahuanpish tucuicunahuanmi alli cana, yachachinatapish allimi yachachina, llaqui shamujpipish apanallami."
                },
                "25": {
                    "verse_nr": "25",
                    "verse": "Yachachicujpi jarcajcunatapish, mana p&#39;i\u00f1arishpami alli tucuchun cunana. Chashna rurajpica, cashcata huillashcata crishpa, Paiman cutirina yuyaita Dios cungapishchari."
                },
                "26": {
                    "verse_nr": "26",
                    "verse": "Diablo paipaj munaita rurachishpa, huatashpa charicushcamanta quishpiringacunapishchari."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Q&#39;uipa punllacunapica ashtahuan millai runacunami tiyanga - Caitapish yachanatajmi cangui: Q&#39;uipa punllacunapica, maita mana causaipajmi canga."
                },
                "2": {
                    "verse_nr": "2",
                    "verse": "Chai punllacunapica, quiquinlla alli canata, cullquiyuj tucunallata munajcunami tiyanga. Manchanayaj jatun tucujcuna, Diosta c&#39;amijcuna, yaya mamatapish mana ca\u017aujcuna, mana pagui nijcuna, Diostapish mana manchajcunami canga."
                },
                "3": {
                    "verse_nr": "3",
                    "verse": "Pita mana c&#39;uyajcuna, p&#39;i\u00f1anacushpapish manataj cungarijcuna, llullashpa juchachijcuna, cacharishcacuna, japishcahuan hua\u00f1uchijcuna, ima allitaca p&#39;i\u00f1ajcuna,"
                },
                "4": {
                    "verse_nr": "4",
                    "verse": "hua\u00f1uchijcunaman japichijcuna, manchanayaj c&#39;ari tucushcacuna, quiquinlla tucuita yalli cashcata yuyajcuna, Taita Diosta c&#39;uyanapaj randica, quiquin cushicunallata mashcajmi canga."
                },
                "5": {
                    "verse_nr": "5",
                    "verse": "\u00d1ahui ricuillapimi Diostaca, alli yuyarij tucungacuna. Chashna cashpapish Dios imata \u2018Rurai\u2019 nishcataca, mana chasquingacunachu. Chashnacunataca, ama shuj \u00f1ahuillapish ricungui."
                },
                "6": {
                    "verse_nr": "6",
                    "verse": "Chaicunapura cashpami, maijancunaca huasicunaman yaicushpa, millai juchasapa huarmicunata inquitancuna. Chai huarmicunaca, ima millai munaicuna shamujpipish, chaitataj ruranaman rinllacunami."
                },
                "7": {
                    "verse_nr": "7",
                    "verse": "Chai huarmicunaca, yachanaman puricunllacunami. Shina cashpapish cashcatataj huillashcataca, manataj yachai tucuncunachu."
                },
                "8": {
                    "verse_nr": "8",
                    "verse": "\u00d1aupa punllacuna Janes shuti, Jambres shuti yumbucuna Moisesta jarcashca\u00a0shinallatajmi, chaicunapish cashcata huillashcataca jarcancuna. Chashnacunaca millaita rurana yuyaillahuan junda cashpami, Diosta crishcatapish, mana cati tucushcacuna."
                },
                "9": {
                    "verse_nr": "9",
                    "verse": "Chashna cashpapish chaicunaca, mana unaita umashpa causai tucungacunachu. Chai \u00f1aupa ch&#39;ahuan runacunata\u00a0shinallatajmi, umacushcataca tucuicuna yachaj chayangacuna."
                },
                "10": {
                    "verse_nr": "10",
                    "verse": "Pabloca Timoteotaca \u2018\u00d1uca\u00a0shina cangui\u2019 nishcami - Ashtahuanpish canca, \u00f1uca yachachishcata, \u00f1uca ima\u00a0shina cashcata, \u00f1uca imata pajtana tucushcata, \u00f1uca\u00a0shina crinata, mana utca p&#39;i\u00f1arij canata, c&#39;uyaj, alli shunguyuj canatami catircangui."
                },
                "11": {
                    "verse_nr": "11",
                    "verse": "Shinallataj Antioqu\u00eda, Iconio, Listra shuti pueblocunapi \u00f1ucata p&#39;i\u00f1ashpa llaquichishca\u00a0shina, jatun llaquicunatami canpish apacushcangui. Apunchij Jesusmi, chai tucui llaquicunamantaca quishpichihuarca."
                },
                "12": {
                    "verse_nr": "12",
                    "verse": "Cristo Jesushuan cashpa, Diospajlla causasha nijcunaca, tucuicuna llaquicunataca apanallatajmi."
                },
                "13": {
                    "verse_nr": "13",
                    "verse": "Ashtahuanpish millaita rurajcuna, shujtajcunata umajcunaca, ashtahuan millaicuna tucushpami catingacuna. Paicuna quiquinllataj umarishpa, shujtajcunatapish ashtahuan umashpami catingacuna."
                },
                "14": {
                    "verse_nr": "14",
                    "verse": "Ashtahuanpish canca, can yachashcataca amataj saquingui. Pi canta chashna yachachishcata alli yachashcamantami, chaita catina yuyai tucurcangui."
                },
                "15": {
                    "verse_nr": "15",
                    "verse": "Canca huahuapachamantami, Jucha Illaj Quillca Shimicunataca yachangui. Chaicunami, Cristo Jesusta crishpa quishpirichun, cantaca yachajta rurai tucun."
                },
                "16": {
                    "verse_nr": "16",
                    "verse": "Dios Quillcachishcaca, tucuimi Diosllataj yuyaita cushpa quillcachishca. Chashna cashpami yachachingapajpish, millaita rurajcunata rimangapajpish, cunangapajpish, cashcata ruraj canata yachachingapajpish alli."
                },
                "17": {
                    "verse_nr": "17",
                    "verse": "Chaicunata yachashpami, Taita Diospajta ruraj runaca, tucui imatapish allita rurangapajca alli allichishca canga."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Apunchij Jesucristo shamushpami, Pai mandanapica, causajcunatapish, hua\u00f1ushcacunatapish, paicuna ima rurashcata ricuchinga. Taita Diospish, Pai Apunchij Jesucristopish ricucujpimi, canmanca caita mingani:"
                },
                "2": {
                    "verse_nr": "2",
                    "verse": "Diospaj Shimitaca uyasha nijpi, mana uyasha nijpipish, alli yuyaita japingacama huillacuilla, rimacuilla, cunacuilla. Ama p&#39;i\u00f1arishpa, alli shunguhuan yachachicuilla."
                },
                "3": {
                    "verse_nr": "3",
                    "verse": "Allita yachachishcata mana uyasha nina punllacuna chayamucunmi. Chai punllacunapica, paicuna munashcallata yachachichun nishpami, chashna achca yachachijcunata mashcangacuna."
                },
                "4": {
                    "verse_nr": "4",
                    "verse": "Cashcatataj yachachishcataca mana uyanachishpami, yanga parlocunallata uyangacuna."
                },
                "5": {
                    "verse_nr": "5",
                    "verse": "Ashtahuanpish canca, alli yuyaiyuj cangui. Ima llaqui shamujpipish apashpa, alli huillaita rurana cashcata rurangui. Can rurana cashcataca, alli pajtachingui."
                },
                "6": {
                    "verse_nr": "6",
                    "verse": "\u00d1uca hua\u00f1uica, \u00f1allami chayamucun. \u00d1allami, Diosman cushpa hua\u00f1uchichun, japi tucugrini."
                },
                "7": {
                    "verse_nr": "7",
                    "verse": "\u00d1ucaca, alli macanacushpami mishashcani. Chayana cashcamanpish chayashcanimi. \u00d1uca crishcataca huaquichishcanimi."
                },
                "8": {
                    "verse_nr": "8",
                    "verse": "Q&#39;uipata ricujpica, cashcata \u00f1uca rurashpa causashcamanta japina coronaca, huaquichishcami tiyacun. Chaitaca, cashcata ricushpa imatapish cuj Apunchij Jesusmi, Pai shamui punllapi \u00f1ucaman cunga. Mana \u00f1ucallamanchu cunga, Pai shamunata c&#39;uyaihuan tucui chapacujcunamanpishmi cunga."
                },
                "9": {
                    "verse_nr": "9",
                    "verse": "Timoteotaca Pabloca utcashpa shamuchun nishcami - Ima\u00a0shinapish \u00f1ucataca, utca ricuj shamuiari."
                },
                "10": {
                    "verse_nr": "10",
                    "verse": "Demas shuti runaca, cai pachapi charinacunata munashpami, \u00f1ucata shitashpa Tesalonicaman rirca. Crescentepish, Galaciamanmi rirca. Titopish, Dalmaciamanmi rirca."
                },
                "11": {
                    "verse_nr": "11",
                    "verse": "Lucasllami \u00f1ucahuan caipi tiyacun. Can shamushpaca, Marcosta pushamupangui. Paipish Diospajta \u00f1ucahuan ruranapajca, allimi."
                },
                "12": {
                    "verse_nr": "12",
                    "verse": "Tiquicotaca, Efesomanmi cacharcani."
                },
                "13": {
                    "verse_nr": "13",
                    "verse": "Troasta shamushpa, Carpopaj huasimanta, \u00f1uca mingamushca churanatapish, librocunatapish apamungui. Quillcana caracunatapish, pajta cungarimunguiman."
                },
                "14": {
                    "verse_nr": "14",
                    "verse": "Fierrocunata tacashpa imatapish ruraj Alejandroca, \u00f1ucataca tucui\u00a0layami llaquichirca. Pai \u00f1ucata llaquichishcamantaca, Apunchij Jesusca chashnallataj tigrachichun."
                },
                "15": {
                    "verse_nr": "15",
                    "verse": "Paica, \u00f1ucanchij huillacujpica, tucui\u00a0layami jarcarca. Cantapish llaquichingallatajmari, yuyaipi puringui."
                },
                "16": {
                    "verse_nr": "16",
                    "verse": "Juezcunapaj \u00f1aupajpi \u00f1uca punta mitsaricujpica, pi mana \u00f1ucataca yuyarircachu. Tucuicunami cungarishpa shitahuarcacuna. Paicuna chashna rurashcataca, Diosca amalla yuyarishca cachun."
                },
                "17": {
                    "verse_nr": "17",
                    "verse": "Tucuicuna shitajpipish, Apunchij Jesusca \u00f1uca c&#39;uchupimi carca. Imata rurai tucunatapish Pai cujpimi, huillana cashca alli huillaitaca, tucui mana israelcuna uyachun, paicunamanpish huillai tucurcani. Paillataj \u00f1ucahuan cashpami, leonpaj shimimanta quishpichihuarca."
                },
                "18": {
                    "verse_nr": "18",
                    "verse": "Apunchij Jesusmi \u00f1ucataca, tucui millaimanta quishpichishpa, jahua pachapi Pai mandacunpi cangacama huaquichinga. Paitaca, hui\u00f1ai hui\u00f1aita sumajyachishca cachun. Chashna cachun."
                },
                "19": {
                    "verse_nr": "19",
                    "verse": "Tucuchingapajmi \u2018\u00bfAllillachu canguichij?\u2019 nishca - Priscilatapish, paipaj cusa Aquilatapish, Ones\u00edforo paipaj tucui huasipi causajcunatapish, \u201c\u00a0\u2018\u00bfAllillachu canguichij?\u2019 ninmi\u201d nipai."
                },
                "20": {
                    "verse_nr": "20",
                    "verse": "Erastoca, Corintopimi saquirirca. Cutin Trofimotaca, Miletopimi ungushcata saquimurcani."
                },
                "21": {
                    "verse_nr": "21",
                    "verse": "Canca, ima\u00a0shinapish manaraj chiri punllacuna callarijpi, utca shamuiari. Eubulopish, Pudentepish, Linopish, Claudiapish, tucui caishuj crijcunapish \u2018\u00bfAllillachu cangui?\u2019 nincunami."
                },
                "22": {
                    "verse_nr": "22",
                    "verse": "Apunchij Jesucristoca, cambaj espirituhuan cachun. Diosca, cancunaman Paipaj jatun c&#39;uyaita cushca cachun. Chashna cachun."
                }
            }
        }
    }
}