{
    "version": "MTDS",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Cristo Jesusta servij Pablohuan, Timoteohuanmi, Filipos pueblopi Cristo Jesusmanta Diospajlla causacuj, crijcunaman quillcanchij. Cancunapish, cancunata ricujcunapish, servijcunapish, \u00bfallillachu canguichij?"
                },
                "2": {
                    "verse_nr": "2",
                    "verse": "\u00d1ucanchij Taita Diospish, Apunchij Jesucristopish cancunamanca, jatun c&#39;uyaita, sumaj causaita cushca cachun."
                },
                "3": {
                    "verse_nr": "3",
                    "verse": "Crijcunamanta Pablo Diosta ma\u00f1ashcami - Cancunamantaca, cutin, cutin yuyarishpa \u00f1uca Taita Diosta pagui nicunillami."
                },
                "4": {
                    "verse_nr": "4",
                    "verse": "Diosta \u00f1uca ma\u00f1acushpaca, cushicushpami tucui cancunamantaca ma\u00f1ani."
                },
                "5": {
                    "verse_nr": "5",
                    "verse": "Alli huillaita \u00f1uca huillai callari punllamanta cunancamami, chai ruranapica maquita cucushcanguichij."
                },
                "6": {
                    "verse_nr": "6",
                    "verse": "Caitatajca allimi yachani: Diosmi cancunapica chai allita rurai callarirca. Chaitaca Jesucristo cutin shamuna punllacama, Paillataj rurashpa caticungallami."
                },
                "7": {
                    "verse_nr": "7",
                    "verse": "Cancunataca, chashna alli nina cajpitaj alli nishpami, tucuicunata \u00f1uca shungupi apani. Cancunaca tucuicunami, Dios mana c&#39;uyaipajta c&#39;uyashpalla cushca cai huillanapica maquita cushcanguichij. Alli huillaimanta \u00f1uca pre\u017au cajpipish, cai alli huillai alli cashcata ricuchishpa, mitsaricujpipish, \u00f1ucahuanmi cashcanguichij."
                },
                "8": {
                    "verse_nr": "8",
                    "verse": "\u00d1uca cancunata Jesucristo\u00a0shinallataj, ima\u00a0shina yallitaj c&#39;uyajtaca, Taita Diosllataj yachanmi."
                },
                "9": {
                    "verse_nr": "9",
                    "verse": "Cancunapica, ashtahuan ashtahuan c&#39;uyaita mirachichun. Shinallataj imalla alli canatapish, Paita rijsinapipish alli yachajcunata rurachunmi ma\u00f1acuni."
                },
                "10": {
                    "verse_nr": "10",
                    "verse": "Chashna cashpami, imapish alli cajllata agllanguichij, Cristo shamuna punllapajpish pi mana juchachipaj, alli shuyacunguichij."
                },
                "11": {
                    "verse_nr": "11",
                    "verse": "Chashna alli granota p&#39;ucushca\u00a0shinami, Jesucristomantaca cashcata rurashpa, Taita Diostaca sumajyachishpa alabanguichij."
                },
                "12": {
                    "verse_nr": "12",
                    "verse": "Cristopajmi causacuni - Huauqui, panicuna, caita yachapaichij: \u00d1ucata tucui\u00a0laya llaquicuna japishcamantamari, ashtahuanpish alli huillaitaca maipipish ashtahuan huillai tucushcani."
                },
                "13": {
                    "verse_nr": "13",
                    "verse": "Cunancarin jatun mandajpaj cai huasipi caj soldadocunapish, chaishujcunapish, tucuicunamari Cristomanta \u00f1uca caipi pre\u017au cajta yachancuna."
                },
                "14": {
                    "verse_nr": "14",
                    "verse": "Ashtahuancarin chaupi yalli crijcunamari, \u00f1uca caipi pre\u017au cashcata yachashpaca, mana manchashpa Apunchij Jesusmantaca, cushicushpa Diospaj Shimitaca, ashtahuan huillana yuyailla tucushpa huillancuna."
                },
                "15": {
                    "verse_nr": "15",
                    "verse": "Maijancunaca, \u00f1uca\u00a0shina casha nishpa \u00f1ucata p&#39;i\u00f1achingaraicullami, Cristomantaca huillancuna. Chashna cajpipish, shujtajcunaca alli shunguhuanmi huillancuna."
                },
                "16": {
                    "verse_nr": "16",
                    "verse": "Alli shunguhuan huillajcunaca, alli huillaita mitsangapaj \u00f1uca caipi pre\u017au tiyacujta yachashpami, c&#39;uyashcamanta huillacuncuna."
                },
                "17": {
                    "verse_nr": "17",
                    "verse": "Cutin caishujcunaca, quiquinpaj allita mashcashpallami huillaj tucuncuna. Paicunaca \u00f1uca pre\u017au tiyacujta yachashpa, ashtahuan llaquichingaraicullami huillancuna."
                },
                "18": {
                    "verse_nr": "18",
                    "verse": "\u00bfImatataj nishunri? Chashna \u00f1ucata llaquichingaraiculla huillashpapish, huillana yuyaihuantaj alli shunguhuan huillashpapish, ashtahuanca, Cristomanta huillachunlla. Chaimi \u00f1ucataca, achcata cushichin, ashtahuan cushicushapishmi."
                },
                "19": {
                    "verse_nr": "19",
                    "verse": "Cancunaca, \u00f1ucamanta Diosta ma\u00f1acunguichijmi. Jesucristopaj Esp\u00edritu \u00f1ucata ayudacunmi. Chaimantami, caimantaca llujshina cashcata yachani."
                },
                "20": {
                    "verse_nr": "20",
                    "verse": "Chashnami \u00f1uca munashca, \u00f1uca yuyashca\u00a0shinallataj, imapipish mana pingachishca casha. Ashtahuanpish hua\u00f1ushpapish, causashpapish saruncuna\u00a0shinallatajmi, Cristolla jatun cashcataca cunancarin ashtahuan \u00f1uca aichapi ricuchisha nini."
                },
                "21": {
                    "verse_nr": "21",
                    "verse": "Chaimanta \u00f1uca causacushpaca, Cristopajmi causacuni. Hua\u00f1ushpaca, japina cashcata \u00f1a japishamari."
                },
                "22": {
                    "verse_nr": "22",
                    "verse": "Shina cajpipish cai pachapi causacushpaca, Cristopajta ruranapaj alli cajpimari, imata mana agllai tucuni."
                },
                "23": {
                    "verse_nr": "23",
                    "verse": "\u00d1ucapajca hua\u00f1unapish alli, causanapish allimari ricurin. Ashtahuanca hua\u00f1ushpaca, Cristohuan \u00f1a tiyagrina cashcata ricushpaca, hua\u00f1unatami yallica munani."
                },
                "24": {
                    "verse_nr": "24",
                    "verse": "Shina cajpipish cancunapajca, \u00f1uca cai pachapi causashpa catinamari tucuita yalli alli."
                },
                "25": {
                    "verse_nr": "25",
                    "verse": "Chashna cajpica, crishcata alli catinata cancunaman ashtahuan yachachishpa, cushicushpa tucui cancunahuan cana cashcataca, allimi yachani."
                },
                "26": {
                    "verse_nr": "26",
                    "verse": "Chashna \u00f1uca cutin tigrashpa cancunahuan cajpimi, Cristo Jesusmantaca ashtahuan cushicunguichij."
                },
                "27": {
                    "verse_nr": "27",
                    "verse": "Ashtahuanca, Cristomanta alli huillaita caticujcuna\u00a0shinataj alli causacuichijlla. Chashnami cancunaca alli huillaimantapish, tucuicuna shayarishpa macanacuj\u00a0shina, shuj\u00a0shinalla, shuj yuyailla alli catinguichij. \u00d1uca cancunapajman rishpa, mana rishpapish, cancunataca chaillatami uyasha nini."
                },
                "28": {
                    "verse_nr": "28",
                    "verse": "Cancunata p&#39;i\u00f1ajcunataca, ama manchaichijchu. Paicunapaj yuyaipica, cancuna caita caticushcamanta chingarinaman ricushcatami yuyancuna. Ashtahuanpish cancunapajca, quishpirishcataj cashcatami yachanguichij. Chaica, Taita Dios cushcamari."
                },
                "29": {
                    "verse_nr": "29",
                    "verse": "Taita Diosca cancunamanca, mana Cristota crinallatachu curca, ashtahuanpish Paimantaca llaquita apanatapishmari curca."
                },
                "30": {
                    "verse_nr": "30",
                    "verse": "Chaimantami, cancunapish \u00f1aupa \u00f1uca apaj cashca llaquicunallatataj apacunguichij. Cunanpish llaquita \u00f1uca apacushcataca, \u00f1a yachanguichijllatajmi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Cristotaca tucuita yallimi jatunyachishca - Chaimanta, Cristomi cancunataca cushichicun. Paipaj c&#39;uyaimi, cancunataca samachicun. Diospaj Espiritupish cancunahuanmi, tucui shunguhuan llaquinacunguichij, c&#39;uyanacunguichij."
                },
                "2": {
                    "verse_nr": "2",
                    "verse": "Chaimanta tucuicuna llaquinacushpaca, tucuicunallataj shujlla\u00a0shina yuyashpa, shujlla\u00a0shina c&#39;uyanacushpa shujlla munai, shujlla yuyai tucushpa, \u00f1uca cushicusha nicushca\u00a0shinataj cushichihuaichij."
                },
                "3": {
                    "verse_nr": "3",
                    "verse": "Imata rurashpapish p&#39;i\u00f1anacushpa jatun tucushpaca, ama ruraichijchu. Ashtahuanpish mana jatun tucushpa, caishujcunami \u00f1ucata yalli alli nishpa, yuyanacuichij."
                },
                "4": {
                    "verse_nr": "4",
                    "verse": "Pipish quiquinpajllaca, ama yuyaichijchu. Ashtahuanpish tucuicunallataj, shujtajcunapaj allita ruranata yuyaichij."
                },
                "5": {
                    "verse_nr": "5",
                    "verse": "Cancunapish Cristo Jes\u00fas yuyashca\u00a0shinallataj, cashna yuyaichigari:"
                },
                "6": {
                    "verse_nr": "6",
                    "verse": "Paica, Diosllatajmi carca. Shina cashpapish, \u2018Taita Dios\u00a0shinallatajmi cani\u2019 nishpa, chaita cacharishca canataca mana munarcachu."
                },
                "7": {
                    "verse_nr": "7",
                    "verse": "Ashtahuanpish Cristoca, Paipaj quiquin munaihuanmi, Pai ima cashcata ladoman saquishpa shamurca. Chaimantaca, \u00f1ucanchij\u00a0shinallataj aichayuj tucushpami, servij runa tucurca."
                },
                "8": {
                    "verse_nr": "8",
                    "verse": "Paica, chashna aichayuj runa tucushca jahuapish, ashtahuan yangamanmi uriyarca. Tucuipi Diosta ca\u017aushpami chacatashca, pinganayajta hua\u00f1una tucurca."
                },
                "9": {
                    "verse_nr": "9",
                    "verse": "Chaimantami Taita Diosca, Paitaca tucuicunata yalli jatunyachirca. Shutitapish tucui shuticunamanta yalli, jatun shutitami curca."
                },
                "10": {
                    "verse_nr": "10",
                    "verse": "Chaimantami Jesuspaj shutita uyashpaca, jahua pachapi cajcunapish, cai pachapi cajcunapish, allpa ucupi cajcunapish tucuicuna Paipaj \u00f1aupajpi cunguringa."
                },
                "11": {
                    "verse_nr": "11",
                    "verse": "Chaipimi, tucuicunallataj Jesucristotaca, \u2018Mandajmi\u2019 nishpa, Taita Diosta sumajyachingacuna."
                },
                "12": {
                    "verse_nr": "12",
                    "verse": "Cai pachata achijyachij lu\u017aerocuna\u00a0shinami canguichij - Chaimanta \u00f1uca c&#39;uyashcacuna, ima\u00a0shinami cancunahuan cajpi \u00f1ucata alli ca\u017aurcanguichij, cunan \u00f1uca mana cancunahuan cajpicarin, ashtahuan alli ca\u017auichij. Cancuna chasquishca quishpirinataca, manchaihuan, chujchuihuan alli catiraichij."
                },
                "13": {
                    "verse_nr": "13",
                    "verse": "Diosmari cancunamanca, allita rurana yuyaitapish, chai yuyashcata Pai munashca\u00a0shina rurachunpish yachachicun."
                },
                "14": {
                    "verse_nr": "14",
                    "verse": "Imata rurashpapish ama huashalla rimanacushpa, ama p&#39;i\u00f1anacushpa ruraichijchu."
                },
                "15": {
                    "verse_nr": "15",
                    "verse": "Caitaj millai juchasapa runacunapaj chaupipica, cancunataca pipish ima juchachinata ama charichun. Taita Diospaj huahuacuna cashcamantaca, alli shungu, chuya runacunami cana canguichij. Paicunapajca, cai pachata achijyachicuj lu\u017aerocuna\u00a0shinami canguichij."
                },
                "16": {
                    "verse_nr": "16",
                    "verse": "Causaita cuj cai shimicunata catinataca, amataj saquinguichijchu. Chashna catijpitajca, Cristo shamui punllapica, \u00f1ucaca mana yanga yachachishcata, mana yanga huillashcata ricushpa, jatunta cushicushami."
                },
                "17": {
                    "verse_nr": "17",
                    "verse": "Cancuna crishcamanta, Diosman cushpa rupachishca jahuapi \u00f1ucata hua\u00f1uchijpi pajtachinata yachashpapish, tucui cancunahuanmi achcata cushicuni."
                },
                "18": {
                    "verse_nr": "18",
                    "verse": "Cancunapish shinallataj cushicuichij, tucuicunallataj \u00f1ucahuan cushicushunchij."
                },
                "19": {
                    "verse_nr": "19",
                    "verse": "Timoteohuan Epafroditohuanmi Filiposman \u00f1aupachishca - Apunchij Jes\u00fas munajpica, Timoteotami cancunata ricunaman \u00f1a cachanata yuyacuni. Pai tigramushpa cancuna imanalla cashcata huillajpimi, \u00f1ucapish achcata cushicusha."
                },
                "20": {
                    "verse_nr": "20",
                    "verse": "Timoteoca, \u00f1uca\u00a0shinallataj cancuna yuyaimi purin. Pi mana pai\u00a0shinaca tiyanchu."
                },
                "21": {
                    "verse_nr": "21",
                    "verse": "Tucui caishujcunaca, paicuna quiquinpajllami yuyancuna, Cristo Jes\u00fas imata rurachun nishcatatajca, mana rurashun nincunachu."
                },
                "22": {
                    "verse_nr": "22",
                    "verse": "Ashtahuanpish Timoteoca churi, paipaj yayahuan tandalla imatapish ruraj\u00a0shinami, alli huillaita \u00f1ucahuan huillashpa purin. Chaitaca, cancunallataj yachanguichijmi."
                },
                "23": {
                    "verse_nr": "23",
                    "verse": "Chaimanta paitami, cancunapajman cachanataj cani. \u00d1ucata charicujcuna imata nijllatami shuyacuni."
                },
                "24": {
                    "verse_nr": "24",
                    "verse": "Ashtahuancarin Apunchij Jesusca, \u00f1uca quiquinllatataj cancunata ricunaman pushangami yuyacunimi."
                },
                "25": {
                    "verse_nr": "25",
                    "verse": "Chashna yuyacushpapish \u00f1ucahuan huillaj, \u00f1ucahuan purij, soldado\u00a0shina Diospajta \u00f1ucahuan ruraj, \u00f1uca huauqui Epafroditotaca, cachanataj yuyachijpimi cachani. Paitaca cancunamanta, \u00f1ucaman parlachunpish, \u00f1ucapaj imata rurana cajpipish, chaita rurachunpishmi cachashca carcanguichij."
                },
                "26": {
                    "verse_nr": "26",
                    "verse": "Epafroditoca, tucui cancunata ricugrina yuyaillami carca. Pai ungushca cashcata cancuna yachashcamantapish, paica achca llaquillami."
                },
                "27": {
                    "verse_nr": "27",
                    "verse": "Paica ancha ungushca, hua\u00f1unallatajmari tucurca. Ashtahuanpish \u00f1uca ama ashtahuan jahuanpi jahuanpi llaquita charichunmi, Taita Diosca paitapish, \u00f1ucatapish achcata llaquirca."
                },
                "28": {
                    "verse_nr": "28",
                    "verse": "Cunanca, cancuna paita cutin ricushpa cushicuchunmi cachani. Cancunahuan pai cutin tupajpica, \u00f1uca shungupish samaringami."
                },
                "29": {
                    "verse_nr": "29",
                    "verse": "Pai chayajpica, Apunchij Jesusmanta tucui shunguhuan cushicushpa chasquipaichij. Pai\u00a0shina alli cajcunahuanpish alli caichij."
                },
                "30": {
                    "verse_nr": "30",
                    "verse": "Paica Cristopaj ruracushcamantami, ashamanta mana hua\u00f1urca. Cancuna carupi cashpa, \u00f1ucapaj imata mana rurai tucujpimi, cancunapaj randi \u00f1ucata ayudacushpa, hua\u00f1unata quishpirirca."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Cristo Jesusllapi shunguta churaichij - Huauqui, panicuna, Apunchij Jesusmanta cushicuichij. \u00d1ucaca, cancunaman chaillatataj cutin quillcanataca, mana shaicunichu. Cancunapajpish, chaillatataj cutin uyanaca allimari."
                },
                "2": {
                    "verse_nr": "2",
                    "verse": "Allcu\u00a0shina causajcunamantapish huaquichirichij, umashpa yachachijcunamantapish huaquichirichij, charishca aichata p&#39;itijcunamantapish huaquichirichij."
                },
                "3": {
                    "verse_nr": "3",
                    "verse": "\u00d1ucanchijmari, charishca aicha punta carata p&#39;itichishca\u00a0shinataj canchij. \u00d1ucanchijca, Diospaj Esp\u00edritu yuyaita cujpimari tucui shunguhuan Taita Diosta adorashpa causanchij; Cristo Jesusmantami cushicunchij. Cai aichapi imata rurashcallapica, mana shunguta churanchijchu."
                },
                "4": {
                    "verse_nr": "4",
                    "verse": "\u00d1ucapish, cai aichapi ima cashcapi shunguta churanataca charinimari. Aichapi ima cashcallapi maijancuna shunguta churajpica, \u00f1ucacarin paicunata yallimari yuyarinata charini."
                },
                "5": {
                    "verse_nr": "5",
                    "verse": "Charishca aicha punta caratapish huacharishca pusaj punllallapi p&#39;itichishcami cani. Benjam\u00edn aillupuramanta Israel runami cani. Hebreo yayacunamanta miramushca hebreo runami cani. Mandashcata ca\u017auj fariseomi carcani."
                },
                "6": {
                    "verse_nr": "6",
                    "verse": "\u00d1ucaca, chaillata ca\u017auchun nishpami, tandanacushca crijcunatapish p&#39;i\u00f1ashpa, jatunta llaquichij carcani. Mandashca nishca\u00a0shina, cashcata ruraj canapipish, ima juchachinata mana charircacunachu."
                },
                "7": {
                    "verse_nr": "7",
                    "verse": "\u00d1aupaca tucui chaicunami \u00f1ucapajca, mana jahualla valij carca. Chashna cajpipish Cristomantami, chaicunaca yanga ricurijpi, tucuita shitarcani."
                },
                "8": {
                    "verse_nr": "8",
                    "verse": "Ashtahuancarin \u00f1ucata Mandaj Cristo Jesusmanta yachanaca, tucuita yalli sumaj allimari. Chaimantami, \u00f1ucapaj tucui imalla alli\u00a0laya cashcataca, yanga cajta ricushpa shitarcani. Cristota c&#39;uyashpa, Paita charingaraicumi, chai tucuitaca mapa \u00f1ucuta\u00a0shina shitashpa, \u00f1a mana yuyarini."
                },
                "9": {
                    "verse_nr": "9",
                    "verse": "Mandashcata pajtachishpaca, ima juchachina illaj mana cai tucushpami, Cristota crishpa, Paihuan shujlla tucurcani. Diosmari crijllapi ima juchachina illajta rurana tucushca."
                },
                "10": {
                    "verse_nr": "10",
                    "verse": "Cunanca, Cristota rijsishcamantaca, Pai causarishpa tucuita rurai tucuj cashcatapishmi ricusha nini. Pai apashca llaquicunatami \u00f1ucapish apasha nini. Hua\u00f1unatapish, Pai hua\u00f1ushca\u00a0shinallatajmi hua\u00f1usha nini."
                },
                "11": {
                    "verse_nr": "11",
                    "verse": "Chashnami hua\u00f1ushcacunapaj chaupimanta causarina punllata shuyasha nini."
                },
                "12": {
                    "verse_nr": "12",
                    "verse": "Chayana cashcaman chayana yuyailla cachun - Imalla rurana cashcataca \u00f1ami tucuita rurani, ima pandatapish \u00f1a mana ruranichu nishpaca, mana nicunichu. Ashtahuanpish Cristo Jes\u00fas \u00f1ucata imapaj agllashca cashcaman pajtana yuyai caticunillami."
                },
                "13": {
                    "verse_nr": "13",
                    "verse": "Huauqui, panicuna, \u2018\u00d1ucaca chayana cashcamanca \u00f1ami chayarcani\u2019 manaraj ni tucunichu. Ashtahuanpish caitamari ruracuni: Huashaman saquirijtaca tucui cungarishpa, \u00f1aupajman tiyajtami japisha nishpa chutaricunilla."
                },
                "14": {
                    "verse_nr": "14",
                    "verse": "Taita Diosca, Cristo Jesushuan shujlla tucushpa, jahua pachapi allita chasquichunmi agllahuarca. Cunanca, chaita chasquinaman chayana yuyai ricunillami."
                },
                "15": {
                    "verse_nr": "15",
                    "verse": "Chaimanta, sinchi crijcunaca, tucuicuna \u00f1uca yuyashca\u00a0shinallataj yuyashunchij. Ima shujtajta yuyacujpipish, Diosllataj cancuna alli yachachun yuyaita cungallami."
                },
                "16": {
                    "verse_nr": "16",
                    "verse": "Manaraj tucuita yachashpapish, \u00f1a yachashcataca chaitataj ca\u017aushpa causashunchij."
                },
                "17": {
                    "verse_nr": "17",
                    "verse": "Huauqui, panicuna, \u00f1ucata ricushpa, cancunapish \u00f1uca\u00a0shina causaichigari. \u00d1ucanchij yachachishca\u00a0shina causacujcunatapish ricushpa, paicuna\u00a0shina alli causaichij."
                },
                "18": {
                    "verse_nr": "18",
                    "verse": "\u00d1a tauca cutinmi cancunamanca huillarcani, cunanpish huacashpami, cutintaj huillani. Chacatashpa hua\u00f1uchishca Cristota p&#39;i\u00f1ajcunaca, taucacunami puricuncuna."
                },
                "19": {
                    "verse_nr": "19",
                    "verse": "Chaicunaca tucuripica, chingarinamanmi ringacuna. Chaicunaca, paicunapaj huijsallatami diosta\u00a0shina yuyarincuna. Paicunaca, pinganayajcunata rurashpami, jatun tucuncuna. Paicunaca, cai pachapi tiyajcunallatamari yuyarincuna."
                },
                "20": {
                    "verse_nr": "20",
                    "verse": "Ashtahuanpish \u00f1ucanchij causagrina llajtaca, jahua pachami. Chai jahua pachamanta Quishpichij, Apunchij Jesucristo shamujtami \u00f1ucanchijca shuyacunchij."
                },
                "21": {
                    "verse_nr": "21",
                    "verse": "Paimi, \u00f1ucanchij ismujlla aichatapish, Paipaj sumaj cuerpo\u00a0shinata ruranga. Paica, tucui imatapish Pailla mandai tucushcallahuantajmi, \u00f1ucanchijtaca chashna ruranga."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Shina cajpica \u00f1uca c&#39;uyashca, \u00f1uca llaquishca, \u00f1uca cushicuna crijcunalla. Cancunamantami coronata japisha. Chaimanta \u00f1uca c&#39;uyashcacuna, Apunchij Jesustaca alli catiraichij."
                },
                "2": {
                    "verse_nr": "2",
                    "verse": "Jesucristohuan imapipish cushicuichij - Evodiatapish, Sintiquetapish Apunchij Jesusmantaca, \u00f1a\u00f1andij\u00a0shinataj shuj yuyailla tucupachun ninimi."
                },
                "3": {
                    "verse_nr": "3",
                    "verse": "Shinallataj \u00f1ucahuan Diospajta alli ruracuj can huauquitapishmi, chai panicuna alli tucuchun rimapai nini. Chai panicunaca, huauqui Clementendij, chaishuj huauquicunandijmi, pi imata nicujpipish, alli huillaitaca c&#39;ari, c&#39;arita shayarishpa \u00f1ucahuan huillarcacuna. Paicunapaj shuticunapish, causanaman rinapaj libropi quillcashcamari."
                },
                "4": {
                    "verse_nr": "4",
                    "verse": "Apunchij Jesusmanta imapipish cushicuichij. Cutinpishmi nini: \u00a1Cushicuichij!"
                },
                "5": {
                    "verse_nr": "5",
                    "verse": "Cancuna llaquij shungu cashcataca tucuicunaman rijsichichij, Apunchij Jesusca \u00f1allamari shamunga."
                },
                "6": {
                    "verse_nr": "6",
                    "verse": "Ama imatapish charina yuyailla caichijchu. Ashtahuanpish Taita Diosta ma\u00f1acushpaca, Paiman tucuita huillaichij. Imamantapish Diosta ma\u00f1ashpa pagui nichij."
                },
                "7": {
                    "verse_nr": "7",
                    "verse": "Chashna rurajpica, Taita Diosca mana yuyai tucuipaj sumaj causaitami cunga. Chai sumaj causaimi cancunapaj shungutapish, cancunapaj yuyaitapish Cristo Jesuspi huaquichinga."
                },
                "8": {
                    "verse_nr": "8",
                    "verse": "Huauqui, panicuna, cunanca \u00f1a caillata mandasha: Tucui imatapish cashcatataj yachana cajllapi, tucui imapipish ama juchachishca canapi, tucui imatapish cashcata ruraj canapi, tucuipi chuya canapi, tucuipi c&#39;uyaita ricuchinapi, tucui imatapish munanajllata ruranapi, tucuita allita ruranapi, alli nishca canapaj imatapish ruranapi yuyaita churaichij."
                },
                "9": {
                    "verse_nr": "9",
                    "verse": "\u00d1uca yachachijpi yachashcata, ricushcata, uyashcatapish, \u00f1uca quiquinllapitaj imallata ricucushcatapish chaita ruraichij. Chashna rurajpica, sumaj causaita cuj Taita Diosca cancunahuanmi canga."
                },
                "10": {
                    "verse_nr": "10",
                    "verse": "Pabloca Filipos crijcuna cullquita cachashcamantami pagui nishca - Cancuna \u00f1ucaman cuna cashcata cutintaj yuyarinata callarishcamantami, Apunchij Jesusmantaca, jatunta cushicurcani. Chaitaca \u00f1ucaman cachanata yuyacushpapish, ima\u00a0shina mana cachai tucushpallami, manaraj cacharcanguichij."
                },
                "11": {
                    "verse_nr": "11",
                    "verse": "\u00d1ucaca, ima illajlla cashcamanta mana chashnaca ninichu. \u00d1ucaca, ima charishcallahuan cushi canata yachanimi."
                },
                "12": {
                    "verse_nr": "12",
                    "verse": "Ima illajlla canatapish, achcata charinatapish yachanimi. Pajtata micunatapish, yaricaihuan purinatapish, ima\u00a0shinapish canata, maipi canatapish yachanimi. Achcata charinata, ima illajpi llaquita apanatapish yachanimi."
                },
                "13": {
                    "verse_nr": "13",
                    "verse": "Imatapish rurai tucunata \u00f1ucaman cuj Cristohuan cashcamantaca, imata mana atichinichu."
                },
                "14": {
                    "verse_nr": "14",
                    "verse": "Shina cajpipish, \u00f1uca llaquipi cajta cancuna llaquishpa cushpaca, allitamari rurarcanguichij."
                },
                "15": {
                    "verse_nr": "15",
                    "verse": "Filipos crijcunalla, cancunallataj yachanguichijmi. Alli huillaita huillai callaricushpa, Macedoniamanta rijpica, tandanacushca pi shujtaj crijcuna mana curcachu. Ashtahuanpish Diospajta chasquishcamanta cuna cashcata pi mana cujpipish, cancunallami curcanguichij."
                },
                "16": {
                    "verse_nr": "16",
                    "verse": "Tesalonicapi cashpa ima illajlla cajpipish, cutin cutinmi cacharcanguichij."
                },
                "17": {
                    "verse_nr": "17",
                    "verse": "\u00d1ucaman imatapish cachacuchunlla nishpaca, mana chashna nicunichu. Ashtahuanpish Diospaj \u00f1aupajpi, cancuna chasquinata ashtahuan mirachichunllami chashnaca nicuni."
                },
                "18": {
                    "verse_nr": "18",
                    "verse": "Cancuna cachashcataca, tucuitami chasquircani. Cunanca, charina cashcatapish yalli yallitami charini. Epafroditohuan cancuna cachashcata chasquishpacarin, ashtahuanmi charini. Cancuna cachashcacunaca, Diosman cushpa rupachijpi mishquiman ashnacuj\u00a0shinamari. Chaitami Taita Diosca cushicushpa chasquin."
                },
                "19": {
                    "verse_nr": "19",
                    "verse": "\u00d1uca Taita Diosca tucuita charij, sumaj Diosmi. Paimi, cancunamanca ima illashcatapish, Cristo Jesusmantaca achcata cunga."
                },
                "20": {
                    "verse_nr": "20",
                    "verse": "Chaimanta \u00f1ucanchij Yaya Diosca, hui\u00f1ai hui\u00f1aita \u2018Sumajmari cangui\u2019 nishca cachun. Chashna cachun."
                },
                "21": {
                    "verse_nr": "21",
                    "verse": "Tucuchinapajmi bendiciashca - Cristo Jesusmanta Diospajlla cajcunataca, tucuicunallatataj \u201c\u00a0\u2018\u00bfAllillachu canguichij?\u2019 ninmi\u201d nipaichij. \u00d1ucahuan caj huauquicunapish cancunataca, \u2018\u00bfAllillachu canguichij?\u2019 nincunami."
                },
                "22": {
                    "verse_nr": "22",
                    "verse": "Tucui Diospajlla cajcunami, \u2018\u00bfAllillachu canguichij?\u2019 nincuna. Jatun mandajpaj huasipi caj crijcunacarin, ashtahuanmi cancunataca \u2018\u00bfAllillachu canguichij?\u2019 nincuna."
                },
                "23": {
                    "verse_nr": "23",
                    "verse": "Apunchij Jesucristoca, tucui cancunaman Paipaj jatun c&#39;uyaita cushca cachun. Chashna cachun."
                }
            }
        }
    }
}