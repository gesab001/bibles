{
    "version": "MTDS",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, huillagrichun Cristo Jes\u00fas mingashca Pablomi cani. \u00d1ucanchijta Quishpichij Taita Diosllataj, \u00f1ucanchij shuyacushca Cristo Jesusllatajmi, \u00f1ucataca chaita rurachun mandarca."
                },
                "2": {
                    "verse_nr": "2",
                    "verse": "Caitaca, Timoteomanmi quillcani: Canca Jesucristota crij cashcamanta, \u00f1uca quiquin huahua\u00a0shinami cangui. \u00d1ucanchij Yaya Diospish, Apunchij Cristo Jesuspish canmanca, jatunta c&#39;uyashpa, llaquishpa, sumaj causaita cushca cachun."
                },
                "3": {
                    "verse_nr": "3",
                    "verse": "\u2018Mandashcata yachachij\u2019 nishca llulla yachachijcunataca jarcachun nishcami - Macedoniaman sarun ricushpami, cantaca \u2018Efesopi saquiringuilla\u2019 nircani. Chaipi llullashpa pandata yachachicujcunata jarcachunmi mingarcani."
                },
                "4": {
                    "verse_nr": "4",
                    "verse": "Yanga parlocunatapish, \u00f1aupa yayacunamanta mana yupaipaj shuticunatapish ama yuyarichun. Chai parlocunaca, yanga rimanacuillapimi churan. Taita Diospi shunguta churashpa ashtahuan alli catingapajca, \u2018Chai parlocunaca mana allichu\u2019 nircanimi. Cunanpish chaicunallatatajmi jarcachun mingani."
                },
                "5": {
                    "verse_nr": "5",
                    "verse": "Chuya shunguhuan, ima mapata mana yuyashpa c&#39;uyanacuchun, shinallataj alli crijcuna cachunmi, caicunataca mandana cangui."
                },
                "6": {
                    "verse_nr": "6",
                    "verse": "Maijancunaca, chashna causanataca saquishpami, yanga parlocunallapi yuyaita churashpa huatarishcacuna."
                },
                "7": {
                    "verse_nr": "7",
                    "verse": "Paicunaca imata nicushcatapish, imata yachachicushcatapish mana yachancunachu. Shina cashpapish, \u2018Mandashcata jatun yachachijcunami canchij\u2019 nincuna."
                },
                "8": {
                    "verse_nr": "8",
                    "verse": "Ashtahuanpish Mandashca imata nisha nicushcata alli yachajpica, alli cashcatamari yachanchij."
                },
                "9": {
                    "verse_nr": "9",
                    "verse": "Mandashcataca, cashcata rurajcunamanca mana cushcachu, chaitaca yachanchijmi. Ashtahuanpish chai Mandashcaca, mana ca\u017aujcunapaj, c&#39;ariyajcunapaj, Diosta mana manchajcunapaj, juchayujcunapaj, Diosta mana manchashpa juchata rurajcunapaj, Diosta c&#39;amijcunapaj, imapish Diospajta yanganchijcunapaj, yaya mamata hua\u00f1uchijcunapaj, shujtajcunatapish hua\u00f1uchijcunapaj,"
                },
                "10": {
                    "verse_nr": "10",
                    "verse": "manaraj ca\u017aarashpa chayarijcunapaj, c&#39;aricunapura chayarijcunapaj, gentecunata shuhuajcunapaj, llullajcunapaj, llullashpa juchachijcunapaj, allita yachachishcata tucui p&#39;i\u00f1ajcunapajpishmi cushca."
                },
                "11": {
                    "verse_nr": "11",
                    "verse": "Alli nishca Taita Dios \u00f1ucaman mingashca alli huillaimari, chashnaca yachachicun."
                },
                "12": {
                    "verse_nr": "12",
                    "verse": "Dios c&#39;uyashpallami Pablotaca huillaj cachun mingashca - \u00d1ucanchij Apu Cristo Jesusmi, \u00f1ucataca sinchiyachirca. Paillatajmi \u00f1ucataca, alli pajtachi tucuipajta ricushpa, cai ruranapi churarca. Chaimantami, Paita pagui nini."
                },
                "13": {
                    "verse_nr": "13",
                    "verse": "\u00d1aupaca \u00f1ucaca, Paita c&#39;amij, llaquichij, millajmi carcani. Manaraj crij cashpa, imata ruracushcata mana yachashpa chashna ruracujpipish, Diosca jatunta llaquishpallami chasquihuarca."
                },
                "14": {
                    "verse_nr": "14",
                    "verse": "Chashna mana c&#39;uyaipaj cajpipish, \u00f1ucanchij Apu Cristo Jesusmi \u00f1ucataca c&#39;uyahuarca. Chaimantami \u00f1ucamanca crijtapish, c&#39;uyajtapish rurahuarca."
                },
                "15": {
                    "verse_nr": "15",
                    "verse": "Caitaca, tucuicuna crishpa chasquinalla shimicunatami huillani: \u201cCristo Jesusca, juchayujcunata quishpichingapajmi, cai pachamanca shamurca.\u201d \u00d1ucamari, tucui juchayujcunata yalli juchayuj cani."
                },
                "16": {
                    "verse_nr": "16",
                    "verse": "Chashna cajpimari, Jesucristoca alli shunguhuan chasquijlla cashcata shujtajcunamanpish ricuchingapaj, \u00f1ucataraj llaquishpa chasquihuarca. Shujtajcunapish crij tucujcuna, hui\u00f1ai causaita charichun ricuchingapajmi chashna rurarca."
                },
                "17": {
                    "verse_nr": "17",
                    "verse": "Chashna cajpimari, hui\u00f1aita Jatun Mandaj, mana hua\u00f1uj, mana ricuipaj, tucuita yachaj, shujlla Diostaca, \u2018Allimari cangui\u2019 nishpa, hui\u00f1ai hui\u00f1aita sumajyachina canchij. Chashna cachun."
                },
                "18": {
                    "verse_nr": "18",
                    "verse": "Timoteo, \u00f1uca huahualla, Dios yuyaita cujpimi, sarunca canmanta huillarcacuna. Paicuna nishca\u00a0shinataj, alli soldado macanacuj\u00a0shina, Diospajta alli rurai nishpami, cantaca mingani."
                },
                "19": {
                    "verse_nr": "19",
                    "verse": "Canca, alli crishpa catinatapish, alli yuyanatapish ama saquinguichu. Maijancunaca, quiquin shungupi yuyachicujta mana ca\u017aushpami, yacupi huambunata atichij\u00a0shina, crinataca saquishcacuna."
                },
                "20": {
                    "verse_nr": "20",
                    "verse": "Himeneohuan, Alejandrohuanca paicunapurami. Paicunataca, ama Diosta ashtahuan p&#39;i\u00f1ashpa c&#39;amichunmi, Satanasman curcani."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tucuimanta Diosta ma\u00f1aichij - Tucuimanta yallica puntaca, Diosta caparichij, ma\u00f1aichij, Paiman imatapish mingaichij, tucuimanta pagui nichij nishpami yuyachini."
                },
                "2": {
                    "verse_nr": "2",
                    "verse": "Alli, chulunlla, sumajta causangapaj, jatun mandajcunamanta, tucui jatun canapi churashcacunamanta Dios ma\u00f1aichij. Chashnami Diosta manchashpa, Paita crijcuna\u00a0shinataj causai tucunguichij."
                },
                "3": {
                    "verse_nr": "3",
                    "verse": "\u00d1ucanchijta Quishpichij Taita Diosca, chashna alli cajpimi cushicun."
                },
                "4": {
                    "verse_nr": "4",
                    "verse": "Paica, cashcatataj Paimanta huillashcatapish tucuicuna yachashpa quishpirichunmi munan."
                },
                "5": {
                    "verse_nr": "5",
                    "verse": "Shujlla Taita Diosmi tiyan. Taita Diosmanta runacunahuan, runacunamanta Dioshuan Rimajpish, shujllami tiyan. Paica, runa aichayuj tucushca Jesucristomi."
                },
                "6": {
                    "verse_nr": "6",
                    "verse": "Paillatajmi Paita hua\u00f1uchina chayajpica, tucuicunata quishpichingaraicu, Paipaj quiquin causaita curca. Tucuicunamanta hua\u00f1urca. Chashna hua\u00f1ushpami, Dios imata rurasha nishcataca ricuchirca."
                },
                "7": {
                    "verse_nr": "7",
                    "verse": "Chaicunata huillashpa yachaj chayachichunmi, \u00f1ucataca huillagrichun mingarca. Chaimantami, Diosta crinamanta alli huillaitaca, mana israelcunaman yachachij cani. (Cristohuan cashcamanta, mana llullashpami cashcatataj nini)."
                },
                "8": {
                    "verse_nr": "8",
                    "verse": "Chashna cajpimi, maipi cashpapish c&#39;aricunaca, Diospajlla causashpa, mana p&#39;i\u00f1arishca shunguhuan, mana p&#39;i\u00f1anacushpa, ishqui maquita huichi chutashpa, Paita ma\u00f1aichij nini."
                },
                "9": {
                    "verse_nr": "9",
                    "verse": "Shinallataj huarmicunapish ama munanayajta, ama pinganayajta churarichun. Umatapish ama yallitaj allichirichun. Achca cullquihuan randishca churanacunata, perlasta, curita rurashca imacunatapish ama churarichun."
                },
                "10": {
                    "verse_nr": "10",
                    "verse": "Chashna canapaj randica, Diosta yuyarij huarmicuna rurana cashca\u00a0shinataj imatapish allita rurachun."
                },
                "11": {
                    "verse_nr": "11",
                    "verse": "Huarmicunaca, imalla yachachishcata upajlla uyashpa, tucuita ca\u017auchun."
                },
                "12": {
                    "verse_nr": "12",
                    "verse": "C&#39;aricunataca huarmi yachachichun, huarmi mandachunca mana ninichu. Ashtahuanpish upajlla cachun ninimi."
                },
                "13": {
                    "verse_nr": "13",
                    "verse": "Diosca Adantarajmi rurashca. Chai q&#39;uipami, Evataca rurashca."
                },
                "14": {
                    "verse_nr": "14",
                    "verse": "Shinallataj manamari Adantachu umashca. Huarmita umajpimi, Dios mandashcataca mana ca\u017aushca."
                },
                "15": {
                    "verse_nr": "15",
                    "verse": "Shina cashpapish, huarmica huahuacunayuj tucushpa, alli yachachishpa hui\u00f1achishpa, alli crij cashpa, c&#39;uyaj cashpa, Diospajlla alli yuyaihuan causashpaca, quishpiringami."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Crijcunata ricujcuna, pushajcuna cashun nijcunatami yachachishca - Cashcatatajmi nigrini: Maijanpish crijcunata ricuj casha nishpaca, allitamari yuyan."
                },
                "2": {
                    "verse_nr": "2",
                    "verse": "Shina cashpapish, crijcunata ricuj casha nijca, cashna cachun: Pi mana juchachipaj alli causaj, shuj huarmiyujlla, mana pugllarij, alli yuyaiyuj, mana maipish cachun causaj, huasiman pi shamujpipish alli chasquij, yachachishpapish alli yachachij,"
                },
                "3": {
                    "verse_nr": "3",
                    "verse": "mana machaj, mana pihuanpish p&#39;i\u00f1anacuj, cullquita munashcamanta ima mana allita mana ruraj, ashtahuanpish c&#39;uyaj, p&#39;i\u00f1anacui tiyajpipish alli tucunacuchij, mana cullqui yuyailla causaj cachun."
                },
                "4": {
                    "verse_nr": "4",
                    "verse": "Quiquin huasipipish alli yachachishpa causaj, paipaj huahuacunatapish paillataj tucuipi allita ricuchishpa yachachij, ca\u017auchij cachun."
                },
                "5": {
                    "verse_nr": "5",
                    "verse": "(Maijanpish paipaj quiquin huasipi causajcunata mana alli mandai tucushpaca, Diospajlla tandanacushca crijcunatacarin, \u00bfima\u00a0shinataj alli ricuj cangari?)"
                },
                "6": {
                    "verse_nr": "6",
                    "verse": "Manaraj unita crijca, ama cachun. \u00d1ataj jatun tucushpa, diablo urmashca\u00a0shinallataj llaquichishca cangapaj urmanman."
                },
                "7": {
                    "verse_nr": "7",
                    "verse": "Mana crijcunapish alli nishca cachun. \u00d1ataj pandarishpa diablopaj linchipi urmashpa, tucuicuna rimashca purina tucunman."
                },
                "8": {
                    "verse_nr": "8",
                    "verse": "Shinallataj crijcunata servijcunapish, shujtajcuna alli nishca cachun. Imata nishpapish pajtachij, mana machaj, cullquita charingaraiculla ima mana allitapish mana ruraj cachun."
                },
                "9": {
                    "verse_nr": "9",
                    "verse": "Runacuna manaraj yachashca crinamanta yachashcatapish chuya shunguhuan pajtachishpa causachun."
                },
                "10": {
                    "verse_nr": "10",
                    "verse": "Puntaca alli rijsinguichijraj. Pi imata mana juchachipaj, \u00f1a alli causaj cashcata ricushpami, crijcunata servij cachun churana."
                },
                "11": {
                    "verse_nr": "11",
                    "verse": "Huarmicunapish chashnallataj alli nishca, mana yanga juchachij, mana pugllarij, tucui imatapish allita ruraj cachun."
                },
                "12": {
                    "verse_nr": "12",
                    "verse": "Crijcunata servijcunaca shuj huarmiyujlla, quiquin huahuacunatapish, paipaj huasipi causajcunatapish alli causanata yachachij cachun."
                },
                "13": {
                    "verse_nr": "13",
                    "verse": "Chashna allita rurashpaca, crijcunata servijcunaca alli nishcacunami tucun. Cristo Jesusmantaca, Pai crishcata huillanatapish mana manchashpami huillan."
                },
                "14": {
                    "verse_nr": "14",
                    "verse": "Canta \u00f1alla ricunaman shamunallataj cashpapish, caitaca quillcanimi."
                },
                "15": {
                    "verse_nr": "15",
                    "verse": "\u00d1uca unaiyajpica, Diospaj huasi ucu huahuacunapurapi imalla ruranata yachachunmi, caitaca quillcani. Paicunaca, causaj Diospaj tandanacuj crijcunami. Pilar\u00a0shina, baluarte\u00a0shina sinchita shayarishpa, cashcatataj huillashcata catijcunami."
                },
                "16": {
                    "verse_nr": "16",
                    "verse": "\u00d1ucanchij crishcaca, runacuna manaraj yachashca, yallitaj jatunmari. Chaitaca, \u2018Mana chashnachu\u2019 nishpa, pi mana ni tucunchu: Paimari, runa aichayuj tucushpa ricurirca. Diospaj Espiritumantami, Paica cashcata ruraj carca, angelcunapish Paitaca ricushcami. Mana israelcunamanpish, Paitami huillanchij. Cai pachapica, Paita crincunami. Jahua pachapica, Paita chasquishpa sumajyachishcami."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Timoteotami cunashca - Chashna cajpipish, Diospaj Espirituca cashna nishpa allimari huillacun: Tucuri punllacunapica, maijancunaca crishpa caticushcataca, \u00f1a mana catisha nishpa ch&#39;icanyangacunami. Umaj supaicuna yuyaita cushcatapish, paicuna yachachishcatapish catishpami chashnaca tucungacuna."
                },
                "2": {
                    "verse_nr": "2",
                    "verse": "Chai mishqui shimi, jayaj shungu llullajcunaca, ch&#39;ahuan shungucunami canga."
                },
                "3": {
                    "verse_nr": "3",
                    "verse": "Chaimantami ca\u017aaranatapish jarcangacuna, maijan ima micunatapish, \u2018Mana micunachu\u2019 ningacunami. Taita Diosca, cashcatataj huillashcata yachaj crijcuna, Paita pagui nishpa micuchunmi, tucui micunallatataj churarca."
                },
                "4": {
                    "verse_nr": "4",
                    "verse": "Taita Dios rurashcaca, tucui imapish allillatajmi. Imata mana millashpa pagui nishpa, imatapish japinallami."
                },
                "5": {
                    "verse_nr": "5",
                    "verse": "Diospaj Shimimantapish, Paita ma\u00f1ashcamantapishmi mapa illajlla tucun."
                },
                "6": {
                    "verse_nr": "6",
                    "verse": "Caita crijcunaman yachachishpaca, Jesucristopaj allita rurajmi cangui. Crinata yachachij shimicunatapish, can caticushca alli yachachishcatapish yachachishpaca, alli micushca\u00a0shina, sinchi, yachajmari tucungui."
                },
                "7": {
                    "verse_nr": "7",
                    "verse": "Yuyaj huarmicunapaj yanga mapa parlocunataca, ama uyanguichu. Ashtahuanpish Diosta yuyarishpa causanapi sinchi tucungui."
                },
                "8": {
                    "verse_nr": "8",
                    "verse": "Aichapi imata jarcarinapish asha allimi. Ashtahuanca, Diosta yuyarishpa causanamari, tucuita yalli alli. Chashna causanaca, cai causaipipish, shamuj causaipipish allicunata cungamari."
                },
                "9": {
                    "verse_nr": "9",
                    "verse": "Caica, tucuicuna crishpa chasquinalla shimicunami."
                },
                "10": {
                    "verse_nr": "10",
                    "verse": "Pai causaj Diospi shunguta churashcamantami, llaquicunata apashpa Paita servicunchij. Sinchita trabajashpami, tucuicunapaj Quishpichijta, ashtahuantajca Paita crijcunata Quishpichijta shuyacunchijlla."
                },
                "11": {
                    "verse_nr": "11",
                    "verse": "Tucui chaicunata rurachun mandashpa yachachi."
                },
                "12": {
                    "verse_nr": "12",
                    "verse": "Pajta cantaca, pipish huambrataj huambra nishpa rimashca puricunguiman. Ashtahuanpish crijcuna ricushpa catichunca, rimanapi, causanapi, c&#39;uyanapi, crinapi, tucuipi chuya shungu cashcata ricuchingui."
                },
                "13": {
                    "verse_nr": "13",
                    "verse": "\u00d1uca shamungacamaca, Diospaj Shimita re\u017aashpa huillacui, cunacui, yachachicui."
                },
                "14": {
                    "verse_nr": "14",
                    "verse": "Dios yuyaita cujpimi, cunaj yuyajcunaca cambaj jahuapi maquita churashpa, can imalla ruranata huillarcacuna. Diospajta rurai tucunata chashna chasquishcataca, pajta q&#39;uillanachinguiman."
                },
                "15": {
                    "verse_nr": "15",
                    "verse": "Cai ruraicunapi \u00f1aupajman alli ricushcata tucuicuna rijsichun, canca tucui shunguhuan chaicunata rurana yuyailla cai."
                },
                "16": {
                    "verse_nr": "16",
                    "verse": "Yuyaipi alli causangui. Alli yuyarishpa imatapish yachachingui. Tucui chaicunataca, alli sinchita catingui. Chashna rurashpaca, canllatajpish quishpiringuimi, can huillashcata uyajcunapish quishpiringami."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Crijcunapura ima\u00a0shina canatami yachachishca - Yuyajcunataca, ama sinchita rimangui, ashtahuanpish cambaj yayata\u00a0shina allilla cunangui. Mosocunatapish, cambaj huauquita\u00a0shina cunangui."
                },
                "2": {
                    "verse_nr": "2",
                    "verse": "Yuyaj huarmicunataca, cambaj mamata\u00a0shina cunangui. Solteracunataca, chuya shunguhuan, cambaj panita\u00a0shina cunangui."
                },
                "3": {
                    "verse_nr": "3",
                    "verse": "Sapalla caj huajchataj viudacunamanca, ima illashcatapish cungui."
                },
                "4": {
                    "verse_nr": "4",
                    "verse": "Ashtahuanpish huahuacunayuj, nietocunayuj viuda cajpica, chaicunaraj quiquinpura cashcamantaca, llaquishpa ricuchun. Quiquin yaya mamataca, pagui nishpa ayudachun. Taita Diospish chashna rurajtaca alli ninmi, cushicunmi."
                },
                "5": {
                    "verse_nr": "5",
                    "verse": "Sapalla saquirishca viuda huarmica tutapish, punllapish Diosta ma\u00f1arashpami, Taita Dios yuyailla causan."
                },
                "6": {
                    "verse_nr": "6",
                    "verse": "Cutin maijan viudaca, quiquin aichata cushichishpalla causashpaca, hua\u00f1ushca\u00a0shinami."
                },
                "7": {
                    "verse_nr": "7",
                    "verse": "Ama pi rimashca purina tucuchun, \u00f1uca nishca shimicunata huillashpa causanata yachachi."
                },
                "8": {
                    "verse_nr": "8",
                    "verse": "Maijanpish paipaj huasipi imata mana churajca, ashtahuanca paipaj quiquin huasi ucupuracunata mana yuyarijca, crinata saquishcatami ricuchin. Chashna rurashpaca, mana crijtapish yalli millaimari."
                },
                "9": {
                    "verse_nr": "9",
                    "verse": "Viudacunapaj shutita quillcanapica, sujta chunga yalli huatayuj viudacunallatami churana. Chai huatacunayuj viuda cajpipish, shuj cusayujlla cashca cajllatami churana."
                },
                "10": {
                    "verse_nr": "10",
                    "verse": "Shutita churangapajca, allita ruraj cashcata ricunarajmi. Huahuacunata alli hui\u00f1achij cashcata, pi paipaj huasiman shamujpipish alli chasquij cashcata, Diospajlla cajcunapaj chaquicunata maillaj cashcata, llaquihuan cajcunata llaquij cashcata, chashna tucui imatapish allita ruraj cashcatarajmi ricuna."
                },
                "11": {
                    "verse_nr": "11",
                    "verse": "Ashtahuanpish chairaj viudacunapaj shutitaca, chai quillcapica ama churanguichu. Chaicunaca, paicunapaj quiquin munaita atichinllacunami. Chaimantaca, Cristomanta shaicurishpa cutin ca\u017aarana tucunllami."
                },
                "12": {
                    "verse_nr": "12",
                    "verse": "Chashna rurashpaca, paicuna imallata rurasha nishcata mana pajtachishcamanta, jatun llaquimanmi yaicuncuna."
                },
                "13": {
                    "verse_nr": "13",
                    "verse": "Mana chaillapishchu tucuncuna. Q&#39;uilla tucushpa, huasin huasinta puricunllacunami. Mana chashna q&#39;uillallapishchu tucuncuna, ashtahuanpish ima imapipish satirishpa, mana rimana cashcacunata rimashpa, parlarishpa puricunllacunami."
                },
                "14": {
                    "verse_nr": "14",
                    "verse": "Ama chashna tucuchunmi, chairaj viudacunataca, ca\u017aarashpa huahuacunayuj tucushpa alli hui\u00f1achichun, quiquin huasipi imatapish rurachun nini. Chashna cajpimi, p&#39;i\u00f1ajcunapish, chaica \u2018Riqu\u00ed\u2019 nishpa ima juchachinata mana charingacuna."
                },
                "15": {
                    "verse_nr": "15",
                    "verse": "Maijan viudacunaca, crishcata saquishpa \u00f1amari Satanasta caticuncuna."
                },
                "16": {
                    "verse_nr": "16",
                    "verse": "Maijan crijcunapaj huasipi, c&#39;ari cashpa huarmi cashpapish, sapalla saquirijpica, quiquin aichapuracuna, ima illashcata cuchun. Chashna rurajpimi, tandanacushca crijcunaca, mana paicunamandij imatapish cuna tucunga. Ashtahuanpish sapalla viudacunallatami ricungacuna."
                },
                "17": {
                    "verse_nr": "17",
                    "verse": "Crijcunata alli mandaj, cunaj yuyajcunaca achcata c&#39;uyashcami cana. Huillana yuyailla, yachachina yuyailla cajcunacarin ashtahuanmari c&#39;uyashca cana."
                },
                "18": {
                    "verse_nr": "18",
                    "verse": "Dios Quillcachishcapica: \u00abTrillaj huagrataca, ama shimita huataichu\u00bb ninmari. Shinallataj: \u00abImata rurajpish, pai ruracushcamantaca, cullquitaca chasquinami\u00bb ninmari."
                },
                "19": {
                    "verse_nr": "19",
                    "verse": "Cunaj yuyajcunata pipish p&#39;i\u00f1ashpa imata juchachijpica, ishqui cashpa, quimsa cashpa ricushcata huillaj tiyajllapi uyangui."
                },
                "20": {
                    "verse_nr": "20",
                    "verse": "Maijanpish cutin cutin millaita ruracujllataca, shujtajcunapish manchachun, tucuicunapaj \u00f1aupajpi, \u2018Mana allitamari ruracungui\u2019 nishpa rimangui."
                },
                "21": {
                    "verse_nr": "21",
                    "verse": "Taita Diospish, Apunchij Jesucristopish, Pai agllashca angelcunapish ricucunmi. Paicunapaj \u00f1aupajpimi cantaca, cai \u00f1uca nishcacunataca ama saquishpa, ama pipaj \u00f1ahuita ricushpalla, tucuicunata chai\u00a0shinallataj rurangui nishpa mingani."
                },
                "22": {
                    "verse_nr": "22",
                    "verse": "Manarajpish alli rijsishpaca, ama pipaj jahuapipish maquita churashpa, Diosta ma\u00f1anguichu. \u00d1ataj shujtajcuna millaita rurashcapi, canpish chagruringuiman. Tucui imapipish mana allita ruranamantaca, huaquichiringui."
                },
                "23": {
                    "verse_nr": "23",
                    "verse": "Cutin cutin huijsa nanaihuan ungushca cashcamanta, cunanmantaca ama yacullata ubyanguichu, ashtahuanpish asha vinotapish ubyangui."
                },
                "24": {
                    "verse_nr": "24",
                    "verse": "Maijancunapaj juchacunaca, manaraj pi tapujpi ricurinllami. Cutin maijancunapaj juchacunaca, q&#39;uipatami ricurin."
                },
                "25": {
                    "verse_nr": "25",
                    "verse": "Chashnallatajmi ima allita rurashcacunapish ricurinlla. Manaraj ricurishpapish mana pacalla tiyacungallachu, ricuringatajmi."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Amopajta rurashpa huatashca\u00a0shina causajcunaca, paicunapaj amocunataca alli ninataj cashcamanta, tucuipi alli nichun. Chashna cajpimi, Taita Diospaj shutitapish, \u00f1ucanchij yachachishcatapish pi mana yanga c&#39;amingacuna."
                },
                "2": {
                    "verse_nr": "2",
                    "verse": "Crij amoyujcunaca, ama \u2018Huauquillami\u2019 nishpa, mana ca\u017aujcuna cachun. Ashtahuanpish c&#39;uyashca crijcunapaj allita ruracushcamantaca, tucui shunguhuan ashtahuan allita rurachun. Caicunata huillashpa yachachinguitaj, cunanguitaj."
                },
                "3": {
                    "verse_nr": "3",
                    "verse": "Charishcallahuan cushi canata yachaichij - \u00d1ucanchij Apu Jesucristo allita yachachishca shimicunatapish, \u00f1ucanchij caticushca alli yachanatapish mana yachachishpa, ima shujtajllata yachachijca,"
                },
                "4": {
                    "verse_nr": "4",
                    "verse": "jatun tucushca, imatapish mana yachajmi. Ima shimicunallamantami, chushaj rimarillata rimanacushpa p&#39;i\u00f1anacuncuna. Chashna rimanacushpami, caishuj\u00a0shina cana yuyaita, c&#39;aminacuita, Diosta c&#39;aminata, caishuj chaishuj juchachinacuita jatarichincuna."
                },
                "5": {
                    "verse_nr": "5",
                    "verse": "Cashcatataj yachachishcata mana entendishpa, millai yuyaihuan junda cashpami, manapish canata rimanacushpa p&#39;i\u00f1anacushpa purincuna. Chaicunaca, charij tucungaraicullami, \u2018Diospajta ruracunchij\u2019 nij tucushpa purincuna. Chashnacunahuanca, ama tandanacunguichu."
                },
                "6": {
                    "verse_nr": "6",
                    "verse": "Ashtahuanpish Diosta yuyarinaca, cushicuihuan causajpica, \u00f1ucanchij crishcaca achcata charishca\u00a0shinamari."
                },
                "7": {
                    "verse_nr": "7",
                    "verse": "\u00d1ucanchijca cai pachapica, lluchullamari huacharinchij. Shinallataj cai pachamantapish imata mana apashunchu."
                },
                "8": {
                    "verse_nr": "8",
                    "verse": "Chaimanta, micunata, churanata charishpaca, chaillahuantaj cushi cashunchijlla."
                },
                "9": {
                    "verse_nr": "9",
                    "verse": "Charijyana yuyailla purijcunaca, ima mana allita ruranalla ricurijpica, linchipi tsagnarishpa urmaj\u00a0shina, chaita ruranllacunami. Manapish canacunata upa\u00a0shina munashpami, gentecunata jatun llaquipi huashicuchishpa chingachij, ima millaitapish ruranllacuna."
                },
                "10": {
                    "verse_nr": "10",
                    "verse": "Cullquita munanami, tucui millai ruranacunataca, sapi\u00a0shina callarichin. Cullquita munashcamantami, maijancunaca crishcatapish saquishcacuna. Chaimantami paicunataca, jatun llaquicuna shunguta chaupishca."
                },
                "11": {
                    "verse_nr": "11",
                    "verse": "Timoteotami \u2018Alli catingui\u2019 nishpa mandashca - Ashtahuanpish canca Diospajlla runami cangui, chai tucui millai ruraicunataca caruman manchangui. Imatapish allita ruranata, Diosta ca\u017aunata, alli crij, c&#39;uyaj, mana p&#39;i\u00f1arij, alli shungu canatami chai yuyai catirana cangui."
                },
                "12": {
                    "verse_nr": "12",
                    "verse": "Crishcataca, alli macanacuj\u00a0shina sinchi sinchita catingui. Hui\u00f1ai causaitaca, charirashca catingui. Chaita japichun cayashcata yachashpami canca, achcacunapaj \u00f1aupajpi mana manchashpa alli huillarcangui."
                },
                "13": {
                    "verse_nr": "13",
                    "verse": "Tucuicunaman causaita cuj Taita Diospish ricucunmi. Poncio Pilatopaj \u00f1aupajpi, Pai pi cashcata huillaj Jesucristopish ricucunmi. Paicunapaj \u00f1aupajpimi, cantaca caicunata mandani:"
                },
                "14": {
                    "verse_nr": "14",
                    "verse": "Cai mandashcataca, \u00f1ucanchij Apu Jesucristo shamungacama ruranguilla. Pajta imata yallihuan yachachishpa juchachishca llujshinguiman."
                },
                "15": {
                    "verse_nr": "15",
                    "verse": "Taita Diosmi Paitaca cachana punlla pajtajpi cachanga. Pailla Alli nishca, Tucuita Rurai Tucuj Diosmi, jatun mandajcunatapish Jatun Mandaj, amocunapajpish Jatun Amomi."
                },
                "16": {
                    "verse_nr": "16",
                    "verse": "Pai Dioslla hui\u00f1aita causajmi, Paica pi mana ricui tucuipaj achijllapi causajmi. Paitaca pi mana ricushcachu, pi mana ricui tucunpishchu. Pailla hui\u00f1aita alli nishcapish, tucuita mandajpish cachun. Chashna cachun."
                },
                "17": {
                    "verse_nr": "17",
                    "verse": "Cai pachapi achcata charijcunataca, ama jatun tucushca cachun, tucurijlla charishcacunapi ama shunguta churachun, ashtahuanpish causacuj Taita Dios yuyailla cachun mandangui. \u00d1ucanchij cushicuchun, Paillataj jahuanpi jahuanpi cujllapimi, imatapish charinchij."
                },
                "18": {
                    "verse_nr": "18",
                    "verse": "Charishcacunahuanca allita rurachun, charinacunata achcata mirachicuj\u00a0shina, achcata allicunata rurachun. Ama mitsa cachun, maquita cacharishpa cujcuna cachun mandangui."
                },
                "19": {
                    "verse_nr": "19",
                    "verse": "Chashna rurashpami, shamuj punllapajca achcata charijyangacuna. Hui\u00f1ai causaitapish japingacunatajmi."
                },
                "20": {
                    "verse_nr": "20",
                    "verse": "\u00a1Timoteolla, \u00f1uca canman mingashcataca alli rurangui! Millai, yanga parlocunatapish, \u2018Alli yachaimi\u2019 nishca llulla yachaicunatapish, yanga yuyaicunatapish pajta uyanguiman."
                },
                "21": {
                    "verse_nr": "21",
                    "verse": "Maijancunaca, chai yachachishcata catishpami, crishcataca saquishcacuna. Diosca, canman Paipaj jatun c&#39;uyaita cushca cachun. Chashna cachun."
                }
            }
        }
    }
}