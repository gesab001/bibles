{
    "version": "MTDS",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00d1ucaca, Taita Diostapish, Apunchij Jesucristotapish servij Santiagomi cani. Tucui shujtaj llajtacunapi causacuj chunga ishqui Israel aillucunatami, \u2018\u00bfAllillachu canguichij?\u2019 nini."
                },
                "2": {
                    "verse_nr": "2",
                    "verse": "Millaita mishajca cushicungami - \u00d1uca huauquicuna, cancunata ima llaquicuna japijpipish, jatunta cushicunguichijlla."
                },
                "3": {
                    "verse_nr": "3",
                    "verse": "Jesusta crijpi ima llaqui japishpapish, mana p&#39;i\u00f1arij alli shungu canata yachachishcataca, cancunallataj yachanguichijmi."
                },
                "4": {
                    "verse_nr": "4",
                    "verse": "Chashna alli shungu cashca ricurichunca, allita ruraichij. Chashnami imapish mana illaj, \u00f1a alli crijcunataj cashcata ricuchinguichij."
                },
                "5": {
                    "verse_nr": "5",
                    "verse": "Maijan cancuna yachai illaj cashpaca, Taita Diosta ma\u00f1aichijlla. Paica, tucuicunaman mana mitsaj mitsajlla, mana rimarishpalla cuj cashcamantaca, achcata cungallami."
                },
                "6": {
                    "verse_nr": "6",
                    "verse": "Diosta ma\u00f1ashpaca, \u2018\u00bfChaichu cunga mana cunga?\u2019 ama yuyashpalla, cunataj cashcata crishpa ma\u00f1aichij. \u2018\u00bfCungachu, manachu cunga?\u2019 yuyashpa ma\u00f1ajca, huairahuan jatun cucha yacu, caiman chaiman cuyucuj\u00a0shinallami."
                },
                "7": {
                    "verse_nr": "7",
                    "verse": "Maijanpish chashna ishqui yuyaihuan ma\u00f1ajca, Mandaj Diospaj maquimanta imallatapish chasquinataca, ama yuyachun."
                },
                "8": {
                    "verse_nr": "8",
                    "verse": "Chashna ishqui yuyai runaca, tucui causaipi imata mana pajtanchu."
                },
                "9": {
                    "verse_nr": "9",
                    "verse": "Maijan huauqui huajcha cashpaca, Dios jatunyachishcamanta cushicuchun."
                },
                "10": {
                    "verse_nr": "10",
                    "verse": "Ashtahuanpish achcata charijca, Dios cumurichishcamanta cushicuchun. Charijca, q&#39;uihua sisa chaquirij\u00a0shinami tucunga."
                },
                "11": {
                    "verse_nr": "11",
                    "verse": "Inti llujshishpa achcata rupajpi, q&#39;uihua chaquirijpi sisacuna urmashpaca, chai sumaj cashcaca chingarinllami. Chashnallatajmi achcata chari runapish, pai imalla charishcacunandij urmarin."
                },
                "12": {
                    "verse_nr": "12",
                    "verse": "Millai yuyaicuna shamujpipish, chaita jarcarijca cushicunmi. Chai millai yuyaicunata mishashpaca, hui\u00f1ai causaita charishcata ricuchij coronatami chasquinga. Chaitaca Taita Diosca, Paita c&#39;uyajcunamanmi cusha nishca."
                },
                "13": {
                    "verse_nr": "13",
                    "verse": "Maijanta millai yuyaicuna japijpica: \u00abTaita Diosmi cai millai yuyaitaca cushca\u00bb nishpa, ama nirichun. Taita Diosca millai yuyaitaca, mana charinchu. Paica, piman ima millai yuyaitaca, mana cunchu."
                },
                "14": {
                    "verse_nr": "14",
                    "verse": "Ashtahuanpish quiquinllapitaj millai munaicuna tiyashpami, pita cashpapish mana allita rurana yuyaita cushpa, imapi cashpapish urmachin."
                },
                "15": {
                    "verse_nr": "15",
                    "verse": "Chai millai munaicunaca chichushca\u00a0shinami, juchata huachan. \u00d1a juchata rurajpica, chai juchaca hua\u00f1uimanmi chayachin."
                },
                "16": {
                    "verse_nr": "16",
                    "verse": "\u00d1uca c&#39;uyashca crijcuna, ama pandarichijchu."
                },
                "17": {
                    "verse_nr": "17",
                    "verse": "Jahua pachapi tiyaj achijyachijcunata ruraj Yayaca, tucui imatapish allita, imatapish mana pandachijtami cun. Paica mana shujtajyanchu. Paitaca, ima llandu mana amsayachi tucunchu."
                },
                "18": {
                    "verse_nr": "18",
                    "verse": "Taita Diosca, Pai munashcamantami, Pai rurashcacunapaj \u00f1aupa cachun, cashcata huillashca Paipaj Shimihuan \u00f1ucanchijtaca cutin huacharichishca."
                },
                "19": {
                    "verse_nr": "19",
                    "verse": "Dios yachachishcataca rurashpatajmi causana - Chaimanta \u00f1uca c&#39;uyashca crijcuna, imatapish uyanataca alli uyaraichij. Ama utca rimaichijchu, ama utca p&#39;i\u00f1arichijchu."
                },
                "20": {
                    "verse_nr": "20",
                    "verse": "P&#39;i\u00f1arijca, Taita Dios munashcataca mana rurai tucunchu."
                },
                "21": {
                    "verse_nr": "21",
                    "verse": "Chaimanta mapa ruraicunatapish, millai yuyaicunatapish tucui saquichij. Chashna rurashpami, Diospaj Shimitaca alli shunguhuan chasqui tucunguichij. Chai Shimimi, cancunapaj almataca quishpichi tucun."
                },
                "22": {
                    "verse_nr": "22",
                    "verse": "Diospaj Shimita chasquishpaca, chaipi nicushcataca rurajcuna caichij, ama uyajcunalla caichijchu. Chashna uyashpalla purishpaca, cancunallatajmi pandaricunguichij."
                },
                "23": {
                    "verse_nr": "23",
                    "verse": "Maijanpish Diospaj Shimi mandashcata mana rurashpa, uyashpalla purijca, paipaj \u00f1ahuita espejopi ricuricuj\u00a0shinallami."
                },
                "24": {
                    "verse_nr": "24",
                    "verse": "\u00d1ahuita ricushcahuan rishpaca, q&#39;uipataca pai ima\u00a0shina cashcata cungarinllami."
                },
                "25": {
                    "verse_nr": "25",
                    "verse": "Shina cajpish, juchamanta cacharichingapaj pajta Mandashcata chai yuyai catijca, allitami ruran. Paica uyashca Shimita mana cungarishpa, ashtahuanpish chaipi imalla nicushcatataj rurashpaca, cushicungami."
                },
                "26": {
                    "verse_nr": "26",
                    "verse": "Maijanpish, \u2018Diosta alli crijmi cani\u2019 nirishpaca, quiquin c&#39;allutami jarcarinata yachana. Mana chashna cashpaca, \u2018Diosta crijmi cani\u2019 nishcapish yangallami, umaricunllami."
                },
                "27": {
                    "verse_nr": "27",
                    "verse": "Taita Diosta tucui shunguhuan alli crijtaj cashpaca, caitami rurana: Yaya mama illaj huahuacunata ricugrina, viuda huarmicunata llaquicunahuan cajpi ricugrina. Cai pachapi tiyaj ima millaicunamantapish huaquichirina."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ama \u00f1ahuita ricushpalla alli chasquinguichijchu - \u00d1uca huauquicuna, cancunaca sumaj Apunchij Jesucristota crijcunami canguichij. Chaimanta cancunapurapica, ama alli ricurijcunallata alli chasquichijchu."
                },
                "2": {
                    "verse_nr": "2",
                    "verse": "Cashna yuyarishunchij: Cancunapaj tandanacuiman, curi surtijasta, achij nicuj sumaj churanata churashca runa yaicungachari. Llachapashcalla churanata churashca shujtaj runapish yaicungachari."
                },
                "3": {
                    "verse_nr": "3",
                    "verse": "Chai achij nicuj sumaj churanata churashca runataca cushicushpami: \u00abShamui, cai alli tiyarinapi tiyari\u00bb ninguichijman. Ashtahuanpish huajcha runataca: \u00abChaipi shayacui, mana cashpaca cai \u00f1uca chaqui pambapi tiyari\u00bb ninguichijmanmi."
                },
                "4": {
                    "verse_nr": "4",
                    "verse": "Chashna \u00f1ahuita ricushpalla, shujtaca alli chasquishpa, caishujtaca mana alli chaquishpaca, cancunapurallatajmi millai yuyaiyuj juezcuna tucunguichij."
                },
                "5": {
                    "verse_nr": "5",
                    "verse": "\u00d1uca huauquicuna, caitaca yuyarichigari: \u00bfManachu Taita Diosca, cai pacha huajchacunata agllarca? Paita crishpa, Pai imalla charishcacunata chasquishpa, Pai mandacunpi achcata charijyachunmi agllarca. Chaitaca, Paita c&#39;uyajcunamanmari cusha nishca."
                },
                "6": {
                    "verse_nr": "6",
                    "verse": "\u00a1Ashtahuanpish cancunaca, huajchacunatamari pingachinguichij! \u00bfManachu charijcunallataj, cancunataca llaquichicun? \u00bfManachu paicunallataj cancunataca, mandajcunapajmanpish sirijta aisashpa apancuna?"
                },
                "7": {
                    "verse_nr": "7",
                    "verse": "Paicunallatajmi, cancuna caticushca Apunchij Jesuspaj sumaj shutitapish c&#39;amincuna."
                },
                "8": {
                    "verse_nr": "8",
                    "verse": "Dios Quillcachishcapica: \u00abCan quiquinta c&#39;uyarij\u00a0shinallataj, shujtajcunatapish c&#39;uyangui\u00bb ninmi. Tucuita yalli caj chai Mandashcata rurashpatajca, allitami ruranguichij."
                },
                "9": {
                    "verse_nr": "9",
                    "verse": "Ashtahuanpish \u00f1ahuita ricushpalla, shujtaca alli chasquishpa, caishujtaca mana alli chasquishpaca, juchallicunguichijmari. Chashna rurashcataca, Mandashcallatajmari cancunataca juchachicun."
                },
                "10": {
                    "verse_nr": "10",
                    "verse": "Maijanpish tucui Mandashcata pajtachicushpapish, shujllata mana pajtachishpaca, tucuillatataj mana pajtachishcami tucun."
                },
                "11": {
                    "verse_nr": "11",
                    "verse": "\u00abAma huainayanguichu\u00bb nij Diosllatajmi: \u00abAma hua\u00f1uchingui\u00bb nishpapish mandashca. Mana huainayashpapish, hua\u00f1uchishpaca, \u00f1amari Mandashcataca p&#39;aquingui."
                },
                "12": {
                    "verse_nr": "12",
                    "verse": "Huatashca\u00a0shinamanta cacharichij Mandashcami, cancuna rurashcataca ricuchinga. Chaita yachashpaca, allita rimaichij, allita rurashpa causaichij."
                },
                "13": {
                    "verse_nr": "13",
                    "verse": "Shujtajcunata mana llaquijcunataca, Diospish mana llaquishpami llaquichinga. Ashtahuanpish shujtajcunata llaquijca, ima rurashcata ricuchi punllapica, alli nishcami llujshinga."
                },
                "14": {
                    "verse_nr": "14",
                    "verse": "Mana ima allita rurajpica crishcapish hua\u00f1ushcami - \u00d1uca huauqui, panicuna: \u2018Crijmi cani\u2019 nishpapish, ima allita mana rurashpaca, \u00bfima allitaj cangari? Paica crishcallamantaca, \u00bfquishpiringachu imashi?"
                },
                "15": {
                    "verse_nr": "15",
                    "verse": "Cashna nishunchij: Shuj crij huauqui cashpa, pani cashpa, churanapish, micunapish illajlla cajta ricunguichijchari."
                },
                "16": {
                    "verse_nr": "16",
                    "verse": "Chashnata ricushca jahua, maijan cancunaca: \u00abSumajta rilla, allita churarigri, sajsajta micugri\u00bb ninguichijchari. Shina nishpapish, cuerpopaj ima illashcata mana cushpaca, \u00bfallichu canman?"
                },
                "17": {
                    "verse_nr": "17",
                    "verse": "Chashnallataj pai crishcapish, ima allita mana rurashpa ricuchijpica hua\u00f1ushcami."
                },
                "18": {
                    "verse_nr": "18",
                    "verse": "Maijanca cashna ningachari: \u00abCanca, crijmi cangui, \u00f1ucaca allita rurajmi cani.\u00bb Canca ima allita mana rurashpallataj can crishcata ricuchiari. Cutin \u00f1ucaca, allita rurashpa, \u00f1uca crishcata ricuchisha."
                },
                "19": {
                    "verse_nr": "19",
                    "verse": "Canca, shujlla Dios tiyashcatami cringui, chaica allitajmari. Supaicunapish chaitaca crinllatajmi, manchashpa chujchuncunapishmi."
                },
                "20": {
                    "verse_nr": "20",
                    "verse": "\u00a1Upa runa! Can \u2018Crijmi cani\u2019 nishca jahua, ima allita mana rurajpica, can crishcapish hua\u00f1ushcamari. Chaitaca, \u00bfmanachu yachangui?"
                },
                "21": {
                    "verse_nr": "21",
                    "verse": "Illu \u00f1ucanchij \u00f1aupa yaya Abrahamtaca, paipaj churi Isaacta altarpi rupachinapaj cushpamari, pai crishcataca ricuchirca. \u00bfChaitaca manachu yuyaringui?"
                },
                "22": {
                    "verse_nr": "22",
                    "verse": "Paica crishcamantami, chai allitaca rurashca. Chai allita rurashcahuanmi, pai crishcataca ricuchirca. \u00bfManachu chaitaca ricungui?"
                },
                "23": {
                    "verse_nr": "23",
                    "verse": "Chashnami: \u00abAbrahamtaca crijpimi, Diosca ima juchachina illajta rurashpa chasquirca\u00bb nishpa, Quillcachishcaca pajtashca. Shinallataj paica, Taita Dioshuan alli apanacuj cashcata alli rijsishcami carca."
                },
                "24": {
                    "verse_nr": "24",
                    "verse": "Shinashpaca runaca, crishcallamantaca mana ima juchachina illajta rurashca cashcachu. Ashtahuanpish crishpa allita rurajpi, Diosca ima juchachina illajta rurashcata \u00f1ami ricunguichij."
                },
                "25": {
                    "verse_nr": "25",
                    "verse": "Huainayashpa causaj Rahab huarmipish, chai llajtata ricugrij runacunata paipaj huasipi chasquishpaca, shujtaj \u00f1antami pacalla cacharca. Illu chashna allita rurashcamantami, Diosca ima juchachina illajta rurarca."
                },
                "26": {
                    "verse_nr": "26",
                    "verse": "Alma illajlla aichaca hua\u00f1ushcami, shinallataj crishcapish ima allita mana rurashca ricurijpica, hua\u00f1ushcallatajmi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ama c&#39;alluta cacharichijchu - \u00d1uca huauquicuna, ama achcacuna Diospaj Shimita yachachijcuna tucuichijchu. Yachachijcunami ashtahuan sinchita juchachishca cashun."
                },
                "2": {
                    "verse_nr": "2",
                    "verse": "Tucuicunami tauca cutin ima\u00a0shinapish llaquichinchijlla. Maijanpish pita shimihuan mana llaquichijca, \u00f1a mana pandarij runami. Paipaj tucui aichatapish \u00f1a jarcari tucunmi."
                },
                "3": {
                    "verse_nr": "3",
                    "verse": "Riquichij, \u00f1ucanchijta caballocuna ca\u017auchunca, frenotami shimipi amullichinchij. Chashnami, \u00f1ucanchij maiman risha nishcaman pushanchijlla."
                },
                "4": {
                    "verse_nr": "4",
                    "verse": "Barcocunatapish ricushpa yuyarichij: Jatun cajpipish, achca huaira jatarishpa caiman chaiman cuyuchijpipish, barcota purichij runaca shuj uchilla caspillahuanmi, pai maiman pushasha nishcaman pushanlla."
                },
                "5": {
                    "verse_nr": "5",
                    "verse": "Chashnallataj c&#39;allupish, \u00f1ucanchij aichapica uchillami. Uchilla cashpapish, ima imatapish yallihuan rimarinllami. \u00a1Chashnallataj ashalla ninapish, jatun sachata tucui rupachinllami!"
                },
                "6": {
                    "verse_nr": "6",
                    "verse": "C&#39;alluca, chai nina\u00a0shinamari. Tucui\u00a0laya millaita rimarinllamari. \u00d1ucanchij aichapi tiyaj c&#39;allumi, \u00f1ucanchijtaca mapayachin. C&#39;alluca ucu pacha nina\u00a0shina cashpami, rupachicuj\u00a0shina tucui cuerpota mapayachin."
                },
                "7": {
                    "verse_nr": "7",
                    "verse": "Gentecunaca, tucui\u00a0laya sacha animalcunatapish, pajarocunatapish, culebracunatapish, mama cuchapi tiyaj animalcunatapish mansoyachi tucunmi. Manchanayaj quita animalcunatami mansoyachishca."
                },
                "8": {
                    "verse_nr": "8",
                    "verse": "Chashna rurashpapish c&#39;allutaca, pi mana ca\u017auchi tucunchu. C&#39;alluca, pipish ima\u00a0shina mana jarcaipaj millaimi, hua\u00f1uchij venenohuan jundami."
                },
                "9": {
                    "verse_nr": "9",
                    "verse": "Chai c&#39;allullahuantajmi Yaya Diostaca, \u2018Allimari cangui\u2019 ninchij. Chaillahuantajmi, Taita Dios Paiman rijchajta rurashca gentecunataca, imapish tucushca alli canman ninchij."
                },
                "10": {
                    "verse_nr": "10",
                    "verse": "Chai shimillahuantajmi allitapish, mana allitapish rimanchij. \u00d1uca huauquicuna, chashnaca manamari allichu."
                },
                "11": {
                    "verse_nr": "11",
                    "verse": "Shuj pugyullamanta mishqui yacupish, jayaj yacupish mana llujshi tucunchu."
                },
                "12": {
                    "verse_nr": "12",
                    "verse": "\u00d1uca huauquicunalla, \u00bfhigo yuraca, aceiteta capina granota p&#39;ucui tucunchu? \u00bfUvas yurapish higo granota p&#39;ucui tucunchu? Chashnallataj, \u00bfshuj pugyullamanta cachi yacupish, mishqui yacupish llujshi tucunchu?"
                },
                "13": {
                    "verse_nr": "13",
                    "verse": "Taita Dios cushca yachaica ima mapa illajmi - Cancunapuramantaca, \u00bfmaijantaj alli yachaj, alli yuyaiyuj canguichij? Maijanpish chashna cashpaca, pai alli shunguyuj yachaisapa cashcataca alli causashpa, allita rurashpa ricuchichun."
                },
                "14": {
                    "verse_nr": "14",
                    "verse": "Ashtahuanpish jayaj yuyaihuan yanganchinacushpa, shungullapi achcata p&#39;i\u00f1arishpa hua\u00f1uricushpaca, \u2018\u00d1ucamari alli yachaj cani\u2019 ama nirichijchu. Chashna rurashpaca, cashcata yachachishcatamari llullapi surcunguichij."
                },
                "15": {
                    "verse_nr": "15",
                    "verse": "Chashna yuyaitaca, Diosca mana cunchu. Chaica, cai pacha aichamanta llujshij yuyaillami, diablo cushca yuyaillami."
                },
                "16": {
                    "verse_nr": "16",
                    "verse": "Yanganchinacushpa, mitsanacuilla tiyajpica, p&#39;i\u00f1anacushpa llaquichinacuillami jatarin."
                },
                "17": {
                    "verse_nr": "17",
                    "verse": "Ashtahuanpish Dios cushca yachaica, puntaca chuyami, chaipaj huashaca alli tucunacuipi churajmi. Shinallataj c&#39;uyaj, alli shungu, pitapish llaquij, allita ruraj canata yachachijmi. Ishqui yuyai purinata, mishqui shimi jayaj shungu canataca mana yachachinchu."
                },
                "18": {
                    "verse_nr": "18",
                    "verse": "Maijanpish tarpuj\u00a0shina, imatapish cashcata rurashpa, sumajta causajca, tarpushcamanta granota tandaj\u00a0shinami sumaj causaita japinga."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Cai pachata c&#39;uyajca Diosta p&#39;i\u00f1ajmi tucun - \u00bfIma nishpataj cancunapurallataj macanacunguichij, caita chaita rimanacunguichij? Cancunapaj shungullapitaj millai munaicuna caita chaita yuyachicujpimari, chashnaca ruranguichij."
                },
                "2": {
                    "verse_nr": "2",
                    "verse": "Imata munashpapish, mana charinguichijchu. Hua\u00f1uchishpapish, shujtajcunapajta munashpapish, mana imata japi tucunguichijchu. Quichushataj nishpa macanacushpapish, Diosta mana ma\u00f1ashpamari, cancuna munashcataca manataj japinguichij."
                },
                "3": {
                    "verse_nr": "3",
                    "verse": "Ma\u00f1ashpapish millai shunguhuanmi ma\u00f1anguichij. Aicha ima munashcata rurashpa tucuchingapajlla, ma\u00f1ashcamantami, mana japinguichij."
                },
                "4": {
                    "verse_nr": "4",
                    "verse": "\u00a1Cancunaca huainayashpamari causanguichij! Cai pachapajta munashpaca, Taita Diosta p&#39;i\u00f1acushcataca, \u00bfmanachu yachanguichij? Maijanpish cai pachapajta munajca, Taita Diosta p&#39;i\u00f1ajmari tucun."
                },
                "5": {
                    "verse_nr": "5",
                    "verse": "\u00bfYangallachu Dios Quillcachishcapica: \u201c\u00d1ucanchijpi causachun Dios churashca Espirituca, \u00f1ucanchijtaca Paipajlla cachunmi munan\u201d nishca canata yuyanguichij?"
                },
                "6": {
                    "verse_nr": "6",
                    "verse": "Ashtahuanpish Diosca, \u00f1ucanchij mana c&#39;uyaipaj cajpipish c&#39;uyaj cashcatamari, ashtahuan ricuchisha nishca. Chaimantami: \u00abTaita Diosca jatun tucushcacunataca p&#39;i\u00f1anmi, mana jatun tucushcacunatami jatunta c&#39;uyan\u00bb nishca."
                },
                "7": {
                    "verse_nr": "7",
                    "verse": "Llaquicuna japijpipish alli shunguhuan apailla - Chashna cajpica Taita Diosllata ca\u017auichij, diablotaca c&#39;ariyaichijlla. Cancuna c&#39;ariyajpica, paica cancunamanta miticungallami."
                },
                "8": {
                    "verse_nr": "8",
                    "verse": "Taita Diospajman c&#39;uchuyaichij, Paipish cancunapajman cuchuyamungallami. Juchahuan mapayashcacuna, cancunapaj maquita maillaichij. Ishqui yuyai purijcuna, cancunapaj shungumanta mapa yuyaita anchuchichij."
                },
                "9": {
                    "verse_nr": "9",
                    "verse": "Llaquirichij, \u2018\u00a1Ai!\u2019 nichij, caparirishpa huacaichij. Asinapaj randica, huacaichij. Cushicunapaj randica, llaquirichij."
                },
                "10": {
                    "verse_nr": "10",
                    "verse": "Apunchij Jesuspaj \u00f1aupajpi, tucui shunguhuan cumurichij. Paimi cancunataca jatunyachinga."
                },
                "11": {
                    "verse_nr": "11",
                    "verse": "Huauquicuna, ama caishuj chaishuj yanganchinacuichijchu. Maijanpish shuj crijta, \u2018Chai huauquica mana allichu\u2019 nishpa juchachishpa rimajca, Mandashcata mana ca\u017aujmi, Mandashcata juchachishpa rimajmi. Mandashcata can juchachishpa rimashpaca, Mandashcata pajtachijca mana canguichu, ashtahuanpish Mandashcata juchachijmari tucungui."
                },
                "12": {
                    "verse_nr": "12",
                    "verse": "Shujlla Diosmi Mandashcata curca. Paillatajmi quishpichi tucun, mana cashpaca chingachi tucun. Shina cajpica canca, \u00bfima cashpataj caishujtaca juchachinguiari?"
                },
                "13": {
                    "verse_nr": "13",
                    "verse": "\u2018Caita chaita rurashami\u2019 nishpa jatun tucunaca mana allichu - \u00abCunan cashpa, caya cashpapish, cai llajtaman chai llajtaman jacuchij. Huatata chaipi randishpa, c&#39;atushpa achca cullquita mirachimungapaj\u00bb nijcuna, uyahuaichij."
                },
                "14": {
                    "verse_nr": "14",
                    "verse": "\u00a1Cancunaca, caya ima tucunataca mana yachanguichijchu! \u00bf\u00d1ucanchij causaica imatagari? \u00d1ucanchij causaica, p&#39;uyu ashacama ricurishcahuan, \u00f1apish chingarij\u00a0shinallami."
                },
                "15": {
                    "verse_nr": "15",
                    "verse": "Chashna ninapaj randica: \u00abMandaj Dios munajpica, caitapish chaitapish rurashunchari\u00bb ninami canguichij."
                },
                "16": {
                    "verse_nr": "16",
                    "verse": "Ashtahuanpish jatun tucushpamari, \u2018Caitapish, chaitapish rurashunmi\u2019 nishpa puringuichij. Jatun tucushpa chashna yuyanaca, manamari allichu."
                },
                "17": {
                    "verse_nr": "17",
                    "verse": "Maijanpish imatapish allita ruranata yachashca jahua mana rurajca, paillatajmi juchayuj tucun."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Charijcuna huacana punlla chayamucunmi - \u00a1Uyaichij, achcata charijcuna! Cancunataca, jatun llaquicuna japina cashcamanta caparirishpa huacaichij."
                },
                "2": {
                    "verse_nr": "2",
                    "verse": "Cancuna imalla charishcacunaca ismushcamari. Cancunapaj churanacunatapish, polilla c&#39;urucuna micushcamari."
                },
                "3": {
                    "verse_nr": "3",
                    "verse": "Cancunapaj curipish, cullquipish p&#39;ulasyashcami. Chai p&#39;ulasyashcallatajmi, cancunataca Diospaj \u00f1aupajpi juchachinga. Chaillatajmi cancunapaj aichataca, nina\u00a0shina rupachishpa tucui chingachinga. Cancunaca tucuri punllacunapajmari, charinacunataca achcata tandachishcanguichij."
                },
                "4": {
                    "verse_nr": "4",
                    "verse": "Riquichij, cancunapaj allpacunamanta granota tandajcunamanca umashpamari, imata mana pagashcanguichij. Chaica Diosta caparicunmari. Cancunapaj chagracunata tandajcuna caparishcamari, Tucuita Rurai Tucuj Mandaj Diospaj rinrinman uyarishca."
                },
                "5": {
                    "verse_nr": "5",
                    "verse": "Cancunaca, cai pachapica allita micushpa, allita ubyashpa, munanayajta causashcanguichij. Chashna causashpami, hua\u00f1uchina punllapaj\u00a0shina manchanayajta huirayashcanguichij."
                },
                "6": {
                    "verse_nr": "6",
                    "verse": "Cancunaca, cashcata ruraj runatarajmari juchachishpa hua\u00f1uchircanguichij. Paica mana c&#39;ariyarcachu."
                },
                "7": {
                    "verse_nr": "7",
                    "verse": "Llaqui japijpica Diosta ma\u00f1ashpa shuyaichijlla - Chaimanta huauqui, panicuna, Apunchij Jes\u00fas shamungacama, mana p&#39;i\u00f1arishpa alli shunguhuan shuyacuichijlla. Tarpuj runata ricushpa yuyarichij. Paica, sumaj granota tandangapajca \u00f1aupa tamya, q&#39;uipa tamya shamushpa p&#39;ucuchingacama, mana p&#39;i\u00f1arishpa shuyanllami."
                },
                "8": {
                    "verse_nr": "8",
                    "verse": "Chashnallataj cancunapish, Apunchij Jes\u00fas \u00f1alla shamuna cashcamanta, mana p&#39;i\u00f1arishpa alli shunguhuan chai yuyai shuyacuichijlla."
                },
                "9": {
                    "verse_nr": "9",
                    "verse": "Huauquicuna, cancunata Dios ama juchachichunca, ama caishuj chaishuj juchachinacuichijchu. Riquichij, cancunapaj Juezca pungullapimari."
                },
                "10": {
                    "verse_nr": "10",
                    "verse": "Huauqui, panicuna, Dios ima nishcata huillajcunata yuyarichigari. Paicunaca, Mandaj Diospaj shutipi huillashcamanta llaquichijpipish, alli shunguhuan catircallacunami. Cancunapish paicuna\u00a0shinallataj catichigari."
                },
                "11": {
                    "verse_nr": "11",
                    "verse": "Riquichij, ima llaquita apajcunataca, cushimari ninchijmi. Illu Job llaquita apacushpa, mana p&#39;i\u00f1arishcataca uyashcanguichijmi. Chai q&#39;uipaca, Mandaj Dios chai tucui allicunata cushcatapish yachanguichijmi. Mandaj Diosca yallitaj c&#39;uyaj, llaquijmari."
                },
                "12": {
                    "verse_nr": "12",
                    "verse": "\u00d1uca huauqui, panicuna, tucuimanta yallica, imamantapish mana llullacushcata ricuchisha nishpa, ama \u201cjahua pacha, cai pacha\u201d nichijchu. Ima shujtajpaj shutipipish ama imata nichijchu. Ashtahuanpish ama llaquipi urmangapajca, \u00abari\u00bb nina cajpica, \u00abari\u00bb nichij, \u00abmana\u00bb nina cajpica, \u00abmana\u00bb nichij."
                },
                "13": {
                    "verse_nr": "13",
                    "verse": "Chasquinatataj crishpa Diosta ma\u00f1aichij - Cancunapuramanta maijanpish llaquihuan cashpaca, Diosta ma\u00f1achun, maijan cushi cashpaca, Diosta alabashpa cantachun."
                },
                "14": {
                    "verse_nr": "14",
                    "verse": "Cancunapuramanta maijan ungushca cashpaca, tandanacushca crijcunata cunaj yuyajcunata cayaj cachachun. Paicunami chai ungushcata, Apunchij Jesuspaj shutipi aceitehuan churashpa ma\u00f1angacuna."
                },
                "15": {
                    "verse_nr": "15",
                    "verse": "Tucui shunguhuan crishpa ma\u00f1ajpica, Apunchij Jesusca chai ancha ungushcata alliyachishpa jatarichingami. Chai ungushcapaj ima juchacunatapish perdonangami."
                },
                "16": {
                    "verse_nr": "16",
                    "verse": "Imamanta llaquichinacushca cashpaca, caishuj chaishuj huillanacuichij. Dios cancunata alliyachichunpish, caishuj chaishujmanta Paita ma\u00f1aichij. Cashcata ruraj runa tucui shunguhuan ma\u00f1ashcami, imatapish rurai tucun."
                },
                "17": {
                    "verse_nr": "17",
                    "verse": "Eliaspish \u00f1ucanchij\u00a0shinallataj, pandarijlla runami carca. Chashna cashca cashpapish, tamyata ama cachachun nishpa, tucui shunguhuan Diosta ma\u00f1ajpica, quimsa huata sujta quillacamami cai llajtapica mana tamyarca."
                },
                "18": {
                    "verse_nr": "18",
                    "verse": "\u2018Tamyata cachapai\u2019 nishpa cutin ma\u00f1ajpica, Diosca tamyachircallami. Chashna tamyajpimi allpapica, imapish cutinllataj alli p&#39;ucurca."
                },
                "19": {
                    "verse_nr": "19",
                    "verse": "Huauqui, panicuna, cancunapuramanta maijanpish cashcatataj yachachishcamanta anchurishpa pandarircachari. Chashna puricujta yuyachishpa Diospajman tigrachijca,"
                },
                "20": {
                    "verse_nr": "20",
                    "verse": "caita yachachun: Chai pandarishpa causacuj juchayuj runapaj almatamari, hua\u00f1uimanta quishpichin. Imalla juchacunata rurashcatapish pambashpami saquin."
                }
            }
        }
    }
}