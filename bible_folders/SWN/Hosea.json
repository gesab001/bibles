{
    "version": "SWN",
    "book_name": "Hosea",
    "book_nr": "28",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hili ni neno la Bwana lililofika kwa Hosea mwana wa Beeri siku za Uzia, Yothamu, Ahazi na Hezekia, wafalme wa Yuda, na katika siku za Yeroboamu mwana wa Yoashi, mfalme wa Israeli."
                },
                "2": {
                    "verse_nr": "2",
                    "verse": "Wakati Bwana alipozungumza kwanza kupitia Hosea, akamwambia, \u201cNenda ukajitwalie mke ambaye ni kahaba. Atakuwa na watoto ambao ni matokeo ya ukahaba wake. Kwa maana nchi inafanya uzinzi mkubwa kwa kumwacha Bwana.\u201d"
                },
                "3": {
                    "verse_nr": "3",
                    "verse": "Basi Hosea akaenda akamwoa Gomeri binti Diblaimu, naye akachukua mimba, akazaa mtoti mwanamume."
                },
                "4": {
                    "verse_nr": "4",
                    "verse": "Bwana akamwambia Hosea, Mwite jina lake Yezreeli. Kwa maana kwa muda mfupi nitaiadhibu nyumba ya Yehu kwa sababu ya kumwaga damu huko Yezreeli; nami nitamaliza ufalme wa nyumba ya Israeli."
                },
                "5": {
                    "verse_nr": "5",
                    "verse": "Itatokea siku ile nitakapovunja upinde wa Israeli katika bonde la Yezreeli."
                },
                "6": {
                    "verse_nr": "6",
                    "verse": "Gomeri akachukua mimba tena akamzaa binti. Ndipo Bwana akamwambia Hosea, \u201cMwite jina lake Lo Ruhama; kwa maana sitawahurumia tena nyumba ya Israeli, nisije nikawasamehe kwa njia yoyote."
                },
                "7": {
                    "verse_nr": "7",
                    "verse": "Hata hivyo nitawahurumia nyumba ya Yuda, nami nitawaokoa mwenyewe, Bwana, Mungu wao. Sitawaokoa kwa upinde, upanga, vita, farasi, au wapanda farasi. '"
                },
                "8": {
                    "verse_nr": "8",
                    "verse": "Baada ya Gomeri kumwachisha Lo Ruhama, alipata mimba na kuzaa mtoto mwingine mwanamume."
                },
                "9": {
                    "verse_nr": "9",
                    "verse": "Ndipo Bwana akasema, \u201cMwite jina la Lo Ami; kwa kuwa ninyi si watu wangu, wala mimi si Mungu wenu.\u201d"
                },
                "10": {
                    "verse_nr": "10",
                    "verse": "Hata hivyo idadi ya watu wa Israeli itakuwa kama mchanga wa bahari, ambayo haiwezi kupimwa au kuhesabiwa. Itakuwa pale ambapo waliambiwa, \u201cNinyi si watu wangu,\u201d wataambiwa, \u201cNinyi ni watu wa Mungu aliye hai.\u201d"
                },
                "11": {
                    "verse_nr": "11",
                    "verse": "Watu wa Yuda na watu wa Israeli watakusanyika pamoja. Wao wataweka kiongozi mmoja wao wenyewe, na watatoka kutoka nchi, kwa maana itakuwa siku ya Yezreeli kuu."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Waambie ndugu zenu wanaume, 'Watu wangu!' na kwa dada zako, 'umeonyeshwa huruma.'\u201d"
                },
                "2": {
                    "verse_nr": "2",
                    "verse": "Leteni mashtaka dhidi ya mama yenu, leteni mashtaka, kwa kuwa yeye si mke wangu, wala mimi si mumewe. Na auondoe uzinzi wake mbele yake, na matendo yake ya uzinzi kati ya matiti yake."
                },
                "3": {
                    "verse_nr": "3",
                    "verse": "Ikiwa sio, nitamvua nguo na kumuonyesha uchi wake kama siku aliyozaliwa. Nami nitamfanya kama jangwa, kama nchi iliyoharibika, nami nitamfanya afe kutokana na kiu."
                },
                "4": {
                    "verse_nr": "4",
                    "verse": "Sitakuwa na rehema kwa watoto wake, kwa maana wao ni watoto wa ukahaba."
                },
                "5": {
                    "verse_nr": "5",
                    "verse": "Maana mama yao amekuwa kahaba, na yeye aliye mimba amefanya mambo ya aibu. Alisema, \u201cNitawafuata wapenzi wangu, kwa maana wananipa mkate wangu na maji, sufu yangu na kitani, mafuta yangu na kinyweji.\u201d"
                },
                "6": {
                    "verse_nr": "6",
                    "verse": "Kwa hiyo nitajenga ua wa kuzuia njia yake kwa miiba. Nitajenga ukuta dhidi yake ili asiweze kupata njia. Yeye atawafuatilia wapenzi wake, lakini yeye hatawafikia."
                },
                "7": {
                    "verse_nr": "7",
                    "verse": "Yeye atawatafuta, lakini hatawapata. Kisha atasema, \u201cNitarejea kwa mume wangu wa kwanza, kwa maana ilikuwa ni bora kwangu zamani kuliko sasa.\u201d"
                },
                "8": {
                    "verse_nr": "8",
                    "verse": "Kwa maana hakujua kwamba mimi ndimi niliyempa nafaka, divai mpya na mafuta, na ambaye nilimwongezea fedha na dhahabu, ambazo walizitumia kwa Baali."
                },
                "9": {
                    "verse_nr": "9",
                    "verse": "Kwa hiyo nitachukua nafaka yake wakati wa mavuno, na divai yangu mpya katika msimu wake. Nitachukua sufu yangu na kitambaa kilichotumiwa kufunika uchi wake."
                },
                "10": {
                    "verse_nr": "10",
                    "verse": "Ndipo nitamvua nguo machoni pa wapenzi wake, wala hakuna mtu atakayemwokoa mkononi mwangu."
                },
                "11": {
                    "verse_nr": "11",
                    "verse": "Nitasitisha furaha yake yote- sikukuu zake, mwandamo wa mwezi, sabato zake na sikukuu zake zote zilizowekwa."
                },
                "12": {
                    "verse_nr": "12",
                    "verse": "Nitaharibu mizabibu yake na mtini wake, ambayo alisema, 'Hii ni mishahara ambayo wapenzi wangu walinipa.' Nitawafanya kuwa msitu, na wanyama wa shambani watakula."
                },
                "13": {
                    "verse_nr": "13",
                    "verse": "Nami nitamuadhibu kwa ajili ya Sikukuu ya Baali, alipowafukizia uvumba, akijipamba kwa pete zake na mavazi yake, naye akafuata wapenzi wake, akanisahau.\u201d Hili ndilo tamko la Bwana."
                },
                "14": {
                    "verse_nr": "14",
                    "verse": "Kwa hiyo nitaenda kumshawishi. Nitamleta jangwani na kumwambia kwa huruma."
                },
                "15": {
                    "verse_nr": "15",
                    "verse": "Nami nitamrudishia mizabibu yake, na bonde la Akori kama mlango wa tumaini. Yeye atanijibu huko kama alivyofanya katika siku za ujana wake, kama katika siku ambazo alitoka katika nchi ya Misri."
                },
                "16": {
                    "verse_nr": "16",
                    "verse": "\u201cItakuwa katika siku hiyo\u201d-hili ndilo tamko la Bwana-\u201dkwamba utaniita, 'Mume wangu,' na hutaniita tena mimi, 'Baal wangu.'"
                },
                "17": {
                    "verse_nr": "17",
                    "verse": "Kwa maana nitaondoa majina ya Baali kinywani mwake; majina yao hayatakumbukwa tena.\u201d"
                },
                "18": {
                    "verse_nr": "18",
                    "verse": "\u201cSiku hiyo nitafanya agano pamoja na wanyama katika mashamba kwa ajili yao, na ndege wa angani, na vitu vya kutambaa chini. Nitaondoa upinde, upanga, na vita katika nchi, nami nitakufanya ulale kwa usalama."
                },
                "19": {
                    "verse_nr": "19",
                    "verse": "Nitakuwa mume wako milele. Nitakuwa mume wako katika haki, hukumu, uaminifu wa agano, na huruma."
                },
                "20": {
                    "verse_nr": "20",
                    "verse": "Nitakuwa mume wako kwa uaminifu. Nawe utanijua mimi, Bwana."
                },
                "21": {
                    "verse_nr": "21",
                    "verse": "Na siku ile, nitajibu\u201d-hili ndilo tamko la Bwana. \u201cNitazijibu mbingu, nao watajibu dunia."
                },
                "22": {
                    "verse_nr": "22",
                    "verse": "Dunia itashughulikia nafaka, divai mpya na mafuta, na watajibu Yezreeli."
                },
                "23": {
                    "verse_nr": "23",
                    "verse": "Nitatampanda mwenyewe katika nchi kwa ajili yangu, na nitamhurumia Lo Ruhama. Nami nitamwambia Lo Ami, 'Wewe ni Ami Ata,' nao wataniambia, 'Wewe ni Mungu wangu.'\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Bwana akaniambia, \u201cNenda tena, mpendeni mwanamke, aliyependwa na mumewe; lakini ni mzinzi. Mpende kama mimi, Bwana, ninavyowapenda watu wa Israeli, ingawa wanaigeukia miungu mingine na kupenda mikate ya zabibu.\u201d"
                },
                "2": {
                    "verse_nr": "2",
                    "verse": "Kwa hiyo nimemnunulia mwenyewe kwa vipande kumi na tano vya fedha na homeri na letheki ya shayiri."
                },
                "3": {
                    "verse_nr": "3",
                    "verse": "Nilimwambia, \u201cLazima uishi pamoja nami siku nyingi. Huwezi kuwa kahaba au kuwa na mtu mwingine yeyote. Kwa njia hiyo hiyo, nitakuwa pamoja nanyi.\u201d"
                },
                "4": {
                    "verse_nr": "4",
                    "verse": "Kwa maana wana wa Israeli wataishi kwa siku nyingi bila mfalme, mtu mkuu, dhabihu, nguzo ya mawe, efodi au sanamu za nyumbani."
                },
                "5": {
                    "verse_nr": "5",
                    "verse": "Baadaye watu wa Israeli watarudi na kumtafuta Bwana Mungu wao na Daudi mfalme wao. Na katika siku za mwisho, watakuja wakitetemeka mbele za Bwana na wema wake."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sikilizeni neno la Bwana, enyi watu wa Israeli. Bwana ana mashtaka dhidi ya wenyeji wa nchi, kwa sababu hakuna ukweli au uaminifu wa agano, hakuna ujuzi wa Mungu katika nchi."
                },
                "2": {
                    "verse_nr": "2",
                    "verse": "Kuna laana, uongo, mauaji, wizi na uzinzi. Watu wamevunja mipaka yote, na damu inakuja baada ya damu."
                },
                "3": {
                    "verse_nr": "3",
                    "verse": "Kwa hiyo nchi inakauka, na kila mtu aliyeishi ndani yake anaangamia; wanyama katika mashamba na ndege angani, hata samaki katika bahari, wanaondolewa."
                },
                "4": {
                    "verse_nr": "4",
                    "verse": "Lakini usiruhusu mtu yeyote kuleta mashtaka; msiruhusu mtu yeyote ahukumu mtu mwingine. Kwa maana ninyi ndio makuhani, ninaowashtaki."
                },
                "5": {
                    "verse_nr": "5",
                    "verse": "Ninyi makuhani mtajikwaa wakati wa mchana; manabii pia watajikwaa pamoja nanyi usiku, nami nitamwangamiza mama yako."
                },
                "6": {
                    "verse_nr": "6",
                    "verse": "Watu wangu wanaharibiwa kwa sababu ya ukosefu wa maarifa. Kwa sababu makuhani wamekataa maarifa, nami nitawakataa msiwe makuhani kwangu. Kwa sababu umesahau sheria yangu, ingawa mimi ni Mungu wako, nami pia nitasahau watoto wako."
                },
                "7": {
                    "verse_nr": "7",
                    "verse": "Makuhani wengi waliongezeka, zaidi walifanya dhambi dhidi yangu. Walibadilisha heshima zao kwa aibu."
                },
                "8": {
                    "verse_nr": "8",
                    "verse": "Wanajilisha dhambi ya watu wangu; wao ni wenye tamaa zaidi ya uovu wao."
                },
                "9": {
                    "verse_nr": "9",
                    "verse": "Itakuwa sawa kwa watu kama kwa makuhani: nitawaadhibu wote kwa matendo yao; Nitawalipa kwa matendo yao."
                },
                "10": {
                    "verse_nr": "10",
                    "verse": "Watakula lakini hawatashiba; watafanya uzinzi lakini hawataongezeka, kwa sababu wamekwenda mbali na Bwana."
                },
                "11": {
                    "verse_nr": "11",
                    "verse": "Wanapenda uasherati, divai, na divai mpya, ambayo imechukua uelewa wao."
                },
                "12": {
                    "verse_nr": "12",
                    "verse": "Watu wangu hutaka shauri kwa sanamu zao za mbao, na fimbo zao za kutembelea huwapa unabii. Kwa maana mawazo ya uasherati yamewadanganya, na wamefanya kama makahaba badala ya kuwa mwaminifu kwa Mungu wao."
                },
                "13": {
                    "verse_nr": "13",
                    "verse": "Wanatoa sadaka juu ya milima na kuteketeza uvumba kwenye milima, chini ya mialoni, milibua na miela, kwa sababu kivuli ni nzuri. Basi binti zenu hufanya uasherati, na binti zenu wanazini."
                },
                "14": {
                    "verse_nr": "14",
                    "verse": "Mimi siwaadhibu binti zako wakati wanachagua kutenda uasherati, wala binti zako wakati wazini. Kwa maana wanaume pia wanajitoa kwa makahaba, na hutoa dhabihu ili waweze kufanya vitendo vya uasherati na makahaba. Hivyo watu wasiofahamu wataangamizwa."
                },
                "15": {
                    "verse_nr": "15",
                    "verse": "Ingawa wewe, Israeli, umefanya uzinzi, lakini Yuda asiwe na hatia. Ninyi msiende Gilgali; msiende hadi Beth Aven. Wala msiape, \u201cAishivyo Bwana.\u201d"
                },
                "16": {
                    "verse_nr": "16",
                    "verse": "Kwa maana Israeli amefanya ukaidi, kama ndama mkaidi. Je! Bwana anaweza kuwaleta kwenye malisho kama kondoo mahali penye nafasi?"
                },
                "17": {
                    "verse_nr": "17",
                    "verse": "Efraimu alijiunga na sanamu; mwache peke yake."
                },
                "18": {
                    "verse_nr": "18",
                    "verse": "Hata wakati kileo chao kimeondoka wakaendelea kufanya uzinzi; watawala wake hupenda sana aibu yao."
                },
                "19": {
                    "verse_nr": "19",
                    "verse": "Upepo utamfunga kwa mabawa yake; nao wataona aibu kwa sababu ya dhabihu zao."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Sikilizeni haya, makuhani! kuweni makini, nyumba ya Israeli! Sikilizeni, nyumba ya mfalme! Kwa maana hukumu itakuja juu yenu nyote. Mmekuwa mtego huko Mizpa na wavu uliosambazwa juu ya Tabori."
                },
                "2": {
                    "verse_nr": "2",
                    "verse": "Waasi husimama sana katika mauaji, lakini nitawaadhibu wote."
                },
                "3": {
                    "verse_nr": "3",
                    "verse": "Najua Efraimu, na Israeli hajajificha kwangu. Efraimu, sasa umekuwa kama kahaba; Israeli ni unajisi."
                },
                "4": {
                    "verse_nr": "4",
                    "verse": "Matendo yao hayawataruhusu kumgeukia Mungu, maana mawazo ya uzinzi yako ndani yao, na hawatamjua Bwana."
                },
                "5": {
                    "verse_nr": "5",
                    "verse": "Kiburi cha Israeli kinawashuhudia; Kwa hiyo Israeli na Efraimu watajikwaa kwa hatia zao; na Yuda pia wataanguka pamoja nao."
                },
                "6": {
                    "verse_nr": "6",
                    "verse": "Watakwenda pamoja na kondoo zao na ng'ombe zao kumtafuta Bwana, lakini hawatamuona, kwa kuwa amejiondoa kutoka kwao."
                },
                "7": {
                    "verse_nr": "7",
                    "verse": "Walikuwa wasio waaminifu kwa Bwana, kwa kuwa wamezaa watoto haramu. Sasa sherehe mpya za mwezi zitawaangamiza na mashamba yao."
                },
                "8": {
                    "verse_nr": "8",
                    "verse": "Piga tarumbeta huko Gibea, na tarumbeta huko Rama. Sauti ya kilio cha vita huko Beth Aveni 'Tutakufuata, Benyamini!'"
                },
                "9": {
                    "verse_nr": "9",
                    "verse": "Efraimu itakuwa ukiwa siku ya adhabu. Miongoni mwa makabila ya Israeli nimetangaza habari itakayotokea."
                },
                "10": {
                    "verse_nr": "10",
                    "verse": "Viongozi wa Yuda ni kama wale wanaondoao jiwe la mipaka. Nami nitamwaga ghadhabu yangu juu yao kama maji."
                },
                "11": {
                    "verse_nr": "11",
                    "verse": "Efraimu ameangamizwa; ameangamizwa kwa hukumu, kwa sababu ametembea kwa hiari kufuata sanamu."
                },
                "12": {
                    "verse_nr": "12",
                    "verse": "Kwa hiyo nitakuwa kama nondo kwa Efraimu, na kama uozo kwa nyumba ya Yuda."
                },
                "13": {
                    "verse_nr": "13",
                    "verse": "Efraimu alipoona ugonjwa wake, Yuda akaona jeraha lake; Efraimu akaenda Ashuru; Yuda akatuma wajumbe kwa mfalme mkuu. Lakini hakuweza kuwaponya watu au kuponya jeraha lako."
                },
                "14": {
                    "verse_nr": "14",
                    "verse": "Kwa hiyo nitakuwa kama simba kwa Efraimu, na kama simba kwa nyumba ya Yuda. Mimi, naam mimi, nitapotea na kwenda mbali; Nitawachukua, na hakutakuwa na mtu wa kuwaokoa."
                },
                "15": {
                    "verse_nr": "15",
                    "verse": "Nitakwenda na kurudi mahali pangu, mpaka watambue hatia yao na kutafuta uso wangu, hata wakanitafute kwa bidii katika dhiki yao."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "\u201cNjoo, turudi kwa Bwana. Kwa maana ametuvunja vipande vipande, lakini atatuponya; ametujeruhi, lakini atatufunga majeraha yetu."
                },
                "2": {
                    "verse_nr": "2",
                    "verse": "Baada ya siku mbili atatufufua; siku ya tatu atatuinua, na tutaishi mbele yake."
                },
                "3": {
                    "verse_nr": "3",
                    "verse": "Nasi tumjue Bwana; tukaendelee kumjua Bwana. Kuja kwake ni hakika kama asubuhi; atakuja kwetu kama mvua, kama mvua ya vuli ambayo huinyeshea ardhi.\u201d"
                },
                "4": {
                    "verse_nr": "4",
                    "verse": "Efuraimu, nikufanyie nini? Yuda, nikufanyie nini? Uaminifu wako ni kama wingu la asubuhi, kama umande unaoondoka mapema."
                },
                "5": {
                    "verse_nr": "5",
                    "verse": "Kwa hiyo nimewavunja vipande vipande kwa vinywa vya manabii, nimewaua kwa maneno ya kinywa changu. Maagizo yako ni kama nuru inayoangaza."
                },
                "6": {
                    "verse_nr": "6",
                    "verse": "Kwa maana natamani uaminifu wala si dhabihu, na kumjua Mungu kuliko sadaka za kuteketezwa."
                },
                "7": {
                    "verse_nr": "7",
                    "verse": "Kama Adamu wamevunja agano; hawakuwa waaminifu kwangu."
                },
                "8": {
                    "verse_nr": "8",
                    "verse": "Gileadi ni jiji la wahalifu wenye miguu ya damu."
                },
                "9": {
                    "verse_nr": "9",
                    "verse": "Kama makundi ya wanyang'anyi wanaomngojea mtu, hivyo makuhani hujiunga pamoja kufanya mauaji kwa njia ya Shekemu; wamefanya uhalifu wa aibu."
                },
                "10": {
                    "verse_nr": "10",
                    "verse": "Katika nyumba ya Israeli nimeona jambo baya; Uzinzi wa Efraimu ukopale, na Israeli ametiwa unajisi."
                },
                "11": {
                    "verse_nr": "11",
                    "verse": "Kwa maana wewe, Yuda, mavuno yameteuliwa, nitakaporudisha urithi wa watu wangu."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Wakati wowote ninapotaka kuponya Israeli, dhambi ya Efraimu inafunuliwa, pamoja na matendo maovu ya Samaria, kwa sababu wanafanya udanganyifu; mwizi huingia, na kundi la wanyang'anyi hushambulia mitaani."
                },
                "2": {
                    "verse_nr": "2",
                    "verse": "Hawatambui mioyoni mwao kwamba ninakumbuka matendo yao mabaya. Sasa matendo yao huwazunguka; yapo mbele ya uso wangu."
                },
                "3": {
                    "verse_nr": "3",
                    "verse": "Kwa sababu ya uovu wao wamemfanya mfalme awe na furaha, na maofisa wao kwa uongo wao."
                },
                "4": {
                    "verse_nr": "4",
                    "verse": "Wote ni wazinzi, kama tanuru iliyochomwa na mwokaji, ambaye huacha kuuchochea moto tangu kukanda unga mpaka kuwa chachu."
                },
                "5": {
                    "verse_nr": "5",
                    "verse": "Siku ya mfalme wetu, viongozi walijifanya wagonjwa na ukali wa divai. Alinyoosha mkono wake kwa wale waliokuwa wakidhihaki."
                },
                "6": {
                    "verse_nr": "6",
                    "verse": "kwa mioyo kama tanuri, wao hupanga mipango yao ya udanganyifu. Hasira zao hulala usiku wote; asubuhi huwaka juu kama moto."
                },
                "7": {
                    "verse_nr": "7",
                    "verse": "Wote wamepata moto kama tanuru, na huwaangamiza wale wanaowatawala. Wafalme wao wote wameanguka; hakuna hata mmoja wao ananiita."
                },
                "8": {
                    "verse_nr": "8",
                    "verse": "Efraimu anajichanganya mwenyewe kati ya watu. Efraimu ni mkate ambayo haujawahi kugeuzwa."
                },
                "9": {
                    "verse_nr": "9",
                    "verse": "Wageni wamekula nguvu zake, lakini hajui. Nywele za mvi hunyunyiza juu yake, lakini hajui."
                },
                "10": {
                    "verse_nr": "10",
                    "verse": "Kiburi cha Israeli kinawashuhudia; hata hivyo, hawajarudi kwa Bwana, Mungu wao, wala hawakumtafuta licha ya hayo yote."
                },
                "11": {
                    "verse_nr": "11",
                    "verse": "Efraimu ni kama njiwa, baradhuli na asiye na busara, humwita kwenda Misri, kisha huruka kwenda Ashuru."
                },
                "12": {
                    "verse_nr": "12",
                    "verse": "Wakienda, nitasambaza wavu wangu juu yao, nami nitawaangusha kama ndege wa angani. Nitawaadhibu katika kusonga kwao pamoja."
                },
                "13": {
                    "verse_nr": "13",
                    "verse": "Ole wao! Kwa maana wamepotea kutoka kwangu. Uharibifu unawajia! Wao wameasi dhidi yangu! Napenda kuwaokoa, lakini waliongea uongo dhidi yangu."
                },
                "14": {
                    "verse_nr": "14",
                    "verse": "Wala hawakunililia kwa moyo wao wote, lakini wanaomboleza kwenye vitanda vyao. Wanakusanyika kwa ajili ya nafaka na divai mpya, nao wananiasi mimi."
                },
                "15": {
                    "verse_nr": "15",
                    "verse": "Ingawa niliwafundisha na kuimarisha mikono yao, sasa wanapanga mabaya dhidi yangu."
                },
                "16": {
                    "verse_nr": "16",
                    "verse": "Wanarudi, lakini harudi kwangu, Niliye Juu. Wao ni kama upinde usiotumainika. Maofisa wao wataanguka kwa upanga kwa sababu ya udhalimu wa vinywa. Hii itakuwa ni aibu yao katika nchi ya Misri."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "\u201cWeka tarumbeta katika midomo yako! Tai anakuja juu ya nyumba ya Bwana kwa sababu watu wamevunja agano langu na waliasi dhidi ya sheria yangu."
                },
                "2": {
                    "verse_nr": "2",
                    "verse": "Wananililia,'Mungu wangu, sisi katika Israeli tunakujua.'"
                },
                "3": {
                    "verse_nr": "3",
                    "verse": "Lakini Israeli amekataa mema, na adui atamfuata."
                },
                "4": {
                    "verse_nr": "4",
                    "verse": "Wameweka wafalme, lakini sio kwa shauri langu. Wamewafanya wakuu, lakini sikuwa na habari. Kwa fedha zao na dhahabu wamejifanyia sanamu wenyewe, ili wakatiliwe mbali.\u201d"
                },
                "5": {
                    "verse_nr": "5",
                    "verse": "\u201cNdama yako imekataliwa, Samaria. Hasira yangu inawaka juu ya watu hawa. Kwa muda gani watakuwa na hatia?"
                },
                "6": {
                    "verse_nr": "6",
                    "verse": "Kwa maana sanamu hii ilitoka Israeli; fundi aliifanya; si Mungu! Ndama ya Samaria itavunjwa vipande vipande."
                },
                "7": {
                    "verse_nr": "7",
                    "verse": "Kwa maana watu hupanda upepo na kuvuna kimbunga. Mbegu zilizosimama hazina vichwa; haitoi unga. Ikiwa itakomaa, wageni watakula."
                },
                "8": {
                    "verse_nr": "8",
                    "verse": "Israeli imemezwa; sasa wanalala kati ya mataifa kama kitu kisicho na maana."
                },
                "9": {
                    "verse_nr": "9",
                    "verse": "Kwa maana walikwenda Ashuru kama punda wa mwitu pekee. Efraimu ameajiri wapenzi kwa ajili yake mwenyewe."
                },
                "10": {
                    "verse_nr": "10",
                    "verse": "Hata ingawa wameajiri wapenzi kati ya mataifa, sasa nitawakusanya pamoja. Wao wataanza kupotea kwa sababu ya unyanyasaji wa mfalme wa wakuu."
                },
                "11": {
                    "verse_nr": "11",
                    "verse": "Kwa maana Efraimu imeongeza madhabahu kwa sadaka za dhambi, lakini zimekuwa madhabahu kwa kufanya dhambi."
                },
                "12": {
                    "verse_nr": "12",
                    "verse": "Niliweza kuandika sheria yangu kwao mara elfu kumi, lakini wangeiona kama kitu cha ajabu kwao."
                },
                "13": {
                    "verse_nr": "13",
                    "verse": "Kwa ajili ya dhabihu za sadaka zangu, hutoa nyama na kuila, lakini mimi, Bwana, siwakubali. Sasa nitafikiri juu ya uovu wao na kuadhibu dhambi zao. Watarudi Misri."
                },
                "14": {
                    "verse_nr": "14",
                    "verse": "Israeli amenisahau mimi, Muumba wake, na amejenga majumba. Yuda ameimarisha miji mingi, lakini nitatuma moto juu ya miji yake; itaharibu ngome zake."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Usifurahi, Israeli, kwa furaha kama watu wengine. Kwa maana haukuwa mwaminifu, umemuacha Mungu wako. Unapenda kulipa mshahara kwa kahaba kwenye sakafu zote za nafaka."
                },
                "2": {
                    "verse_nr": "2",
                    "verse": "Lakini sakafu na divai hazitawalisha; divai mpya itampungukia."
                },
                "3": {
                    "verse_nr": "3",
                    "verse": "Hawawezi kuendelea kuishi katika nchi ya Bwana; badala yake, Efraimu atarudi Misri, na siku moja watakula chakula kichafu katika Ashuru."
                },
                "4": {
                    "verse_nr": "4",
                    "verse": "Hawatamtolea Bwana sadaka za divai, wala hawatamfurahisha. Dhabihu zao zitakuwa kwao kama chakula cha matanga wote wanaolila watakuwa wamejisikia. Maana chakula chao kitakuwa chao pekee; hautakuingia nyumbani mwa Bwana."
                },
                "5": {
                    "verse_nr": "5",
                    "verse": "Utafanya nini siku ya sikukuu iliyowekwa rasmi, siku ya sikukuu ya Yahweh?"
                },
                "6": {
                    "verse_nr": "6",
                    "verse": "Kwa maana, angalia, wamekimbia uharibifu, Misri itawakusanya, na Nofu itawazika. Maana hazina zao za pesa za fedha zitakuwa nao, na miiba itajaza hema zao."
                },
                "7": {
                    "verse_nr": "7",
                    "verse": "Siku za adhabu zinakuja; siku za kulipiza kisasi zinakuja. Waisraeli wote wajue mambo haya. Nabii ni mpumbavu, na mtu aliyevuviwa ni mwendawazimu, kwa sababu ya uovu wako mkubwa na uadui mkubwa."
                },
                "8": {
                    "verse_nr": "8",
                    "verse": "Nabii ndiye mlinzi wa Mungu wangu juu ya Efraimu. Lakini mtego wa ndege ni juu ya njia zake zote, na uadui umo katika nyumba ya Mungu wake."
                },
                "9": {
                    "verse_nr": "9",
                    "verse": "Wamejiharibu wenyewe kama siku za Gibea. Mungu atawakumbusha uovu wao, naye atawaadhibu dhambi zao."
                },
                "10": {
                    "verse_nr": "10",
                    "verse": "Bwana asema, \u201cNilipoikuta Israeli, ilikuwa kama kutafuta zabibu jangwani. Kama matunda ya kwanza ya msimu kwenye mtini, nimewaona baba zenu. Lakini wakaenda Baal Peori, nao wakajitoa kwenye sanamu ya aibu. Walikuwa chukizo kama sanamu waliyoipenda."
                },
                "11": {
                    "verse_nr": "11",
                    "verse": "Na kwa ajili ya Efraimu, utukufu wao utatoka kama ndege. Hakutakuwa na kuzaa, hakuna mimba, wala achukuaye mimba."
                },
                "12": {
                    "verse_nr": "12",
                    "verse": "Ingawa wameleta watoto, nitawachukua ili asibaki hata mmoja. Ole wao nikiwaacha!"
                },
                "13": {
                    "verse_nr": "13",
                    "verse": "Nimeiona Efraimu, kama vile Tiro, alipandwa katika mlima, lakini Efraimu atatoa watoto wake kwa mtu atakayewaua."
                },
                "14": {
                    "verse_nr": "14",
                    "verse": "Wape, Bwana-utawapa nini? Wape tumbo lenye kuharibu mimba na matiti ambayo haitoi maziwa."
                },
                "15": {
                    "verse_nr": "15",
                    "verse": "'Kwa sababu ya uovu wao wote huko Gilgali, ndivyo nilipowachukia. Kwa sababu ya matendo yao ya dhambi, nitawafukuza nje ya nyumba yangu. Sitawapenda tena; maofisa wao wote ni waasi."
                },
                "16": {
                    "verse_nr": "16",
                    "verse": "Efraimu ni mgonjwa, na mizizi yao imekauka; hawazai matunda. Hata ikiwa wana watoto, nitawaua watoto wao wapendwa."
                },
                "17": {
                    "verse_nr": "17",
                    "verse": "Mungu wangu atawakataa kwa sababu hawakumtii. Watakuwa watu wa kutangatanga kati ya mataifa."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Israeli ni mzabibu mzuri ambao huzaa matunda yake. kwa kadiri matunda yake yanavyoongezeka vivyo hivyo anajenga madhabahu nyingi. Kwa kuwa nchi yake ilizalishwa zaidi, aliboresha nguzo zake."
                },
                "2": {
                    "verse_nr": "2",
                    "verse": "Moyo wao ni udanganyifu; sasa wanapaswa kubeba hatia yao. Bwana ataharibu madhabahu zao; ataharibu nguzo zao."
                },
                "3": {
                    "verse_nr": "3",
                    "verse": "Kwa maana watasema, \u201cHatuna mfalme, kwa maana hatukumcha Bwana. Na mfalme-angeweza kutufanyia nini?\u201d"
                },
                "4": {
                    "verse_nr": "4",
                    "verse": "Wanasema maneno tupu na kufanya maagano kwa kuapa uongo. Kwa hivyo haki inakuja kama magugu yenye sumu katika mito ya shamba."
                },
                "5": {
                    "verse_nr": "5",
                    "verse": "Wakazi wa Samaria wataogopa kwa sababu ya ndama za Beth Aveni. Watu wake waliomboleza juu yao, kama walivyofanya wale makuhani wa sanamu ambao walikuwa wamefurahi juu yao na utukufu wao, lakini hawako tena."
                },
                "6": {
                    "verse_nr": "6",
                    "verse": "Wao watachukuliwa kwenda Ashuru kama sadaka kwa mfalme mkuu. Efraimu atakuwa na aibu, na Israeli atakuwa na aibu kwa sanamu yake."
                },
                "7": {
                    "verse_nr": "7",
                    "verse": "Mfalme wa Samaria ataangamizwa, kama chipu cha kuni juu ya uso wa maji."
                },
                "8": {
                    "verse_nr": "8",
                    "verse": "Sehemu za juu za uovu zitaharibiwa. Hii ndiyo dhambi ya Israeli! Miti na vichaka vitakua juu ya madhabahu zao. Watu wataiambia milima, \u201cTufunike sisi!\u201d na kwa vilima, \u201cTuangukieni!\u201d"
                },
                "9": {
                    "verse_nr": "9",
                    "verse": "Ee Israeli, umetenda dhambi tangu siku za Gibea; huko umebaki. Je, vita vitawapata wana wa uovu huko Gibea?"
                },
                "10": {
                    "verse_nr": "10",
                    "verse": "Nitakapotaka, nitawaadhibu. Mataifa wataungana pamoja nao na kuwaweka katika vifungo kwa uovu wao mara mbili."
                },
                "11": {
                    "verse_nr": "11",
                    "verse": "Efraimu ni ndama mwenye mafunzo ambayo anapenda kupura nafaka, hivyo nitaweka jozi juu ya shingo yake nzuri. Efraimu nitauweka jozi; Yuda ataimea; Yakobo atauvuta pigo kwa nafsi yake."
                },
                "12": {
                    "verse_nr": "12",
                    "verse": "Jifanyieni haki, vuneni matunda ya uaminifu wa agano. Chimbueni ardhi yenu isiyopandwa, kwa maana ni wakati wa kumtafuta Bwana, mpaka atakapokuja na kuinua haki juu yenu."
                },
                "13": {
                    "verse_nr": "13",
                    "verse": "Mmelima uovu; mmevuna udhalimu. Mmekula matunda ya udanganyifu kwa sababu uliamini katika mipango yako na katika askari wako wengi."
                },
                "14": {
                    "verse_nr": "14",
                    "verse": "Kwa hiyo mlipuko wa vita utafufuka kati ya watu wako, na miji yako yote yenye ngome itaharibiwa. Itakuwa kama Shalmani aliharibu Beth Arbeli siku ya vita, wakati mama alivunjika vipande vipande na watoto wake."
                },
                "15": {
                    "verse_nr": "15",
                    "verse": "Kwa hiyo itakuwa kwako, Betheli, kwa sababu ya uovu wako mkubwa. Wakati wa mchana mfalme wa Israeli atakatwa kabisa."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "\u201cWakati Israeli alikuwa kijana nilimpenda, na nikamwita mtoto wangu kutoka Misri."
                },
                "2": {
                    "verse_nr": "2",
                    "verse": "Kwa kadiri waliyoitwa, ndivyo walivyoondoka kwangu. Wakawafanyia dhabihu Baali, wakatafuta uvumba kwa sanamu."
                },
                "3": {
                    "verse_nr": "3",
                    "verse": "Lakini mimi ndio niliyemfundisha Efraimu kutembea. Ndiye niliyewainua kwa silaha zao, lakini hawakujua kwamba niliwajali."
                },
                "4": {
                    "verse_nr": "4",
                    "verse": "Niliwaongoza kwa kamba za ubinadamu, na mafungo ya upendo. Mimi nilikuwa kama mtu aliyepunguza jozi juu ya taya zao, na nikainama na kuwalisha."
                },
                "5": {
                    "verse_nr": "5",
                    "verse": "Je, hawatarudi nchi ya Misri? Je, Ashuru haitatawala juu yao kwa sababu wanakataa kurudi kwangu?"
                },
                "6": {
                    "verse_nr": "6",
                    "verse": "Upanga utaanguka juu ya miji yao na kuharibu makomeo ya milango yao; itawaangamiza kwa sababu ya mipango yao wenyewe."
                },
                "7": {
                    "verse_nr": "7",
                    "verse": "Watu wangu wameamua kuniacha. Ingawa wanaita kwa Aliye Juu, hakuna mtu atawasaidia."
                },
                "8": {
                    "verse_nr": "8",
                    "verse": "Ninawezaje kukuacha, Efraimu? Ninawezaje kukupeleka, Israeli? Ninawezaje kukufanya kama Adma? Ninawezaje kukufanya kama Seboimu? Moyo wangu umebadilika ndani yangu; huruma zangu zote zimeongezeka."
                },
                "9": {
                    "verse_nr": "9",
                    "verse": "Sitafanya hasira yangu kali; Mimi sitawaangamiza Efraimu tena. Kwa maana mimi ni Mungu, wala si mtu; Mimi ni Mtakatifu kati yenu, nami sitakuja katika ghadhabu."
                },
                "10": {
                    "verse_nr": "10",
                    "verse": "Watanifuata, Bwana. Nitanguruma kama simba. Nami nitaomboleza, na watu watakuja wakitetemeka kutoka magharibi."
                },
                "11": {
                    "verse_nr": "11",
                    "verse": "Watakuja wakitetemeka kama ndege kutoka Misri, kama njiwa kutoka nchi ya Ashuru. Nitawafanya wapate kuishi katika nyumba zao.\u201d Hii ndiyo tamko la Bwana."
                },
                "12": {
                    "verse_nr": "12",
                    "verse": "Efraimu ananizunguka kwa maneno ya uongo, na nyumba ya Israeli kwa udanganyifu. Lakini Yuda bado anaendelea nami, Mungu, na ni mwaminifu kwangu, Mtakatifu."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Efraimu hujilisha upepo na kufuata upepo wa mashariki. Yeye daima huzidisha uongo na unyanyasaji. Wanafanya agano na Ashuru na huchukua mafuta ya Misri."
                },
                "2": {
                    "verse_nr": "2",
                    "verse": "Bwana pia ana mashtaka dhidi ya Yuda na ataadhibu Yakobo kwa yale aliyoyatenda; atamlipa kwa matendo yake."
                },
                "3": {
                    "verse_nr": "3",
                    "verse": "Katika tumbo Yakobo akamshika ndugu yake kisigino, na katika ubinadamu wake alijitahidi kwa Mungu."
                },
                "4": {
                    "verse_nr": "4",
                    "verse": "Alishindana na malaika akashinda. Alilia na kuomba kwa neema yake. Alikutana na Mungu huko Betheli; huko Mungu aliongea naye."
                },
                "5": {
                    "verse_nr": "5",
                    "verse": "Huyu ndiye Bwana, Mungu wa majeshi; \u201cYahweh\u201d ndilo jina lake."
                },
                "6": {
                    "verse_nr": "6",
                    "verse": "Basi tembea kwa Mungu wako. Shika uaminifu na uhuru wa agano, na umsubiri Mungu wako daima."
                },
                "7": {
                    "verse_nr": "7",
                    "verse": "Wafanyabiashara wana mizani ya uongo mikononi mwao; wanapenda kudanganya."
                },
                "8": {
                    "verse_nr": "8",
                    "verse": "Efraimu akasema, \u201cKwa hakika mimi ni tajiri sana; Nimepata utajiri kwa nafsi yangu. Katika kazi yangu yote hawataona uovu wowote ndani yangu, chochote ambacho kitakuwa dhambi.\u201d"
                },
                "9": {
                    "verse_nr": "9",
                    "verse": "Mimi ndimi Bwana, Mungu wako, tangu ulipotoka nchi ya Misri. Nitakufanya uishi tena katika hema, kama siku za karamu iliyowekwa."
                },
                "10": {
                    "verse_nr": "10",
                    "verse": "Niliwaambia manabii, na nimewapa maono mengi kwa ajili yenu. Kwa mkono wa manabii nilitoa mifano."
                },
                "11": {
                    "verse_nr": "11",
                    "verse": "Ikiwa kuna uovu huko Gileadi, hakika watu hawafai. Gilgali wanachinja ng'ombe; madhabahu zao zitakuwa kama miundo ya jiwe katika miamba ya mashamba."
                },
                "12": {
                    "verse_nr": "12",
                    "verse": "Yakobo akakimbia mpaka nchi ya Aramu; Israeli alifanya kazi ili kupata mke; naye akachunga kundi la kondoo ili kupata mke."
                },
                "13": {
                    "verse_nr": "13",
                    "verse": "Bwana akawaleta Israeli kutoka Misri kwa kutumia nabii, naye akawatunza kwa nabii."
                },
                "14": {
                    "verse_nr": "14",
                    "verse": "Efraimu amemkasirisha sana Bwana. Basi Bwana wake ataachia damu yake, naye atamrudishia aibu yake."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Efraimu alipozungumza, kulikuwa na tetemeko. Alijikuza katika Israeli, lakini akawa na hatia kwa sababu ya ibada ya Baali, naye akafa."
                },
                "2": {
                    "verse_nr": "2",
                    "verse": "Sasa wanafanya dhambi zaidi na zaidi. Wanatengeneza sanamu za chuma kutoka kwenye fedha zao, sanamu kwa kadiri ya ufanisi wao, zote ni kazi ya mafundi. Watu wanasema juu yao, 'Watu hawa watoao dhabihu na kumbusu ndama.'"
                },
                "3": {
                    "verse_nr": "3",
                    "verse": "Kwa hiyo watakuwa kama mawingu ya asubuhi, kama umande unaoondoka mapema, kama makapi yanayotokana na upepo kutoka kwenye sakafu, na kama moshi utokao kwenye bomba."
                },
                "4": {
                    "verse_nr": "4",
                    "verse": "Lakini mimi ndimi Bwana, Mungu weko, tangu nchi ya Misri. Hutamjua Mungu mwingine bali mimi; wala zaidi yangu, hakuna mkombozi mwingine."
                },
                "5": {
                    "verse_nr": "5",
                    "verse": "Nilikujua jangwani, katika nchi yenye kame."
                },
                "6": {
                    "verse_nr": "6",
                    "verse": "Wakati ulipokuwa na malisho, ulishiba; na wakati uliposhiba, moyo wako ukainuliwa. Kwa sababu hiyo umenisahau."
                },
                "7": {
                    "verse_nr": "7",
                    "verse": "Nitakuwa kama simba; kama chui nitaangalia kando ya njia."
                },
                "8": {
                    "verse_nr": "8",
                    "verse": "Nitawaangamiza kama dubu aliyenyang'anywa watoto wake. Nami nitararua vifua vyao, na huko nitawaangamiza kama simba, kama vile mnyama wa mwitu atakayerarua vipande vipande."
                },
                "9": {
                    "verse_nr": "9",
                    "verse": "Nitawaangamiza, Israeli; nani atakayekusaidia?"
                },
                "10": {
                    "verse_nr": "10",
                    "verse": "Mfalme wako yuko wapi, ili akuokoe katika miji yako yote? Wako wapi wakuu, ambao kwao umeniambia hivi, 'Nipe mfalme na wakuu'?"
                },
                "11": {
                    "verse_nr": "11",
                    "verse": "Nimekupa mfalme kwa hasira yangu, nikamchukua kwa ghadhabu yangu."
                },
                "12": {
                    "verse_nr": "12",
                    "verse": "Uovu wa Efraimu umehifadhiwa; hatia yake imehifadhiwa."
                },
                "13": {
                    "verse_nr": "13",
                    "verse": "Atakuwa na uchungu wa kujifungua, lakini ni mwana mjinga, kwa maana wakati wa kuzaliwa, hatatoka tumboni."
                },
                "14": {
                    "verse_nr": "14",
                    "verse": "Je, nitawaokoa na mkono wa kaburi? Je, nitawaokoa na kifo? Ewe Mauti yako wapi mapigo yako? Ewe kaburi kuko wapi kuharibu kwako? Huruma itafichwa na macho yangu."
                },
                "15": {
                    "verse_nr": "15",
                    "verse": "Ingawa Efraimu anafanikiwa kati ya ndugu zake, upepo wa mashariki utakuja; upepo wa Bwana utapiga kutoka jangwani. Kijito cha maji cha Efraimu kitauka, na kisima chake hakitakuwa na maji. Adui yake atapora ghala lake la kila kitu cha thamani."
                },
                "16": {
                    "verse_nr": "16",
                    "verse": "Samaria itakuwa na hatia, kwa sababu amemuasi dhidi ya Mungu wake. Wataanguka kwa upanga; watoto wao wadogo watavunjwa, na wanawake wao wajawazito watatambuliwa wazi."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Israeli, rudi kwa Bwana, Mungu wako, kwa kuwa umeanguka kwa sababu ya uovu wako."
                },
                "2": {
                    "verse_nr": "2",
                    "verse": "Chukueni maneno pamoja nanyi na mrudieni Yahweh. Mwambieni, \u201cOndoa uovu wetu wote, uyakubali mema, ili tuweze kukupa matunda ya midomo yetu."
                },
                "3": {
                    "verse_nr": "3",
                    "verse": "Ashuru haitatuokoa; hatutapanda farasi kwenda vitani. Hatuwezi tena kuiambia kazi ya mikono yetu, 'ninyi ni miungu yetu,' kwa maana kwako mtu asiye na baba hupata huruma.\u201d"
                },
                "4": {
                    "verse_nr": "4",
                    "verse": "'Nitawaponya kugeuka kwao; Nami nitawapenda kwa moyo, kwa maana hasira yangu itaondoka kwake."
                },
                "5": {
                    "verse_nr": "5",
                    "verse": "Nitakuwa kama umande kwa Israeli; atachanua kama maua na kuchukua mizizi kama mwerezi nchini Lebanoni."
                },
                "6": {
                    "verse_nr": "6",
                    "verse": "Matawi yake yataenea; Uzuri wake utakuwa kama mizeituni, na harufu yake kama mierezi ya Lebanoni."
                },
                "7": {
                    "verse_nr": "7",
                    "verse": "Watu wanaoishi katika kivuli chake watarejea; watafufuliwa kama nafaka na maua kama mizabibu. Utukufu wake utakuwa kama divai ya Lebanoni."
                },
                "8": {
                    "verse_nr": "8",
                    "verse": "Efraimu, nifanye nini tena na sanamu? Mimi nitamjibu na kumtunza. Mimi ni kama mberoshi majani yake ni ya kijani daima; kutoka kwangu huja matunda yako.\u201d"
                },
                "9": {
                    "verse_nr": "9",
                    "verse": "Nani mwenye busara ili aelewe mambo haya? Nani anaelewa mambo haya ili awatambue? Kwa kuwa njia za Bwana ni sawa, na wenye haki watatembea ndani yao, lakini waasi wataanguka ndani yake."
                }
            }
        }
    }
}