{
    "version": "SOM",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "WARQADDII KOWAAD EE RASUUL BAWLOS U QORAY DADKIITESALONIIKA Salaan Iyo Mahadnaqid - Annagoo ah Bawlos iyo Silwanos iyo Timoteyos waxaannu warqaddan u qoraynaa dadka Tesaloniika kiniisaddooda oo ku jirta Ilaaha Aabbaha ah iyo Rabbi Ciise Masiix. Nimco ha idinla jirto iyo nabadu."
                },
                "2": {
                    "verse_nr": "2",
                    "verse": "Had iyo goorba Ilaah baannu idiinku mahadnaqnaa kulligiin, annagoo baryadayada idinku xusuusanayna."
                },
                "3": {
                    "verse_nr": "3",
                    "verse": "Waxaannu joogsila&#39;aan Ilaaheenna oo ah Aabbeheenna hortiis ku xusuusannaa shuqulka rumaysadkiinna iyo hawsha jacaylkiinna iyo dulqaadashada rajadiinna ee ku jira Rabbigeenna Ciise Masiix."
                },
                "4": {
                    "verse_nr": "4",
                    "verse": "Annagu waannu og nahay, walaalaha Ilaah jecel yahayow, in Ilaah idin doortay,"
                },
                "5": {
                    "verse_nr": "5",
                    "verse": "waayo, injiilkayagu idiinkuma iman hadal oo keliya, laakiinse wuxuu kaloo idiinku yimid xoog iyo Ruuxa Quduuska ah iyo hubaal badan. Waad garanaysaan caynkaannu dhexdiinna ku ahayn idinka aawadiin."
                },
                "6": {
                    "verse_nr": "6",
                    "verse": "Oo waxaad noqoteen kuwo ku dayda annaga iyo Rabbigaba, idinkoo ereyga ku helay dhib badan iyo farxadda Ruuxa Quduuska ah."
                },
                "7": {
                    "verse_nr": "7",
                    "verse": "Sidaas daraaddeed masaal baad u noqoteen kuwa rumaystay oo Makedoniya iyo Akhaya jooga oo dhan."
                },
                "8": {
                    "verse_nr": "8",
                    "verse": "Waayo, ereygii Rabbigaa idinka dhawaaqay, mana aha Makedoniya iyo Akhaya dhexdooda oo keliya, laakiinse rumaysadkiinna xagga Ilaah wuxuu gaadhay meel kasta; oo sidaas daraaddeed uma aannu baahnin inaannu wax nidhaahno."
                },
                "9": {
                    "verse_nr": "9",
                    "verse": "Waayo, iyaguba waxay ka warramaan wax nagu saabsan oo ah sidaannu idiinku soo galnay, iyo sidaad sanamyadii uga jeesateen oo Ilaah ugu soo jeesateen, inaad u adeegtaan Ilaaha nool oo runta ah,"
                },
                "10": {
                    "verse_nr": "10",
                    "verse": "oo aad samada ka sugtaan Wiilkiisa uu kuwii dhintay ka soo sara kiciyey oo ah Ciisaha inaga samatabbixinaya cadhada imanaysa."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Bawlos Wuxuu Daafacay Shuqulkii Loo Soo Diray - Waayo, walaalayaalow, waxaad og tihiin imaatinkayagii aannu idiin nimid inuusan noqon mid aan waxtar lahayn."
                },
                "2": {
                    "verse_nr": "2",
                    "verse": "Laakiinse annagoo awil aad ugu xanuunsannay oo lanagu ceebeeyey Filiboy, sidaad og tihiin, waxaannu ku dhiirranaannay Ilaaheenna inaannu injiilka Ilaah idiin sheegno annagoo dhib badan ku jirna."
                },
                "3": {
                    "verse_nr": "3",
                    "verse": "Waayo, waanadayadu kama iman qalad ama wasakh ama khiyaano,"
                },
                "4": {
                    "verse_nr": "4",
                    "verse": "laakiinse siduu Ilaah noogu bogay inuu nagu ammaaneeyo injiilka, sidaasaannu u hadalnaa, mana aha inaannu dadka ka farxinno, laakiinse inaannu ka farxinno Ilaaha qalbigayaga imtixaama."
                },
                "5": {
                    "verse_nr": "5",
                    "verse": "Sidaad og tihiin, marnaba kuma aannu isticmaalin hadal sasabasho ah ama damacnimo qarsoon, oo taas Ilaah baa marag ka ah."
                },
                "6": {
                    "verse_nr": "6",
                    "verse": "Dadka xaggiisana ammaan kama aannu doondoonin, ama xaggiinna ha noqoto, ama xagga dad kale, in kastoo aan culaab idinku noqon kari lahayn, annagoo ah rasuulladii Masiixa."
                },
                "7": {
                    "verse_nr": "7",
                    "verse": "Laakiin dhexdiinna waxaannu idiinku roonayn sida mid carruurteeda nuujisa ay iyaga u dhaqaalayso."
                },
                "8": {
                    "verse_nr": "8",
                    "verse": "Sidaas daraaddeed, annagoo aad idiin jecel, ayaannu ku faraxnay inaannu wax idin siinno, mana aha injiilka Ilaah oo keliya, laakiinse xataa naftayada, maxaa yeelay, waxaad noo noqoteen kuwo aan jecel nahay."
                },
                "9": {
                    "verse_nr": "9",
                    "verse": "Waayo, waad xusuusan tihiin, walaalayaalow, sidaannu dhib iyo daal ugu shaqaynay habeen iyo maalinba, inaannan midkiinna culaysin, oo waxaannu idinku wacdinnay injiilka Ilaah."
                },
                "10": {
                    "verse_nr": "10",
                    "verse": "Idinkuna markhaati baad ka tihiin, Ilaahna wuu ka yahay, sidaannu daahir iyo xaq iyo ceebla&#39;aan kula macaamiloonnay kuwiinna rumaysan."
                },
                "11": {
                    "verse_nr": "11",
                    "verse": "Sidaad og tihiin waxaannu midkiin kastaba kula macaamiloonnay sida aabbe carruurtiisa ula macaamiloodo, annagoo idin waaninayna oo idin dhiirigelinayna oo idiin markhaati furayna,"
                },
                "12": {
                    "verse_nr": "12",
                    "verse": "inaad u socotaan si istaahisha Ilaaha idiinku yeedhay boqortooyadiisa iyo ammaantiisa."
                },
                "13": {
                    "verse_nr": "13",
                    "verse": "Silec - Oo sababtaas daraaddeed ayaannu joogsila&#39;aan Ilaah ugu mahadnaqnaa in, markii aad naga hesheen ereygii Ilaah oo aad naga maqasheen, aydnaan u aqbalin sidii dad hadalkiis laakiin siduu run u yahay ereygii Ilaah oo haddana idinka dhex shaqeeya kuwiinna rumaysan."
                },
                "14": {
                    "verse_nr": "14",
                    "verse": "Waayo, walaalayaalow, waxaad noqoteen kuwo ku dayday dadka kiniisadaha Ilaah oo Yahuudiya jooga, kuwaas oo ah kuwa Ciise Masiix, maxaa yeelay, idinkuna waxaad dadkiinna ka hesheen dhibtaas oo kale, siday iyaguba uga heleen Yuhuudda,"
                },
                "15": {
                    "verse_nr": "15",
                    "verse": "oo ah kuwii dilay Rabbi Ciise iyo nebiyadiiba, oo annagana dibadda noo eryay, oo aan Ilaah ka farxin, dadka oo dhanna ka geesta ah."
                },
                "16": {
                    "verse_nr": "16",
                    "verse": "Oo waxay noo diidaan inaannu dadka aan Yuhuudda ahayn la hadalno inay badbaadaan. Sidaasay mar walba dembiyadooda u dhammaystiraan, laakiin ugu dambaysta cadhada waa ku dul degtay."
                },
                "17": {
                    "verse_nr": "17",
                    "verse": "Bawlos Wuxuu Doonayay Inuu Mar Kale Kiniisadda Soo Booqdo - Laakiin, walaalayaalow, annagoo wakhti yar lanaga kiin qaaday, xagga isla-joogidda ee ayan ahayn xagga qalbiga, aad iyo aad baannu ugu dadaalnay inaannu wejigiinna aragno, annagoo xiiso weyn u qabna;"
                },
                "18": {
                    "verse_nr": "18",
                    "verse": "waayo, waannu jeclaan lahayn inaannu idiin nimaadno, anigoo Bawlos ah mar iyo lababa waan jeclaa, laakiinse Shayddaan baa naga hor joogsaday."
                },
                "19": {
                    "verse_nr": "19",
                    "verse": "Maxaa yeelay, waa ayo rajadayada iyo farxaddayada iyo taajka faanidda oo ahaan doona Rabbigeenna Ciise Masiix hortiisa goortuu yimaado? Sow idinka ma aha?"
                },
                "20": {
                    "verse_nr": "20",
                    "verse": "Waa idinka faankayaga iyo farxaddayaduba."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wixii Timoteyos Loo Soo Diray - Sidaas daraaddeed markii aannu is-hayn kari waynay, way nala wanaagsanayd inaannu keliyahaantayo Ateenay ku hadhno;"
                },
                "2": {
                    "verse_nr": "2",
                    "verse": "oo waxaannu idiin soo dirnay walaalkayo Timoteyos, oo ah midiidinka Ilaah xagga injiilka Masiixa, inuu idin xoogeeyo oo idin dhiirrigeliyo xagga rumaysadkiinna,"
                },
                "3": {
                    "verse_nr": "3",
                    "verse": "inaan dhibaatooyinkani ninna dhaqdhaqaajin, waayo, idinka qudhiinnuba waad ogsoon tihiin in tan lanoo doortay."
                },
                "4": {
                    "verse_nr": "4",
                    "verse": "Waayo, markii aannu idinla joognay, horaannu idiinku sii sheegnay inaannu dhibtoonayno; waana sida ay noqotay, idinkuna waad og tihiin."
                },
                "5": {
                    "verse_nr": "5",
                    "verse": "Sababtaas daraaddeed markii aan is-hayn kari waayay, waxaan idiinku soo cid diray inaan rumaysadkiinna ogaado, waaba intaasoo kii wax jirrabi jiray idin jirrabay oo hawshayadii wax aan waxtar lahayn noqotaye."
                },
                "6": {
                    "verse_nr": "6",
                    "verse": "Laakiinse haatan markii Timoteyos nooga kiin yimid, wuxuu noo keenay warka wanaagsan oo ku saabsan rumaysadkiinna iyo jacaylkiinna, iyo inaad kol kasta si wanaagsan noo xusuusataan idinkoo xiiso u qaba inaad na aragtaan sida aannu annaguba xiiso ugu qabno inaannu idin aragno;"
                },
                "7": {
                    "verse_nr": "7",
                    "verse": "sababtaas daraaddeed, walaalayaalow, dhibkayagii iyo qaxarkayagii oo dhan waxaannu kaga qalbi qabownay xaggiinna, rumaysadkiinna aawadiis;"
                },
                "8": {
                    "verse_nr": "8",
                    "verse": "maxaa yeelay, haatan annagu waa nool nahay haddaad xagga Rabbiga ku xoogaysataan."
                },
                "9": {
                    "verse_nr": "9",
                    "verse": "Waayo, mahad intee le&#39;eg baannu Ilaah ugu naqi karnaa idinka aawadiin iyo farxaddii oo dhan oo aannu ku faraxnay Ilaahayaga hortiisa idinka aawadiin?"
                },
                "10": {
                    "verse_nr": "10",
                    "verse": "Habeen iyo maalinba aad iyo aad baannu Ilaah u baryaynaa inaannu wejigiinna aragno oo aannu dhammaystirno waxa ka dhiman rumaysadkiinna."
                },
                "11": {
                    "verse_nr": "11",
                    "verse": "Haddaba Ilaaha ah Aabbeheenna iyo Rabbigeenna Ciise qudhiisu jidkayaga xaggiinna ha ku soo toosiyeen."
                },
                "12": {
                    "verse_nr": "12",
                    "verse": "Rabbigu ha idiin kordhiyo oo ha idiin badiyo jacaylka midkiinba midka kale u qabo iyo dadka kale oo dhanba, sida aan annaguba idiin jecel nahay,"
                },
                "13": {
                    "verse_nr": "13",
                    "verse": "inuu xoogeeyo qalbiyadiinna iyagoo aan ceeb lahayn oo quduusnimo ku jira Ilaaheenna oo ah Aabbeheenna hortiisa, goortii Rabbigeenna Ciise la yimaado quduusiintiisa oo dhan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Waano - Ugu dambaysta, walaalayaalow, waxaannu idinku baryaynaa oo idinku waaninaynaa Rabbi Ciise, sidaad nooga hesheen sidii waajibka idinku ahayd inaad u socotaan oo Ilaah uga farxisaan, in sidaad ku socotaan, aad si ka badan u socotaan."
                },
                "2": {
                    "verse_nr": "2",
                    "verse": "Waayo, amarradii aan Rabbi Ciise idinku siinnay waad og tihiin."
                },
                "3": {
                    "verse_nr": "3",
                    "verse": "Maxaa yeelay, doonista Ilaah waxaa weeyaan inaad quduus ahaataan oo aad sino ka fogaataan,"
                },
                "4": {
                    "verse_nr": "4",
                    "verse": "in midkiin kastaaba garto siduu weelkiisa ugu hayn lahaa quduusnaan iyo maamuus,"
                },
                "5": {
                    "verse_nr": "5",
                    "verse": "mana aha inuu hammadda damaca xaaraanta ah ku socdo sida dadka aan Ilaah aqoonin;"
                },
                "6": {
                    "verse_nr": "6",
                    "verse": "inaan ninna xadgudbin oo walaalkiis xaalkan ku xumayn, maxaa yeelay, Rabbigu waa mid ka aarguda waxyaalahan oo dhan sidaannu mar hore idiinku dignay oo idiinku sii sheegnay."
                },
                "7": {
                    "verse_nr": "7",
                    "verse": "Waayo, Ilaah wasakhnimo inooguma yeedhin, laakiinse wuxuu inoogu yeedhay quduusnaan."
                },
                "8": {
                    "verse_nr": "8",
                    "verse": "Sidaas daraaddeed kii diidaa, dad ma diido, wuxuuse diidaa Ilaaha idin siiya Ruuxiisa Quduuska ah."
                },
                "9": {
                    "verse_nr": "9",
                    "verse": "Laakiinse xagga jacaylka walaalaha loo qabo uma aad baahnidin in wax laydiin soo qoro, maxaa yeelay, idinka qudhiinnaba Ilaah baa idin baray in midkiinba midka kale jeclaado."
                },
                "10": {
                    "verse_nr": "10",
                    "verse": "Waayo, sidaasaad jeceshihiin kulli walaalaha jooga Makedoniya oo dhan. Laakiin waxaannu idinku waaninaynaa, walaalayaalow, inaad intaas aad uga sii badisaan,"
                },
                "11": {
                    "verse_nr": "11",
                    "verse": "oo aad u dadaashaan inaad nabdoonaataan, oo aad dantiinna ku joogtaan oo aad gacmihiinna ku shaqaysaan, sidaannu idinkugu amarnay;"
                },
                "12": {
                    "verse_nr": "12",
                    "verse": "inaad sida idiin eg ugu socotaan xagga kuwa dibadda jooga, oo aydnaan waxba u baahnaan."
                },
                "13": {
                    "verse_nr": "13",
                    "verse": "Imaatinka Rabbiga - Laakiin walaalayaalow, dooni mayno inaad jaahil ka ahaataan waxa ku saabsan kuwii dhintay ee waxaannu doonaynaa inaydnaan calool xumaan sida kuwa kale oo aan rajo lahayn."
                },
                "14": {
                    "verse_nr": "14",
                    "verse": "Waayo, haddaynu rumaysan nahay in Ciise dhintay oo haddana soo sara kacay, de sidaas oo kalaa kuwii Ciise rumaysnaa oo dhintay Ilaah la keeni doonaa isaga."
                },
                "15": {
                    "verse_nr": "15",
                    "verse": "Waayo, tan waxaannu idiinku leennahay ereyga Rabbiga in kuweenna nool oo hadha ilaa imaatinka Rabbiga, sinaba ugama hor mari doonno kuwii dhintay."
                },
                "16": {
                    "verse_nr": "16",
                    "verse": "Maxaa yeelay, Rabbiga qudhiisu samaduu kala soo degi doonaa qaylo iyo codka malaa&#39;igta sare iyo buunka Ilaah, kolkaasay kuwii Masiixa rumaysnaa oo dhintay horta soo kici doonaan,"
                },
                "17": {
                    "verse_nr": "17",
                    "verse": "dabadeedna kuweenna nool oo hadha ayaa iyaga kor loola qaadi doonaa daruuraha dhexdooda inaynu Rabbiga hawada kula kulanno, oo sidaasaynu Rabbiga weligeen ula joogi doonnaa."
                },
                "18": {
                    "verse_nr": "18",
                    "verse": "Sidaas daraaddeed hadalladan midkiinba midka kale ha ugu qalbi qabowjiyo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Walaalayaalow, uma baahnidin in laydiin soo qoro wax ku saabsan wakhtiyada iyo xilliyada."
                },
                "2": {
                    "verse_nr": "2",
                    "verse": "Waayo, idinka qudhiinnuba qummaati baad u garanaysaan inay maalinta Rabbigu u imanayso sida tuug habeen u yimaado."
                },
                "3": {
                    "verse_nr": "3",
                    "verse": "Markay leeyihiin, Waa nabad iyo salaamad, kolkaasaa filashola&#39;aan halaaggu u qaban doonaa sida fooshu naag uur leh u qabato; iyaguna sinaba ugama baxsan doonaan."
                },
                "4": {
                    "verse_nr": "4",
                    "verse": "Laakiinse idinku, walaalayaalow, gudcur kuma jirtaan in maalintaasu sida tuug idiin qabato."
                },
                "5": {
                    "verse_nr": "5",
                    "verse": "Waayo, kulligiin waxaad tihiin carruurta nuurka iyo carruurta maalinnimada, innagu ma nihin kuwa habeennimada iyo gudcurka;"
                },
                "6": {
                    "verse_nr": "6",
                    "verse": "sidaas daraaddeed yeynan seexan sida kuwa kale yeelaan, laakiinse aan soo jeedno oo aan feeyignaanno."
                },
                "7": {
                    "verse_nr": "7",
                    "verse": "Waayo, kuwa seexdaa habeenkay seexdaan, kuwa sakhraamaana habeenkay sakhraamaan."
                },
                "8": {
                    "verse_nr": "8",
                    "verse": "Laakiin innagoo kuwa maalinta ah aan feeyignaanno, oo gashanno hubka laabta oo rumaysadka iyo jacaylka ah iyo koofiyadda rajada badbaadada ah."
                },
                "9": {
                    "verse_nr": "9",
                    "verse": "Waayo, Ilaah inooma uu dooran cadhada, laakiinse wuxuu inoo doortay inaynu ku badbaadno Rabbigeenna Ciise Masiix,"
                },
                "10": {
                    "verse_nr": "10",
                    "verse": "kan inoo dhintay, inaynu la wada noolaanno isaga, haddaynu nool nahay iyo haddaynu dhimannoba."
                },
                "11": {
                    "verse_nr": "11",
                    "verse": "Sidaas daraaddeed midkiinba midka kale ha dhiirrigeliyo oo ha dhiso sidaad yeelaysaan oo kale."
                },
                "12": {
                    "verse_nr": "12",
                    "verse": "Waanada Iyo Dhammaadka - Laakiinse waxaannu idinka baryaynaa, walaalayaalow, inaad maamuustaan kuwa idinku dhex hawshooda, oo xagga Rabbiga idinkaga sarreeya oo idinla taliya;"
                },
                "13": {
                    "verse_nr": "13",
                    "verse": "oo aad iyaga aad iyo aad jacayl ugu derejaysaan shuqulkooda aawadiis. Nabad ku wada jooga."
                },
                "14": {
                    "verse_nr": "14",
                    "verse": "Oo waannu idin waaninaynaa, walaalayaalow, Kuwa si aan hagaagsanayn u socda la taliya, oo kuwa qalbi jabay dhiirigeliya, oo kuwa itaalka yar garab siiya, oo dadka oo dhanna u dulqaata."
                },
                "15": {
                    "verse_nr": "15",
                    "verse": "Iska jira inaan midkiinna midka kale shar shar uga celin; laakiinse kol kasta wax wanaagsan ha ugu dadaalo, oo dadka oo dhanna ha ugu dadaalo."
                },
                "16": {
                    "verse_nr": "16",
                    "verse": "Had iyo goorba farxa."
                },
                "17": {
                    "verse_nr": "17",
                    "verse": "Joogsila&#39;aanna tukada."
                },
                "18": {
                    "verse_nr": "18",
                    "verse": "Wax walbana mahad ka naqa, waayo, taasu waxay idiin tahay doonista Ilaah xagga Ciise Masiix."
                },
                "19": {
                    "verse_nr": "19",
                    "verse": "Ruuxa ha deminina."
                },
                "20": {
                    "verse_nr": "20",
                    "verse": "Wax sii sheegiddana ha quudhsanina."
                },
                "21": {
                    "verse_nr": "21",
                    "verse": "Wax walba tijaabiya, waxa fiicanna xajiya."
                },
                "22": {
                    "verse_nr": "22",
                    "verse": "Wax kasta oo shar u egna ka fogaada."
                },
                "23": {
                    "verse_nr": "23",
                    "verse": "Ilaaha nabadda qudhiisu quduus ha idinka wada dhigo, oo ruuxiinna iyo naftiinna iyo jidhkiinna dhammaan ha la wada ilaaliyo, iyagoo ceeb la&#39; markii Rabbigeenna Ciise Masiix yimaado."
                },
                "24": {
                    "verse_nr": "24",
                    "verse": "Kan idiin yeedhaa waa aamin, wuuna samayn doonaa."
                },
                "25": {
                    "verse_nr": "25",
                    "verse": "Walaalayaalow, noo soo duceeya."
                },
                "26": {
                    "verse_nr": "26",
                    "verse": "Walaalaha oo dhanna dhunkasho quduus ah ku salaama."
                },
                "27": {
                    "verse_nr": "27",
                    "verse": "Rabbigaan idinku dhaarinayaaye, Warqaddan ha loo akhriyo walaalaha oo dhan."
                },
                "28": {
                    "verse_nr": "28",
                    "verse": "Nimcada Rabbigeenna Ciise Masiix ha idinla jirto."
                }
            }
        }
    }
}