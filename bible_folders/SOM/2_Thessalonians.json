{
    "version": "SOM",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "WARQADDII LABAAD EE RASUUL BAWLOS U QORAY DADKIITESALONIIKA Salaan - Annagoo ah Bawlos iyo Silwanos iyo Timoteyos waxaannu warqaddan u qoraynaa dadka Tesaloniika kiniisaddooda oo ku jirta Ilaaha Aabbaha ah iyo Rabbi Ciise Masiix."
                },
                "2": {
                    "verse_nr": "2",
                    "verse": "Nimco ha idinla jirto iyo nabad ka timaada Ilaaha Aabbaha ah iyo Rabbi Ciise Masiix."
                },
                "3": {
                    "verse_nr": "3",
                    "verse": "Xukunka Dhici Doona Markii Ciise Masiix Yimaado - Waxaa nagu waajib ah, walaalayaalow, inaannu mar walba aawadiin Ilaah ugu mahadnaqno, sida noo eg, maxaa yeelay, rumaysadkiinnu aad buu u kordhayaa, jacaylka aad kulligiin isu qabtaanna waa badnaanayaa."
                },
                "4": {
                    "verse_nr": "4",
                    "verse": "Sidaas daraaddeed waxaannu idinku faannaa kiniisadaha Ilaah dhexdooda, waana dulqaadashadiinna iyo rumaysadkiinna aad ku dhex leedihiin silecyada iyo dhibaatooyinka aad u adkaysataan oo dhan."
                },
                "5": {
                    "verse_nr": "5",
                    "verse": "Taasu waxay muujisaa xukunka xaqa ah ee Ilaah, in laydinku tiriyo kuwo istaahila boqortooyada Ilaah, tan aad daraaddeed u xanuunsataan."
                },
                "6": {
                    "verse_nr": "6",
                    "verse": "Waayo, xagga Ilaah waa xaq inuu dhib ugu abaalgudo kuwa idin dhiba,"
                },
                "7": {
                    "verse_nr": "7",
                    "verse": "iyo inuu kuwiinna la dhibay nala kiin nasiyo markii Rabbi Ciise samada ka muuqdo, isagoo wata malaa&#39;igaha xooggiisa"
                },
                "8": {
                    "verse_nr": "8",
                    "verse": "oo dab ololaya ku jira, oo ka aargudanaya kuwa aan Ilaah aqoon iyo kuwa aan addeecin injiilka Rabbigeenna Ciise Masiix."
                },
                "9": {
                    "verse_nr": "9",
                    "verse": "Waxaa lagu ciqaabi doonaa halaag weligiis ah, oo waxaa laga gooyn doonaa Rabbiga hortiisa iyo ammaanta xooggiisa,"
                },
                "10": {
                    "verse_nr": "10",
                    "verse": "markuu yimaado maalintaas in isaga lagu ammaano quduusiintiisa oo lagula yaabo kuwii rumaystay oo dhan, maxaa yeelay, markhaatifurkayagii aan idiin sheegnay waa la rumaystay."
                },
                "11": {
                    "verse_nr": "11",
                    "verse": "Sababtaas daraaddeed mar walba waannu idiin ducaynaa in Ilaaheen idinka dhigo kuwa istaahila yeedhistiisa oo uu xoog ku dhammeeyo doonis kasta oo wanaag ah iyo shuqulka rumaysadka,"
                },
                "12": {
                    "verse_nr": "12",
                    "verse": "in magaca Rabbi Ciise dhexdiinna lagu ammaano, idinkana in laydinku dhex ammaano isaga, sida nimcada Ilaaheenna iyo Rabbi Ciise Masiix ay tahay."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ninka Dembiga Oo Ilaah Isku Sheegi Doono - Xagga Rabbi Ciise Masiix imaatinkiisa iyo ururkeenna aynu la kulmi doonno isaga, waxaannu idinka baryaynaa, walaalayaalow,"
                },
                "2": {
                    "verse_nr": "2",
                    "verse": "inaan caqligiinnu dhaqso u qasmin ama aydnaan ku argaggixin ruux, ama hadal, ama warqad sida mid annagu aannu soo dirnay, sidii iyadoo maalintii Rabbigu hadda joogto."
                },
                "3": {
                    "verse_nr": "3",
                    "verse": "Sinaba yaan laydiin khiyaanayn, waayo, maalintaasu ma iman doonto ilamaa horta Ilaah laga fallaagoobo, oo la muujiyo ninka dembiga oo ah wiilka halaagga,"
                },
                "4": {
                    "verse_nr": "4",
                    "verse": "kan ka geesta ah oo iska sarraysiiya wax alla waxa Ilaah la yidhaahdo oo dhan iyo waxa la caabudo oo dhan, oo sidaasuu u dhex fadhiistaa macbudka Ilaah isagoo qudhiisu Ilaah iska dhigaya."
                },
                "5": {
                    "verse_nr": "5",
                    "verse": "Miyeydnaan xusuusnayn inaan waxyaalahan idiin sheegay markii aan weli idinla joogay?"
                },
                "6": {
                    "verse_nr": "6",
                    "verse": "Haatan waad garanaysaan waxa joojinaya in isaga wakhtigiisa la muujiyo."
                },
                "7": {
                    "verse_nr": "7",
                    "verse": "Waayo, qarsoodiga dembigu haatan waa shaqaynayaa, laakiin kan haddeer joojinayaa wuxuu joojinayaa ilaa jidka laga qaado isaga."
                },
                "8": {
                    "verse_nr": "8",
                    "verse": "Markaas waxaa la muujin doonaa sharcilaawaha, kan Rabbi Ciise ku halligi doono neefta afkiisa, oo imaatinka muuqashadiisa uu ku baabbi&#39;in doono."
                },
                "9": {
                    "verse_nr": "9",
                    "verse": "Kaas imaatinkiisu waa sida shuqul Shayddaan oo leh xoog iyo calaamooyin iyo cajaa&#39;ibyo been ah oo dhan,"
                },
                "10": {
                    "verse_nr": "10",
                    "verse": "iyo khiyaanada xaqdarrada oo dhan. Waxaana leh kuwa lumaya, maxaa yeelay, waxay diideen inay runta jeclaadaan oo ay sidaas u badbaadaan."
                },
                "11": {
                    "verse_nr": "11",
                    "verse": "Oo sababtaas daraaddeed ayaa Ilaah ugu soo diraa wax qalad kaga dhex shaqeeya si ay been u rumaystaan,"
                },
                "12": {
                    "verse_nr": "12",
                    "verse": "in kuwa aan runta rumaysan, laakiinse xaqdarrada ku farxay, kulligood la wada xukumo."
                },
                "13": {
                    "verse_nr": "13",
                    "verse": "Waxaa Laydiin Doortay Badbaado - Laakiin waxaa nagu waajib ah inaannu mar walba aawadiin Ilaah ugu mahadnaqno, walaalayaasha Rabbigu jecel yahayow, waayo, waxaa Ilaah bilowgii idiin doortay badbaado ka timaada Ruuxa quduus idinka dhigaya, iyo rumaysadka runta,"
                },
                "14": {
                    "verse_nr": "14",
                    "verse": "tan uu idiinku yeedhay injiilkayaga inaad heshaan ammaanta Rabbigeenna Ciise Masiix."
                },
                "15": {
                    "verse_nr": "15",
                    "verse": "Sidaas daraaddeed, walaalayaalow, xoogaysta, oo cilmigii laydin baray xajista, ha noqoto wixii hadal laydinku baray ama wixii warqaddayada laydinku baraye."
                },
                "16": {
                    "verse_nr": "16",
                    "verse": "Rabbigeenna Ciise Masiix qudhiisa iyo Ilaaha Aabbeheen ah, kan ina jeclaaday oo nimcadiisa inagu siiyey dhiirranaanta weligeed ah iyo rajada wanaagsan,"
                },
                "17": {
                    "verse_nr": "17",
                    "verse": "qalbiyadiinna ha dhiirrigeliyo oo ha ku xoogeeyo shuqul iyo hadal walba oo wanaagsan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Noo Soo Duceeya - Ugu dambaysta, walaalayaalow, waxaan idinku leeyahay, Noo soo duceeya in ereyga Rabbigu dhaqso u faafo oo loo ammaano sida dhexdiinna loogu ammaano,"
                },
                "2": {
                    "verse_nr": "2",
                    "verse": "oo lanaga badbaadiyo dadka qalloocan oo sharka ah, waayo, rumaysad lama wada laha."
                },
                "3": {
                    "verse_nr": "3",
                    "verse": "Laakiinse Rabbigu waa aamin; wuuna idin xoogayn doonaa, sharkana wuu idinka ilaalin doonaa."
                },
                "4": {
                    "verse_nr": "4",
                    "verse": "Xaggiinnana Rabbiga waannu aaminsan nahay inaad samaysaan oo aad samayn doontaan wixii aannu idinku amarno."
                },
                "5": {
                    "verse_nr": "5",
                    "verse": "Rabbigu qalbiyadiinna ha ku toosiyo jacaylka Ilaah iyo dulqaadashada Masiixa."
                },
                "6": {
                    "verse_nr": "6",
                    "verse": "Waxaa Waajib Ah In La Shaqaysto - Hadda walaalayaalow, waxaannu magaca Rabbigeenna Ciise Masiix idinku amraynaa inaad ka fogaataan walaal kasta oo si aan hagaagsanayn u socda oo aan ku soconayn cilmigii ay naga heleen."
                },
                "7": {
                    "verse_nr": "7",
                    "verse": "Waayo, idinka qudhiinnuba waad garanaysaan sida idinku waajibka ah inaad nagu dayataan; waayo, si aan hagaagsanayn uma aannu socon markaannu idin dhex joognay."
                },
                "8": {
                    "verse_nr": "8",
                    "verse": "Ninnana kama aannu cunin kibis aannan wax ka bixin, laakiin dhib iyo daal ayaannu ku shaqaysannay habeen iyo maalinba inaannan midkiinna culaysin;"
                },
                "9": {
                    "verse_nr": "9",
                    "verse": "mana aha inaannan amar u lahayn, laakiinse waa inaannu masaal idiin noqonno oo aad nagu dayataan."
                },
                "10": {
                    "verse_nr": "10",
                    "verse": "Waayo, xataa markaannu idinla joognay, waxaannu idinku amarnay, Mid hadduusan doonayn inuu shaqeeyo yuusan waxba cunin."
                },
                "11": {
                    "verse_nr": "11",
                    "verse": "Laakiin waxaannu maqalnay inay idin dhex joogaan kuwo si aan hagaagsanayn u socda oo aan innaba shaqayn, laakiin axwaalka dadka kale faraggeliya."
                },
                "12": {
                    "verse_nr": "12",
                    "verse": "Kuwa caynkaas ah waxaannu Rabbi Ciise Masiix ku amraynaa oo ku waaninaynaa inay xasilloonaan ku shaqaystaan oo kibistooda cunaan."
                },
                "13": {
                    "verse_nr": "13",
                    "verse": "Idinkuse, walaalayaalow, wanaagfallidda ha ka qalbi jabina."
                },
                "14": {
                    "verse_nr": "14",
                    "verse": "Haddii nin addeeci waayo waxaannu warqaddan ku qornay, ninkaas iska jira oo ha raacina si uu isugu yaxyaxo."
                },
                "15": {
                    "verse_nr": "15",
                    "verse": "Weliba sida cadow ha ula macaamiloonina, laakiin sida walaalkiin u waaniya."
                },
                "16": {
                    "verse_nr": "16",
                    "verse": "Duco - Haddaba Rabbiga nabadda qudhiisu mar walba si kasta nabad ha idiin siiyo. Rabbigu kulligiin ha idinla jiro."
                },
                "17": {
                    "verse_nr": "17",
                    "verse": "Anigoo Bawlos ah ayaan salaantan gacantayda ku qorayaa; waana u calaamo warqad kasta oo tayda ah. Sidaasaan u qoraa."
                },
                "18": {
                    "verse_nr": "18",
                    "verse": "Nimcada Rabbigeenna Ciise Masiix ha idinla jirto kulligiin."
                }
            }
        }
    }
}