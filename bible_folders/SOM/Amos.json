{
    "version": "SOM",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "CAAMOOS - Kuwanu waa erayadii Caamoos oo ka mid ahaa xoolojirkii reer Teqooca, iyo wixii uu arkay oo ku saabsanaa dalka Israa&#39;iil wakhtigii uu Cusiyaah dalka Yahuudah boqorka ka ahaa, iyo wakhtigii uu Yaaraabcaam ina Yoo&#39;aash dalka Israa&#39;iil boqorka ka ahaa, muddo laba sannadood ka horraysay dhulgariirkii."
                },
                "2": {
                    "verse_nr": "2",
                    "verse": "Oo isagu wuxuu yidhi, Rabbigu Buur Siyoon buu ka qaylin doonaa, oo codkiisuu Yeruusaalem kaga hadli doonaa, kolkaasay daaqsiimaha adhijirradu barooran doonaan, oo Buur Karmel dhaladeeduna way engegi doontaa."
                },
                "3": {
                    "verse_nr": "3",
                    "verse": "Xukunka Derisyada Israa&#39;iil - Rabbigu wuxuu leeyahay, Saddex iyo weliba afar xadgudub oo ay reer Dimishaq sameeyeen aawadood ayaanan ciqaabtooda uga noqonaynin, maxaa yeelay, iyagu waxay reer Gilecaad kula tunteen alaab bir ah oo hadhuudh lagula tunto."
                },
                "4": {
                    "verse_nr": "4",
                    "verse": "Laakiinse dab baan u soo diri doonaa guriga Xasaa&#39;eel, oo wuxuu wada laasan doonaa daaraha waaweyn oo Benhadad."
                },
                "5": {
                    "verse_nr": "5",
                    "verse": "Rabbigu wuxuu leeyahay, Qataarkii albaabka Dimishaq waan jebin doonaa, oo waxaan dooxada Aawen ka wada baabbi&#39;in doonaa dadka deggan, oo weliba kan haysta usha boqornimada ayaan reer Ceeden ka gooyn doonaa, oo dadka Suuriyana maxaabiis ahaan baa loogu kaxaysan doona Qiir."
                },
                "6": {
                    "verse_nr": "6",
                    "verse": "Rabbigu wuxuu leeyahay, Saddex iyo weliba afar xadgudub oo ay reer Gaasa sameeyeen aawadood ayaanan ciqaabtooda uga noqonaynin, maxaa yeelay, iyagu dadkii oo dhan ayay maxaabiis ahaan u kaxaysteen si ay ugu gacangeliyaan reer Edom."
                },
                "7": {
                    "verse_nr": "7",
                    "verse": "Laakiinse dab baan ku soo dayn doonaa derbiga Gaasa, oo wuxuu laasan doonaa daaraheeda waaweyn."
                },
                "8": {
                    "verse_nr": "8",
                    "verse": "Sayidka Rabbiga ahu wuxuu leeyahay, Waxaan Ashdood ka wada baabbi&#39;in doonaa dadka deggan, oo weliba kan haysta usha boqornimada ayaan reer Ashqeloon ka gooyn doonaa, oo waxaan gacantayda ku soo jeedin doonaa reer Ceqroon, oo kuwa reer Falastiin ka hadhayna way wada baabbi&#39;i doonaan."
                },
                "9": {
                    "verse_nr": "9",
                    "verse": "Rabbigu wuxuu leeyahay, Saddex iyo weliba afar xadgudub oo ay reer Turos sameeyeen aawadood ayaanan ciqaabtooda uga noqonaynin, maxaa yeelay, iyagu dadkii oo dhan ayay u gacangeliyeen reer Edom, oo soo mana ay xusuusan axdigii walaalnimada."
                },
                "10": {
                    "verse_nr": "10",
                    "verse": "Laakiinse dab baan ku soo dayn doonaa derbiga Turos, oo wuxuu wada laasan doonaa daaraheeda waaweyn."
                },
                "11": {
                    "verse_nr": "11",
                    "verse": "Rabbigu wuxuu leeyahay, Saddex iyo weliba afar xadgudub oo ay reer Edom sameeyeen aawadood ayaanan ciqaabtooda uga noqonaynin, maxaa yeelay, iyagu walaalahood bay seef ku eryadeen, oo way iska xooreen naxariis oo dhan, oo xanaaqoodiina had iyo goorba bay la qarxeen, oo cadho bay la gubanayeen weligoodba."
                },
                "12": {
                    "verse_nr": "12",
                    "verse": "Laakiinse dab baan ku soo dayn doonaa Teemaan, oo wuxuu wada laasan doonaa daaraha waaweyn oo Bosraah."
                },
                "13": {
                    "verse_nr": "13",
                    "verse": "Rabbigu wuxuu leeyahay, Saddex amase afar xadgudub oo ay reer Cammoon sameeyeen aawadood ayaanan ciqaabtooda uga noqonaynin, maxaa yeelay, iyagu waxay dooxeen naagihii uurka lahaa oo reer Gilecaad si ay xudduudkooda u ballaadhsadaan aawadeed."
                },
                "14": {
                    "verse_nr": "14",
                    "verse": "Laakiinse dab baan ku soo dayn doonaa derbiga Rabbaah, oo wuxuu wada laasan doonaa daaraheeda waaweyn, oo maalinta dagaalka waa la qaylin doonaa, oo maalinta dabaysha cirwareentana duufaan baa ku dhici doona."
                },
                "15": {
                    "verse_nr": "15",
                    "verse": "Rabbigu wuxuu leeyahay, Boqorkooda maxaabiis ahaan baa loo kaxaysan doonaa isaga iyo amiirradiisaba."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Rabbigu wuxuu leeyahay, Saddex iyo weliba afar xadgudub oo ay reer Moo&#39;aab sameeyeen aawadood ayaanan ciqaabtooda uga noqonaynin, maxaa yeelay, iyagu waxay gubeen lafihii boqorka reer Edom ilaa ay nuurad noqdeen."
                },
                "2": {
                    "verse_nr": "2",
                    "verse": "Laakiinse dab baan ku soo dayn doonaa dalka Moo&#39;aab, oo wuxuu wada laasan doonaa daaraha waaweyn oo Qiryood, oo reer Moo&#39;aab waxay ku dhiman doonaan buuq iyo qaylo iyo buun dhawaaqiis."
                },
                "3": {
                    "verse_nr": "3",
                    "verse": "Oo Rabbigu wuxuu leeyahay, Anigu xaakinka waan ka baabbi&#39;in doonaa dalka Moo&#39;aab dhexdiisa, oo amiirradiisa oo dhanna waan la layn doonaa."
                },
                "4": {
                    "verse_nr": "4",
                    "verse": "Rabbigu wuxuu leeyahay, Saddex iyo weliba afar xadgudub oo ay dadka Yahuudah sameeyeen aawadood ayaanan ciqaabtooda uga noqonaynin, maxaa yeelay, iyagu sharcigii Rabbiga way diideen, oo qaynuunnadiisiina ma ay xajin, oo beentoodii baa iyaga qaladday, taasoo ay awowayaashoodba daba socon jireen."
                },
                "5": {
                    "verse_nr": "5",
                    "verse": "Laakiinse dab baan ku soo dayn doonaa dalka Yahuudah, oo wuxuu wada laasan doonaa daaraha waaweyn oo Yeruusaalem."
                },
                "6": {
                    "verse_nr": "6",
                    "verse": "Xukunka Israa&#39;iil - Rabbigu wuxuu leeyahay, Saddex iyo weliba afar xadgudub oo ay dadka Israa&#39;iil sameeyeen aawadood ayaanan ciqaabtooda uga noqonaynin, maxaa yeelay, kii xaqa ahaa lacag bay ku iibiyeen, oo kii baahnaana waxay ku iibiyeen laba kabood."
                },
                "7": {
                    "verse_nr": "7",
                    "verse": "Aad bay u damacsan yihiin inay arkaan boodhka dhulka ee kor saaran madaxa masaakiinta, wayna qalloociyaan jidka kuwa camalka qabow. Oo nin iyo aabbihiisba waxay u wada galaan isku gabadh, oo sidaasay magacayga quduuska ah ku nijaaseeyaan."
                },
                "8": {
                    "verse_nr": "8",
                    "verse": "Oo meel kasta oo allabariba agteed waxay ku jiifsadaan dhar rahmad loo qaatay, oo guriga Ilaahoodna waxay ku dhex cabbaan khamrigii kuwa la ganaaxay."
                },
                "9": {
                    "verse_nr": "9",
                    "verse": "Laakiin anigu hortoodaan ka baabbi&#39;iyey kii reer Amor oo sarajooggiisu ahaa sida sarajoogga geedaha kedarka la yidhaahdo, oo u xoogga badnaa sida geedaha alloonka la yidhaahdo, oo weliba midhihiisii waan ka baabbi&#39;iyey xagga sare, oo xididdadiisiina waan ka baabbi&#39;iyey xagga hoose."
                },
                "10": {
                    "verse_nr": "10",
                    "verse": "Oo weliba dalkii Masar waan idinka soo bixiyey, oo afartan sannadood ayaan cidladii idinku hor kacayay, si aad u hantidaan dalkii reer Amor."
                },
                "11": {
                    "verse_nr": "11",
                    "verse": "Oo wiilashiinnii waxaan ka kiciyey nebiyo, oo barbaarradiinniina waxaan ka kiciyey kuwa Nadiirrada ah ee Ilaah loo soocay. Dadka Israa&#39;iilow, sow saas ma aha? ayaa Rabbigu leeyahay."
                },
                "12": {
                    "verse_nr": "12",
                    "verse": "Laakiinse idinku Nadiirradii waxaad siiseen khamri ay cabbaan, oo nebiyadiina intaad amarteen ayaad ku tidhaahdeen, Innaba waxba ha sii sheegina."
                },
                "13": {
                    "verse_nr": "13",
                    "verse": "Bal eega, hoostiina baan ugu hoos riixmay sida gaadhiga xidhmooyin bal ah ka buuxan u riixmo."
                },
                "14": {
                    "verse_nr": "14",
                    "verse": "Kan dheereeyaa ma carari kari doono, oo kan xoogga badanuna xooggiisa kuma adkaan doono, oo kan itaalka badanuna isma samatabbixin doono,"
                },
                "15": {
                    "verse_nr": "15",
                    "verse": "oo kan qaansada haystaana isma taagi doono, oo kan cagaha ka dheereeyaana isma samatabbixin doono, oo kii faras ku joogaana isma samatabbixin doono,"
                },
                "16": {
                    "verse_nr": "16",
                    "verse": "oo kuwa xoogga leh kii ugu geesinimo badanuna maalintaas wuu carari doonaa isagoo qaawan, ayaa Rabbigu leeyahay."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Israa&#39;iil Oo Lagu Yeeray Markhaatiyaal Ka Gees Ah - Reer binu Israa&#39;iilow, bal maqla eraygan Rabbigu idinkaga hadlay. Waxaan kaga hadlay dadkii aan dalka Masar ka soo bixiyey oo dhan, anigoo leh,"
                },
                "2": {
                    "verse_nr": "2",
                    "verse": "Idinka oo keliya ayaan idinka iqiin qolooyinka dhulka deggan oo dhan, haddaba xumaatooyinkiinnii oo dhan ayaan idiin ciqaabi doonaa."
                },
                "3": {
                    "verse_nr": "3",
                    "verse": "Laba qof miyey wada socdaan haddaanay heshiis ahayn?"
                },
                "4": {
                    "verse_nr": "4",
                    "verse": "Aar miyuu duudda ka ciyaa, hadduusan raq haysan? Aaran libaax miyuu bohoshiisa ka qayliyaa, hadduusan waxba soo qaadan?"
                },
                "5": {
                    "verse_nr": "5",
                    "verse": "Shimbiru miyey dabin dhulka ku kor yaal ku dhici kartaa, haddaan siriq loo dhigin? Dabin miyuu dhulka ka boodda isagoo aan innaba wax qabsan?"
                },
                "6": {
                    "verse_nr": "6",
                    "verse": "Haddiise magaalo buun laga dhex afuufo, miyaan dadku cabsan? Miyaa belaayo magaalo ku dhacdaa, haddaan Rabbigu saas ku samayn?"
                },
                "7": {
                    "verse_nr": "7",
                    "verse": "Sida xaqiiqada ah Sayidka Rabbiga ahu waxba ma samayn doono, inuu qarsoodiga u muujiyo addoommadiisa nebiyada ah mooyaane."
                },
                "8": {
                    "verse_nr": "8",
                    "verse": "Aarkii waa ciyey, haddaba bal yaan cabsanayn? Sayidka Rabbiga ahu waa hadlay, haddaba bal yaa wax sii sheegi waayaya?"
                },
                "9": {
                    "verse_nr": "9",
                    "verse": "Warkan ka dhex naadiya daaraha waaweyn ee Ashdood ku yaal iyo daaraha waaweyn ee dalka Masar ku dhex yaalba, oo waxaad tidhaahdaan, War waxaad ku soo shirtaan buuraha Samaariya korkooda, oo bal eega buuqa weyn oo halkaas ku jira, iyo dulmiga ku dhex jira."
                },
                "10": {
                    "verse_nr": "10",
                    "verse": "Waayo, Rabbigu wuxuu leeyahay, Kuwa daarahooda waaweyn ku soo urursadaa wixii xoog iyo tuugnimo lagu soo dhacay ma ay gartaan si ay wax qumman u sameeyaan."
                },
                "11": {
                    "verse_nr": "11",
                    "verse": "Haddaba Sayidka Rabbiga ahu wuxuu leeyahay, Cadow baa dalka hareerayn doona, oo isna xooggiinna wuu idinka qaadi doonaa, oo daarihiinna waaweynna waa la wada dhici doonaa."
                },
                "12": {
                    "verse_nr": "12",
                    "verse": "Rabbigu wuxuu leeyahay, Sida adhijirku afka libaaxa uga badbaadiyo laba lugood, amase dheg go&#39;eed, saasoo kalaa loo badbaadin doonaa dadka Israa&#39;iil ee Samaariya deggan oo ku fadhiya sariirta rukunkeeda iyo gogosha barkimaheeda xariirta ah."
                },
                "13": {
                    "verse_nr": "13",
                    "verse": "Sayidka Rabbiga ah oo ah Ilaaha ciidammadu wuxuu leeyahay, Maqla oo ku markhaati fura reerka Yacquub."
                },
                "14": {
                    "verse_nr": "14",
                    "verse": "Maalinta aan dadka Israa&#39;iil xadgudubyadooda u ciqaabi doono ayaan weliba meelaha allabariga ee Beytel baabbi&#39;in doonaa, oo meelaha allabariga geesahooda ka taagan waa la wada jari doonaa, oo dhulkay ku soo dhici doonaan."
                },
                "15": {
                    "verse_nr": "15",
                    "verse": "Oo Rabbigu wuxuu leeyahay, Waan dumin doonaa guryaha gabowga iyo guryaha kulaylkaba, oo guryaha foolmaroodiga ahuna way wada baabbi&#39;i doonaan, oo daaraha waaweynuna way wada dhammaan doonaan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Israa&#39;iil Ilaah Uma Ay Soo Noqon - Eraygan maqla, kuwiinnan ah sacaha Baashaan oo buurta Samaariya jooga, oo masaakiinta dulma, oo kuwa baahan cadaadiya, oo sayidyadooda ku yidhaahda, Wax noo keena, oo kaalaya aan cabnee."
                },
                "2": {
                    "verse_nr": "2",
                    "verse": "Sayidka Rabbiga ahu wuxuu ku dhaartay quduusnimadiisa, isagoo leh, Bal eega, waxaa iman doona wakhti laydinkula tegi doona qabatooyin, oo jillaabbo baa lagu qabsan doonaa kuwiinna hadhay."
                },
                "3": {
                    "verse_nr": "3",
                    "verse": "Oo Rabbigu wuxuu leeyahay, Midkiin kastaaba meelaha jajaban buu ka soo dusi doonaa hortiisa, oo waxaad isku tuuri doontaan Harmoon."
                },
                "4": {
                    "verse_nr": "4",
                    "verse": "Beytel kaalaya, oo xadgudba, Gilgaal kaalaya, oo xadgudubyo sii badiya, oo subax walba allabaryadiinna keena, oo marba saddexdii maalmood waxaad keentaa meeltobnaadyadiinna."
                },
                "5": {
                    "verse_nr": "5",
                    "verse": "Oo allabari mahadnaqid ah ka bixiya wixii la khamiiriyey, oo waxaad ku dhawaaqdaan oo naadisaan qurbaanno ikhtiyaar loo keeno, waayo, saasaad jeceshihiin, dadka Israa&#39;iilow, ayaa Sayidka Rabbiga ahu leeyahay."
                },
                "6": {
                    "verse_nr": "6",
                    "verse": "Rabbigu wuxuu leeyahay, Magaalooyinkiinna oo dhan waxaan idinku siiyey ilko nadiifsan oo ka timaado cuntola&#39;aan ka dhacda meelihiinna oo dhan, laakiinse iima aydaan soo noqon."
                },
                "7": {
                    "verse_nr": "7",
                    "verse": "Oo anna roobkii waan idinka ceshaday markii ay saddex bilood ka hadhay xilligii beergoosashada, oo magaalo baan roob ku di&#39;iyey, magaalo kalena roob kuma aan di&#39;in. Roob baa meel ku da&#39;ay, oo meeshii aan roobku ku di&#39;inna way engegtay."
                },
                "8": {
                    "verse_nr": "8",
                    "verse": "Sidaas daraaddeed laba ama saddex magaalo ayaa magaalo u soo wareegay inay biyo ka cabbaan aawadeed, oo kamana ay wabxin, laakiinse iima aydaan soo noqon ayaa Rabbigu leeyahay."
                },
                "9": {
                    "verse_nr": "9",
                    "verse": "Waxaan idinku dhuftay beera-engeeg iyo caariyaysi, oo beerihiinnii badnaa, iyo beercanabyadiinnii, iyo dhirtiinnii berdaha ahayd, iyo dhirtiinnii saytuunka ahaydba waxaa wada laasatay koronkorrada, laakiinse iima aydaan soo noqon ayaa Rabbigu leeyahay."
                },
                "10": {
                    "verse_nr": "10",
                    "verse": "Waxaan idinku soo dhex daayay cudur belaayo sidaan Masar ugu soo daayay oo kale. Barbaarradiinnii seef waan ku laayay, oo fardihiinniina waan wada kaxaystay, oo waxaan ka dhigay in qudhunkii xeradiinnu uu xataa soo gaadho sankiinna dulalkiisa, laakiinse iima aydaan soo noqon ayaa Rabbigu leeyahay."
                },
                "11": {
                    "verse_nr": "11",
                    "verse": "Oo qaarkiin waan u afgembiyey sidii markii Ilaah u afgembiyey Sodom iyo Gomora, oo idinna waxaad ahaydeen sidii qori ololaya oo dab laga soo dhiftay, laakiinse iima aydaan soo noqon ayaa Rabbigu leeyahay."
                },
                "12": {
                    "verse_nr": "12",
                    "verse": "Haddaba dadka Israa&#39;iilow, sidaasaan idinku samayn doonaa, oo waxan aan idinku samayn doona aawadeed isu diyaariya inaad Ilaahiinna la kulantaan, dadka Israa&#39;iilow."
                },
                "13": {
                    "verse_nr": "13",
                    "verse": "Waayo, bal eega, kan buuraha sameeya, oo dabaysha uuma, oo binu-aadmiga u sheega waxa fikirkiisu yahay, kan subaxdii gudcur ka dhiga, oo ku kor tunta dhulka meelihiisa sare, magiciisu waxaa weeye Rabbiga oo ah Ilaaha ciidammada."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Baroor Iyo U Yeerid In La Toobadkeeno - Dadka Israa&#39;iilow, maqla eraygan aan idiinku barooranayo."
                },
                "2": {
                    "verse_nr": "2",
                    "verse": "Bikradda ah dalka Israa&#39;iil waa dhacday, oo mar dambena ma sara joogsan doonto. Dalkeedii ayaa lagu dayriyey, oo qof kor u qaada lama arko."
                },
                "3": {
                    "verse_nr": "3",
                    "verse": "Waayo, Sayidka Rabbiga ahu wuxuu leeyahay, Magaaladii ay kuni ka bixi jireen boqol baa u hadhi doona, oo tii ay boqoli ka bixi jireenna toban baa dadka Israa&#39;iil u hadhi doona."
                },
                "4": {
                    "verse_nr": "4",
                    "verse": "Waayo, Rabbigu wuxuu dadka Israa&#39;iil ku leeyahay, Aniga i doondoona aad noolaataane."
                },
                "5": {
                    "verse_nr": "5",
                    "verse": "Laakiinse Beytel ha doondoonina, Gilgaalna ha gelina, Bi&#39;ir Shebacna ha u gudbina, waayo, sida xaqiiqada ah Gilgaal maxaabiisnimo bay geli doontaa, oo Beytelna way baabbi&#39;i doontaa."
                },
                "6": {
                    "verse_nr": "6",
                    "verse": "Si aad u noolaataan, oo uusan Rabbigu sidii dab reer Yuusuf ugu soo farabbaxsan, oo aan dabku laasan, oo aan Beytel laga waayin wax demiya, Rabbiga doondoona,"
                },
                "7": {
                    "verse_nr": "7",
                    "verse": "kuwiinna caddaaladda u roga dacar oo xaqnimadana dhulka ku tuura."
                },
                "8": {
                    "verse_nr": "8",
                    "verse": "Doondoona kan sameeyey ururrada xiddigaha ah oo la yidhaahdo Toddobaadyada iyo Oriyon, oo gudcurka subaxnimo u beddela, oo maalintana madoobeeya si ay habeen u noqoto, kan biyaha badda u yeedha oo dhulka ku daadiya, magiciisu waa Rabbi."
                },
                "9": {
                    "verse_nr": "9",
                    "verse": "Isagu baabba&#39; buu ku dejiyaa kuwa xoogga badan, si ay baabba&#39;du ugu dhacdo qalcadda."
                },
                "10": {
                    "verse_nr": "10",
                    "verse": "Way neceb yihiin kii iridda wax ku canaanta, oo way karhaan kii si qumman u hadla."
                },
                "11": {
                    "verse_nr": "11",
                    "verse": "Miskiinka baad ku tumataan, oo waxaad ka qaadataan sarreen badan, sidaas daraaddeed guryihii aad dhagax la qoray ka dhisateen kuma hoyan doontaan, oo beercanabyadii wanwanaagsanaa ee aad beerateenna khamrigooda kama cabbi doontaan."
                },
                "12": {
                    "verse_nr": "12",
                    "verse": "Waayo, waan ogahay xadgudubyadiinnu inay badan yihiin, iyo dembiyadiinnu inay waaweyn yihiin, kuwiinnan kii xaqa ah dhiba, ee laaluush qaata, oo masaakiinta iridda joogtana xaqooda ka leexiya."
                },
                "13": {
                    "verse_nr": "13",
                    "verse": "Haddaba kii miyir lahu wakhtigaas wuu aamusnaan doonaa, waayo, waa wakhti shar ah."
                },
                "14": {
                    "verse_nr": "14",
                    "verse": "Wanaagga doondoona, sharkase ha doondoonina, aad noolaataane, oo sidaasuu Rabbiga ah Ilaaha ciidammadu idiinla jiri doonaa sidaad u tidhaahdaan."
                },
                "15": {
                    "verse_nr": "15",
                    "verse": "Sharka nebcaada, oo wanaagga jeclaada, oo caddaalad iridda ku sameeya, waayo, waxaa suurtowda in Rabbiga ah Ilaaha ciidammadu uu u roonaado kuwa reer Yuusuf ka hadhay."
                },
                "16": {
                    "verse_nr": "16",
                    "verse": "Haddaba Rabbiga ah Ilaaha ciidammada oo ah Sayidku wuxuu leeyahay, Dariiqyada oo dhan waxaa ka yeedhi doonta baroor, oo jidadka oo dhan waxaa laga odhan doonaa, Hoogay! Hoogay! Oo ninka beerreyda ah waxaa loogu yeedhi doonaa tacsi, oo kuwa baroorta aad u yaqaanna waxaa loogu yeedhi doonaa baroorasho."
                },
                "17": {
                    "verse_nr": "17",
                    "verse": "Oo beercanabyada oo dhanna waxaa jiri doonta baroorasho, waayo, Rabbigu wuxuu leeyahay, Anigu waan idin dhex mari doonaa."
                },
                "18": {
                    "verse_nr": "18",
                    "verse": "Maalintii Rabbiga - Kuwiinna maalinta Rabbiga jeclaystow, waa idiin hoog. Maxaad maalinta Rabbiga u doonaysaan? Waa gudcur, oo iftiin ma aha."
                },
                "19": {
                    "verse_nr": "19",
                    "verse": "Waa sidii nin libaax ka cararay oo orso ka hor timid, ama intuu guri galay derbiga ku tiirsaday oo markaas abeeso gacanta ka qaniintay."
                },
                "20": {
                    "verse_nr": "20",
                    "verse": "Maalinta Rabbigu sow ma ahaan doonto gudcur aan iftiin lahayn, iyo xataa gudcur weyn oo aan dhalaal lahayn?"
                },
                "21": {
                    "verse_nr": "21",
                    "verse": "Iidihiinna waan nebcahay, waanna quudhsadaa, oo shirarkiinnana kuma farxo."
                },
                "22": {
                    "verse_nr": "22",
                    "verse": "In kastoo aad ii bixisaan qurbaannadiinna aad gubtaan iyo qurbaannadiinna hadhuudhka ah anigu aqbali maayo, oo qurbaannadiinna nabaadiino oo xoolihiinna buurbuuranna dan ka yeelan maayo."
                },
                "23": {
                    "verse_nr": "23",
                    "verse": "Iga fogeeya qaylada gabayadiinna, waayo, anigu dhegaysan maayo luuqda shareeradihiinna."
                },
                "24": {
                    "verse_nr": "24",
                    "verse": "Laakiinse caddaaladdu sida biyo ha u qulqusho, oo xaqnimaduna sida webi fatahaya ha u yaacdo."
                },
                "25": {
                    "verse_nr": "25",
                    "verse": "Bal reer binu Israa&#39;iilow, allabaryo iyo qurbaanno miyaad cidladii iigu bixiseen afartankii sannadood?"
                },
                "26": {
                    "verse_nr": "26",
                    "verse": "Waxaadse sidateen Taambuuggii Moleg iyo sanamyadii Kiyuun, kaasoo ah xiddigtii ilaahiinnii ee aad nafsaddiinna u samaysateen."
                },
                "27": {
                    "verse_nr": "27",
                    "verse": "Haddaba sidaas daraaddeed Rabbiga magiciisu yahay Ilaaha ciidammadu wuxuu leeyahay, Anigu waxaan idinka dhigi doonaa in maxaabiis ahaan laydiinku kaxaysto Dimishaq shishadeeda."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Hoogga Kuwa Caajisan - Waxaa iska hoogay kuwa Siyoon xasilloonaan ku nool, oo buurta Samaariya ammaan ku deggan, kuwaasoo ah kuwa caanka ah ee madaxda quruumaha oo dadka Israa&#39;iil u yimaadaan!"
                },
                "2": {
                    "verse_nr": "2",
                    "verse": "Kalneh u gudba oo bal eega, oo halkaasna ka sii taga Xamaad tan weyn, dabadeedna waxaad sii tagtaan Gad ta reer Falastiin. Iyagu miyey ka wanaagsan yihiin boqortooyooyinkaas? Dalkoodu miyuu ka weyn yahay dalkiinna?"
                },
                "3": {
                    "verse_nr": "3",
                    "verse": "Waxaa iska hoogay kuwiinna maalintii sharka fogeeya, oo ka dhiga fadhigii dulmiga inuu soo dhowaado,"
                },
                "4": {
                    "verse_nr": "4",
                    "verse": "oo sariiro foolmaroodi ah ku jiifsada, oo gogosha isku kala bixiya, oo cuna baraarka idaha iyo weylaha edegga ku dhex jira,"
                },
                "5": {
                    "verse_nr": "5",
                    "verse": "oo u heesa dhawaaqa shareeradda, oo isu hindisa alaab muusiko sidii kuwii Daa&#39;uud,"
                },
                "6": {
                    "verse_nr": "6",
                    "verse": "oo khamriga maddiibadaha ku cabba, oo ku subkada saliidda ugu wada fiican, laakiinse kama murugaysna dhibaatada reer Yuusuf haysata."
                },
                "7": {
                    "verse_nr": "7",
                    "verse": "Haddaba sidaas daraaddeed iyagu waxay haatan raaci doonaan kuwa marka hore maxaabiis ahaanta loo kaxaysan doono, oo diyaafadda kuwa iskala bixin jiray waa dhammaan doontaa."
                },
                "8": {
                    "verse_nr": "8",
                    "verse": "Rabbiga Oo Karhay Kibirkii Yacquub - Rabbiga ah Ilaaha ciidammadu wuxuu leeyahay, Sayidka Rabbiga ahu wuxuu ku dhaartay nafsaddiisa, oo yidhi, Anigu waan karhay islaweynaanta reer Yacquub, oo waan nebcahay daarihiisa waaweyn, sidaas daraaddeed magaalada iyo waxa ku dhex jira oo dhanba cadow baan u gacangelin doonaa."
                },
                "9": {
                    "verse_nr": "9",
                    "verse": "Oo haddii toban nin guri keliya ku hadho way dhiman doonaan."
                },
                "10": {
                    "verse_nr": "10",
                    "verse": "Oo markii nin adeerkiis oo ah kan isaga gubi doona uu kor u qaado inuu lafaha guriga ka soo bixiyo, oo uu ku yidhaahdo kan guriga gudihiisa shishe ku jira, War weli ma qaar baa kula jooga? Oo isna uu yidhaahdo, Maya, markaasuu ku odhan doonaa, War naga aamus, waayo, waa inaannan magaca Rabbiga soo qaadin."
                },
                "11": {
                    "verse_nr": "11",
                    "verse": "Waayo, bal eeg, Rabbigu waa amraa, oo daarta weyn waxaa lagu dhufan doonaa daldalool, guriga yarna waxaa lagu dhufan dildillaac."
                },
                "12": {
                    "verse_nr": "12",
                    "verse": "Miyaa fardo dhagaxa ku ordi doonaan? Miyaase mid halkaas dibi ku beerjeexi doonaa? Laakiin, idinku garsooriddii waxaad u beddesheen xammeeti, oo midhihii xaqnimadana waxaad u beddesheen dacar."
                },
                "13": {
                    "verse_nr": "13",
                    "verse": "Waxaad ku rayraysaan wax aan waxtar lahayn, oo waxaad tidhaahdaan, Miyaannan geeso kula soo yeelan xooggayaga?"
                },
                "14": {
                    "verse_nr": "14",
                    "verse": "Laakiinse bal eega, dadka dalka Israa&#39;iilow, Rabbiga ah Ilaaha ciidammadu wuxuu leeyahay, Quruun baan idinku soo kicin doonaa, oo iyana waxay idinku dhibi doonaan tan iyo meesha Xamaad laga galo iyo ilaa webiga Carabaah."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ayax, Dab Iyo Xarig Miisaan Leh - Sayidka Rabbiga ahu wax buu i tusay, oo bal eeg, wuxuu sameeyey ayax markii fufkii dambe bilowday, oo bal eeg, waxay ahayd fufkii dambe markii boqorka cawskiisa la gooyay dabadeed."
                },
                "2": {
                    "verse_nr": "2",
                    "verse": "Oo markay dhammeeyeen cunitaankii cawskii dalka ayaan idhi, Sayidow, Rabbiyow, waan ku baryayaaye, na cafi, waayo, bal reer Yacquub sidee bay isu taagi doonaan? Waayo, iyagu waa yar yihiin."
                },
                "3": {
                    "verse_nr": "3",
                    "verse": "Markaasaa Rabbigu taas ka soo noqday, oo Rabbigu wuxuu yidhi, Taasu ahaan mayso."
                },
                "4": {
                    "verse_nr": "4",
                    "verse": "Sayidka Rabbiga ahu wax buu i tusay, oo bal eeg, Sayidka Rabbiga ahu wuxuu amray in dab lagu diriro, oo dabku wuxuu laastay moolkii weynaa, oo wuxuu cuni lahaa dhulka."
                },
                "5": {
                    "verse_nr": "5",
                    "verse": "Markaasaan idhi, Sayidow, Rabbiyow, waan ku baryayaaye jooji, waayo, bal reer Yacquub sidee bay isu taagi doonaan? Waayo, iyagu waa yar yihiin."
                },
                "6": {
                    "verse_nr": "6",
                    "verse": "Markaasaa Rabbigu taas ka soo noqday, oo Sayidka Rabbiga ahu wuxuu yidhi, Taasuna ahaan mayso."
                },
                "7": {
                    "verse_nr": "7",
                    "verse": "Oo haddana wax buu i tusay, oo bal eeg, Sayidku wuxuu ag istaagay derbi xadhig miisaan leh lagu sameeyey, isagoo xadhig miisaan leh gacanta ku haysta."
                },
                "8": {
                    "verse_nr": "8",
                    "verse": "Markaasaa Sayidku wuxuu igu yidhi, Caamoosow, maxaad aragtaa? Oo anna waxaan ku idhi, Waxaan arkaa xadhig miisaan leh. Markaasaa Sayidku wuxuu yidhi, Bal eeg, anigu xadhig miisaan leh baan dhigi doonaa dadkayga Israa&#39;iil dhexdooda, oo mar dambena iyaga iska dhaafi maayo."
                },
                "9": {
                    "verse_nr": "9",
                    "verse": "Oo meelaha sare ee reer Isxaaq cidla way noqon doonaan, oo meelaha quduuska ah ee dalka Israa&#39;iilna way baabbi&#39;i doonaan, oo anna reerka Yaaraabcaam seef baan kula kici doonaa."
                },
                "10": {
                    "verse_nr": "10",
                    "verse": "Caamoos Iyo Amasyaah - Markaasaa Amasyaah oo ahaa wadaadkii Beytel farriin u diray Yaaraabcaam oo ahaa boqorkii dalka Israa&#39;iil, oo wuxuu ku yidhi, Caamoos shirqool buu kuugu dhigay dadka Israa&#39;iil dhexdooda, oo dadka dhulkuna erayadiisa oo dhan ma qaadi karaan."
                },
                "11": {
                    "verse_nr": "11",
                    "verse": "Waayo, Caamoos wuxuu leeyahay, Yaaraabcaam seef buu ku dhimanayaa, oo dadka Israa&#39;iilna sida xaqiiqada ah maxaabiis ahaan waa looga kaxaysanayaa dalkooda."
                },
                "12": {
                    "verse_nr": "12",
                    "verse": "Oo weliba Amasyaah wuxuu Caamoos ku yidhi, War wax arke yahow, tag, oo dalka Yahuudah u carar, oo halkaas wax ka cun, oo halkaas wax ku sii sheeg."
                },
                "13": {
                    "verse_nr": "13",
                    "verse": "Laakiinse mar dambe Beytel waxba ha ku sii sheegin, waayo, waa boqorka meeshiisii quduuska ahayd oo waa daar boqoreed."
                },
                "14": {
                    "verse_nr": "14",
                    "verse": "Markaasaa Caamoos jawaabay oo wuxuu Amasyaah ku yidhi, Anigu nebi ma aan ahayn, nebi wiilkiisna ma aan ahayn, laakiinse waxaan jiray adhijir iyo mid midhaha darayga urursada,"
                },
                "15": {
                    "verse_nr": "15",
                    "verse": "oo Rabbigu waa ii soo yeedhay anigoo adhi jiraya, markaasuu Rabbigu igu yidhi, Tag, oo dadkayga Israa&#39;iil wax u sii sheeg."
                },
                "16": {
                    "verse_nr": "16",
                    "verse": "Haddaba bal maqal erayga Rabbiga. Adigu waxaad leedahay, Wax dadka Israa&#39;iil ka gees ah ha sii sheegin, oo wax reer Isxaaq ka gees ahna ha ku hadlin."
                },
                "17": {
                    "verse_nr": "17",
                    "verse": "Haddaba Rabbigu wuxuu leeyahay, Naagtaadu dhillo bay ku ahaan doontaa magaalada, oo wiilashaada iyo gabdhahaaguba seef bay ku dhiman doonaan, oo dhulkaaga xadhig baa lagu qaybsan doonaa, oo adna waxaad ku dhex dhiman doontaa dal nijaasaysan, oo dadka Israa&#39;iilna sida xaqiiqada ah maxaabiis ahaan waa looga kaxaysan doonaa dalkooda."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Dambiil Midho Bisil - Oo haddana Sayidka Rabbiga ahu wax buu i tusay, oo waxaan arkay dambiil midho bisilu ka buuxaan."
                },
                "2": {
                    "verse_nr": "2",
                    "verse": "Oo wuxuu igu yidhi, Caamoosow, maxaad aragtaa? Oo anna waxaan idhi, Waxaan arkaa dambiil midho bisilu ka buuxaan. Markaasaa Rabbigu wuxuu igu yidhi, Dadkayga Israa&#39;iil dhammaadkoodii baa yimid, oo anigu mar dambe iyaga iska dhaafi maayo."
                },
                "3": {
                    "verse_nr": "3",
                    "verse": "Oo Sayidka Rabbiga ahu wuxuu leeyahay, Maalintaas gabayada macbudku waxay ahaan doonaan baroor, oo waxaa jiri doona meydad badan, oo meel kasta aamusnaan baa loogu tuuri doonaa."
                },
                "4": {
                    "verse_nr": "4",
                    "verse": "Bal maqla, kuwiinna saboolka baahan liqow, oo xataa masaakiinta dalka baabbi&#39;iyow,"
                },
                "5": {
                    "verse_nr": "5",
                    "verse": "oo leh, Goormuu dayaxa cusubu dhammaan doonaa aan hadhuudhka iibinnee? Sabtiduse goormay na dhaafaysaa aannu sarreenka soo saarnee, idinkoo miisaanka eefaah yaraynaya, oo miisaanka sheqelkana weynaynaya, kafadahana khiyaano ku beenaynaya,"
                },
                "6": {
                    "verse_nr": "6",
                    "verse": "si aannu masaakiinta lacag ugu iibsanno oo aannu saboolka baahanna laba kabood u siisanno, oo aannu sarreenka xaabkiisa u iibinno?"
                },
                "7": {
                    "verse_nr": "7",
                    "verse": "Rabbigu waa ku dhaartay islaweynaanta reerka Yacquub, oo wuxuu yidhi, Sida xaqiiqada ah anigu shuqulladooda midnaba ka illoobi maayo."
                },
                "8": {
                    "verse_nr": "8",
                    "verse": "Tan daraaddeed miyaan dhulku la gariiri doonin, oo mid kasta oo degganuna miyuusan barooran doonin? Haah, oo dhammaantiis wuxuu u kici doonaa sida Webiga, oo wuu rogrogman doonaa, dabadeedna wuxuu u degi doonaa sida Webiga Masar."
                },
                "9": {
                    "verse_nr": "9",
                    "verse": "Oo Sayidka Rabbiga ahu wuxuu leeyahay, Maalintaas waxaan ka dhigi doonaa in qorraxdu hadhkii dhacdo, oo dhulkana maalin cad baan gudcur ka dhigi doonaa."
                },
                "10": {
                    "verse_nr": "10",
                    "verse": "Iidihiinnana waan u beddeli doonaa tacsi, oo gabayadiinna oo dhanna baroorasho baan u beddeli doonaa, oo waxaan ka dhigi doonaa in qof kasta joonyad xidho oo madax kastana la xiiro, oo waxaan ka dhigi doonaa sidii baroorasho wiil madi ah loogu baroorto, oo dhammaadkeedana sidii maalin qadhaadh."
                },
                "11": {
                    "verse_nr": "11",
                    "verse": "Sayidka Rabbiga ahu wuxuu leeyahay, Bal eega, waxaa iman doona wakhti aan dalka abaar u soo diri doono, mana ahaan doonto abaar cunto la waayo ama biyo loo oomo, laakiinse waxay ahaan doontaa abaar la waayayo erayada Rabbiga."
                },
                "12": {
                    "verse_nr": "12",
                    "verse": "Oo waxay wareegi doonaan bad ilaa ka bad, iyo woqooyi ilaa tan iyo bari, oo waxay u ordi doonaan hore iyo dib iyagoo doondoonaya erayga Rabbiga, oo mana ay heli doonaan innaba."
                },
                "13": {
                    "verse_nr": "13",
                    "verse": "Oo maalintaas ayaa bikradaha qurqurxoon iyo barbaarraduba oon daraaddiis la itaal darnaan doonaan."
                },
                "14": {
                    "verse_nr": "14",
                    "verse": "Kuwa ku dhaarta dembiga Samaariya oo yidhaahda, Daanow, waxaan ku dhaartay ilaahaaga, oo waxaan ku dhaartay jidka Bi&#39;ir Shebac, way dhici doonaan oo mar dambena sooma ay kici doonaan."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Israa&#39;iil Waa La Baabbi&#39;in Doonaa - Waxaan arkay Sayidka oo ag taagan meesha allabariga, oo wuxuu yidhi, Fayaaradaha garaac ilaa meelahooda sare gariiraan, oo dadka oo dhan madaxooda ku wada jejebi, oo intii ka hadhana seef baan ku layn doonaa. Midkoodna ma carari doono, oo midkoodna ma baxsan doono."
                },
                "2": {
                    "verse_nr": "2",
                    "verse": "Oo xataa hadday hoos u qodaan ilaa She&#39;ool, gacantaydaa halkaas ka soo saari doonta, oo xataa hadday samada fuulaan anigaa ka soo dejin doona halkaasna."
                },
                "3": {
                    "verse_nr": "3",
                    "verse": "Oo xataa hadday ku dhuntaan Buur Karmel dhaladeeda anigaa halkaas ka baadhi doona oo ka soo bixin doona, oo xataa hadday badda gunteeda iga dhuntaan, halkaasna waan ka amri doonaa mas, oo isna wuu qaniini doonaa."
                },
                "4": {
                    "verse_nr": "4",
                    "verse": "Oo xataa hadday cadaawayaashooda maxaabiis ahaan u hor socdaan, halkaasna seef baan ka amri doonaa, iyana way layn doontaa, oo waxaan indhahayga iyaga ugu taagi doonaa inaan belaayo ku sameeyo oo aanan wanaag u samayn."
                },
                "5": {
                    "verse_nr": "5",
                    "verse": "Oo Sayidka Rabbiga ciidammada ahu waa kan dhulka taabta oo dhulkuna wuu dhalaalaa, oo kuwa deggan oo dhammuna way wada barooran doonaan, oo dhammaantiis wuxuu u kici doonaa sida Webiga, dabadeedna wuxuu u degi doonaa sida Webiga Masar."
                },
                "6": {
                    "verse_nr": "6",
                    "verse": "Waa isaga kan qolladihiisa sare samada ka dhistay, oo hoygiisa hoose ee isku qabtana dhalka ku aasaasay, oo intuu biyaha badda u yeedha dhulka korkiisa ku daadiya, magiciisuna waa Rabbi."
                },
                "7": {
                    "verse_nr": "7",
                    "verse": "Dadka Israa&#39;iilow, sow aniga ilama mid ahidin sida reer Itoobiya? ayaa Rabbigu leeyahay. Sow anigu reer binu Israa&#39;iil kama soo bixin dalkii Masar? Reer Falastiinna sow kama soo bixin Kaftoor, reer Suuriyana sow kama soo bixin Qiir?"
                },
                "8": {
                    "verse_nr": "8",
                    "verse": "Bal eega, Sayidka Rabbiga ah indhihiisu waxay fiirinayaan Boqortooyadii dembi badan, oo dhulkaan ka baabbi&#39;in doonaa, laakiinse reer Yacquub ma aan wada baabbi&#39;in doono, ayaa Rabbigu leeyahay."
                },
                "9": {
                    "verse_nr": "9",
                    "verse": "Waayo, bal eega, anigu waan amri doonaa, oo dadka Israa&#39;iil waan ku kala haadin doonaa quruumaha oo dhan, sida hadhuudh xaadhin loogu haadiyo, laakiinse xabbad yaruna dhulka kuma dhici doonto."
                },
                "10": {
                    "verse_nr": "10",
                    "verse": "Dembilayaasha dadkayga oo dhan oo leh, Belaayo na soo gaadhi mayso nana heli mayso, dhammaantood seef bay ku dhiman doonaan."
                },
                "11": {
                    "verse_nr": "11",
                    "verse": "Soo Celintii Israa&#39;iil - Wakhtigaas waxaan sare kicin doonaa taambuuggii Daa&#39;uud oo dhacay, waanan awdi doonaa daldaloolkiisa, oo jajabkiisana waan sare kicin doonaa, oo waxaan u dhisi doonaa sidii waagii hore,"
                },
                "12": {
                    "verse_nr": "12",
                    "verse": "inay iyagu dhaxlaan kuwii ka hadhay reer Edom iyo quruumaha magacayga loogu yeedho oo dhan, ayaa Rabbiga waxan sameeya leeyahay."
                },
                "13": {
                    "verse_nr": "13",
                    "verse": "Oo Rabbigu wuxuu leeyahay, Bal eega, waxaa iman doona wakhti kan beerta falaa uu soo gaadhi doono kan gooya, oo kan canabka ku tuntaana wuxuu soo gaadhi doonaa kan iniinaha beera, oo buurahana waxaa ka soo daadan doona khamri macaan, oo kuraha oo dhammuna way wada dhalaali doonaan."
                },
                "14": {
                    "verse_nr": "14",
                    "verse": "Oo anigu waxaan soo celin doonaa maxaabiistii dadkayga Israa&#39;iil, oo iyana way dhisi doonaan magaalooyinkii baabba&#39;ay, wayna degi doonaan, oo beercanabyo way beeran doonaan, khamrigoodana way cabbi doonaan, oo weliba waxay samaysan doonaan beero, oo midhahooda way cuni doonaan."
                },
                "15": {
                    "verse_nr": "15",
                    "verse": "Oo Rabbiga Ilaahaaga ahu wuxuu leeyahay, Waxaan iyaga ku beeri doonaa dalkoodii, oo mar dambena lagama rujin doono dalkooda aan siiyey."
                }
            }
        }
    }
}