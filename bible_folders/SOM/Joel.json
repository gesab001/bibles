{
    "version": "SOM",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "YOO&#39;EEL - Kanu waa Eraygii Rabbiga oo u yimid Yoo&#39;eel ina Fetuu&#39;eel."
                },
                "2": {
                    "verse_nr": "2",
                    "verse": "Weerarkii Ayaxa - Odayaashow, kan maqla, oo dadka dalka degganow, dhammaantiin dhegta u dhiga. War tanu ma waxay dhacday wakhtigiinnii mase wakhtigii awowayaashiin?"
                },
                "3": {
                    "verse_nr": "3",
                    "verse": "Haddaba idinku carruurtiinna u sheega, oo carruurtiinnuna carruurtooda ha u sii sheegeen, oo carruurtooduna qarni kale ha u sii sheegeen."
                },
                "4": {
                    "verse_nr": "4",
                    "verse": "Wixii koronkorrada ka hadhay ayax baa cunay, oo wixii ayaxa ka hadhayna laddaa baa cunay, oo wixii laddaaga ka hadhayna diir baa cuntay."
                },
                "5": {
                    "verse_nr": "5",
                    "verse": "Kuwiinna sakhraamiinta ahow, toosa, oo ooya, kuwiinna khamriga cabta oo dhammow, khamrigii macaanaa aawadiis u baroorta, waayo, waa idinka go&#39;ay."
                },
                "6": {
                    "verse_nr": "6",
                    "verse": "Waayo, dalkaygii waxaa ku soo kacay quruun xoog badan oo aan tiro lahayn, oo ilkahoodu waa sida ilko libaax oo kale, oo waxay leeyihiin miciyo gool libaax oo kale."
                },
                "7": {
                    "verse_nr": "7",
                    "verse": "Geedahaygii canabka ahaa way baabbi&#39;iyeen, oo dhirtaydii berdaha ahaydna way diirteen, wayna mudhxiyeen oo kala tuurtuureen, oo laamahoodiina waa qayax cad."
                },
                "8": {
                    "verse_nr": "8",
                    "verse": "Haddaba u musannaaba sidii gabadh joonyad xidhatay oo u barooranaysa arooskeedii ka dhintay."
                },
                "9": {
                    "verse_nr": "9",
                    "verse": "Qurbaankii hadhuudhka iyo qurbaankii cabniinku waa ka go&#39;een gurigii Rabbiga, oo wadaaddada ah Rabbiga midiidinnadiisa way barooranayaan."
                },
                "10": {
                    "verse_nr": "10",
                    "verse": "Beertii way ba&#39;day oo dhulkii wuu barooranayaa, waayo, hadhuudhkii wuu baabba&#39;ay, oo khamrigii cusbaana waa engegay, oo saliiddiina way cidlaanaysaa."
                },
                "11": {
                    "verse_nr": "11",
                    "verse": "Kuwiinna beerreyda ahow, isku naxa, oo kuwiinna beeraha canabka ah ka shaqeeyow, u ooya sarreenka iyo shiciirka aawadood, waayo, beerta midhaheedii way baabbe&#39;een."
                },
                "12": {
                    "verse_nr": "12",
                    "verse": "Canabkii wuu engegay, oo berdihiina wuu dhaday, oo geedkii rummaanka, iyo geedkii timirta, iyo geedkii tufaaxa, iyo xataa dhirtii berrinka ku tiil oo dhammu way wada engegeen, oo farxaddiina way ka dhammaatay binu-aadmiga."
                },
                "13": {
                    "verse_nr": "13",
                    "verse": "Toobadkeenid Ayaa Loogu Yeeray - Kuwiinna wadaaddada ahow, joonyado guntada oo ooya, oo kuwiinna meesha allabariga ka adeegow, baroorta. Ilaahayga midiidinnadiisow, kaalaya oo habeenka oo dhan joonyado ku jiifa, waayo, qurbaankii hadhuudhka iyo qurbaankii cabniinkaba waa laga joojiyey gurigii Ilaahiinna."
                },
                "14": {
                    "verse_nr": "14",
                    "verse": "Haddaba soon naadiya, oo shir ku dhawaaqa, oo soo wada ururiya odayaasha iyo dadka dalka deggan oo dhan, oo waxaad isugu keentaan guriga Rabbiga Ilaahiinna ah, oo markaas Rabbiga u qayshada."
                },
                "15": {
                    "verse_nr": "15",
                    "verse": "Waxaa hoogtay maalintaas! Waayo, maalintii Rabbigu way soo dhow dahay, oo waxay u imanaysaa sida halligaad ka timid xagga Ilaaha Qaadirka ah."
                },
                "16": {
                    "verse_nr": "16",
                    "verse": "War cuntadii sow kama go&#39;in indhahayaga hortooda, farxaddii iyo rayrayntiina sow kama baabbi&#39;in gurigii Ilaahayaga?"
                },
                "17": {
                    "verse_nr": "17",
                    "verse": "Abuurkii la beeray wuxuu ku qalalay ciidda hoosteeda, oo maqsinnadiina way baabbe&#39;een, oo bakhaarradiina waa la dumiyey, maxaa yeelay, hadhuudhkii baa qalalay."
                },
                "18": {
                    "verse_nr": "18",
                    "verse": "Xayawaanku aad iyo aad bay u cabaadaan, oo sofyada lo&#39;da ahu waxay la welwelsan yihiin daaqla&#39;aan, oo xataa xeryaha idaha ahu waa dhibaataysan yihiin."
                },
                "19": {
                    "verse_nr": "19",
                    "verse": "Rabbiyow, adigaan kuu qayshanayaa, waayo, dab baa laastay daaqii cidlada, oo dhirtii duurka ku tiilna olol baa wada gubay."
                },
                "20": {
                    "verse_nr": "20",
                    "verse": "Haddaba xayawaankii duurku biyahay kaa doonayaan, waayo, durdurradii biyuhu way engegeen, oo daaqii cidladana dab baa laastay."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ayax Dagaalyahan Ah - Siyoon buun ka dhex afuufa, oo buurtayda quduuska ah ka dhawaajiya, oo dadka dalka deggan oo dhammu ha wada gariireen, waayo, maalintii Rabbigu way imanaysaa, oo haatan way soo dhow dahay."
                },
                "2": {
                    "verse_nr": "2",
                    "verse": "Oo maalintaasu waa maalin mugdi iyo gudcur ah, oo waa maalin cadar ah oo gudcur qaro weyn ahu jiro, oo waxay u imanaysaa sida kaaha waaberiga buuraha ku dul faafa. Bal eega dad tiro badan oo xoog weyn! Dadkaas wax la mid ah hore looma arag, oo iyaga dabadoodna wax la mid ahu ma jiri doonaan xataa tan iyo sannado iyo qarniyo badan."
                },
                "3": {
                    "verse_nr": "3",
                    "verse": "Hortooda dab baa wax laasanaya, oo dabadoodana olol baa wax gubaya. Dhulka iyaga ka horreeya waa sida Beer Ceeden, oo kan iyaga ka dambeeyana waa sidii cidla baabba&#39; ah oo kale, oo wax iyaga ka baxsadayna innaba ma jiraan."
                },
                "4": {
                    "verse_nr": "4",
                    "verse": "Muuqashoodu waa sida muuq fardood oo kale, oo waxay u ordaan sida rag fardooley ah."
                },
                "5": {
                    "verse_nr": "5",
                    "verse": "Oo sanqadhkoodu waa sida gaadhifardood buuraha dhaladooda boodboodaya, iyo sida olol dab oo bal gubaya, iyo sida dad xoog badan oo dagaal u diyaargaroobay."
                },
                "6": {
                    "verse_nr": "6",
                    "verse": "Hortooda dadyowgu way wada gariirayaan, oo qof kastaba wejigiisa cabsi baa ka muuqanaysa."
                },
                "7": {
                    "verse_nr": "7",
                    "verse": "Iyagu waxay hore ugu ordayaan sida rag xoog badan, oo waxay derbiga u fuulayaan sida rag dagaalyahan ah, oo midkood waluba halkiisuu marayaa, oo kala leexan maayaan."
                },
                "8": {
                    "verse_nr": "8",
                    "verse": "Oo midkoodna midka kale riixi maayo, oo midkood waluba wuxuu ku socdaa meeshiisa. Waxay ka dhex dusayaan hubka dagaalka oo innaba socodkooda kama joogsadaan."
                },
                "9": {
                    "verse_nr": "9",
                    "verse": "Magaalada korkeeda ayay ku boodayaan, oo derbiga korkiisa ayay ku ordayaan, oo guryahay soo korayaan, oo sida tuug oo kale ayay daaqadaha ka soo galayaan."
                },
                "10": {
                    "verse_nr": "10",
                    "verse": "Oo hortooda dhulku wuu gariirayaa, samooyinkuna way ruxmanayaan, oo qorraxdii iyo dayaxiina way madoobaadeen, oo xiddigihiina iftiinkoodii way ceshadeen."
                },
                "11": {
                    "verse_nr": "11",
                    "verse": "Rabbiga ayaa codkiisa kaga hor hadlaya ciidankiisa, waayo, xeradiisu aad bay u weyn tahay, oo midka eraygiisa oofinayaa waa xoog badan yahay, waayo, Rabbiga maalintiisu waa weyn tahay, waana mid cabsi badan aad iyo aad, haddaba bal yaa u adkaysan kara?"
                },
                "12": {
                    "verse_nr": "12",
                    "verse": "Qalbigiinna Jeexa - Haddaba haatan waxaa Rabbigu leeyahay, Qalbigiinna oo dhan iigu soo jeesta, idinkoo sooman, oo ooyaya, oo barooranaya."
                },
                "13": {
                    "verse_nr": "13",
                    "verse": "Haddaba qalbigiinna jeexa ee dharkiinna ha jeexina, oo Rabbiga Ilaahiinna ah xaggiisa u soo jeesta, waayo, isagu waa nimco miidhan, waana raxmad badan yahay, cadho wuu u gaabiya, waana naxariis badan yahay, oo belaayadana wuu ka soo noqdaa."
                },
                "14": {
                    "verse_nr": "14",
                    "verse": "Bal yaa garanaya inuu isagu soo jeesan doono oo soo noqon doono, iyo in kale, iyo inuu gadaashiisa kaga tegi doono barako, taasoo qurbaan hadhuudh ah iyo qurbaan cabniin ah oo aad Rabbiga Ilaahiinna ah u bixinaysaan?"
                },
                "15": {
                    "verse_nr": "15",
                    "verse": "Siyoon buun ka dhex afuufa, oo soon naadiya, oo shir ku dhawaaqa."
                },
                "16": {
                    "verse_nr": "16",
                    "verse": "Dadka soo ururiya, oo ururka quduus ka dhiga, oo odayaasha soo shiriya, oo carruurta soo ururiya, iyo xataa kuwa naasaha nuugaya. Aroosku qolkiisa ha ka soo baxo, oo aroosadduna ilxidhkeeda ha ka soo baxdo."
                },
                "17": {
                    "verse_nr": "17",
                    "verse": "Wadaaddada midiidinnada Rabbiga ahu balbalada iyo meesha allabariga dhexdooda ha ku ooyeen, oo iyagu ha yidhaahdeen, Rabbiyow, dadkaaga u tudh, oo dadka dhaxalkaaga ah wax la caayo ha ka dhigin oo yaanay quruumuhu iyaga u taline. Waayo, bal maxaa dadyowga dhexdooda looga odhan doonaa, Bal meeh Ilaahooda?"
                },
                "18": {
                    "verse_nr": "18",
                    "verse": "Jawaabtii Rabbiga - Markaasaa Rabbigu u hinaasay dalkiisii, oo dadkiisuu u naxay."
                },
                "19": {
                    "verse_nr": "19",
                    "verse": "Oo Rabbigu waa u jawaabay dadkiisii oo wuxuu ku yidhi, Bal ogaada, waxaan idiin soo dirayaa hadhuudh, iyo khamri, iyo saliid, oo idinkuna waxaasaad ka dhergi doontaan, oo anna mar dambe quruumaha dhexdooda wax la caayo idinkaga dhigi maayo."
                },
                "20": {
                    "verse_nr": "20",
                    "verse": "Laakiinse waan idinka fogayn doonaa ciidanka woqooyi, oo isaga waxaan ku eryi doonaa dal abaar iyo cidlo ah, oo qaybtiisa hore waxaan geeyn doonaa badda bari, oo qaybtiisa dambena waxaan geeyn doonaa badda galbeed, oo waxaa kor u soo bixi doona qudhunkiisa, oo uurkiisa xumuna wuu soo kici doonaa, maxaa yeelay, isagu wuxuu sameeyey waxyaalo waaweyn."
                },
                "21": {
                    "verse_nr": "21",
                    "verse": "Haddaba dal yahow, ha baqin, laakiinse farax, oo reyree, maxaa yeelay, Rabbigu wuxuu sameeyey waxyaalo waaweyn."
                },
                "22": {
                    "verse_nr": "22",
                    "verse": "Xayawaanka duurkow, ha cabsanina, waayo, naqii cidladu waa soo baxayaa, oo dhirtiina midhaheeday dhalaysaa, oo berdihii iyo canabkiiba way barwaaqoobayaan."
                },
                "23": {
                    "verse_nr": "23",
                    "verse": "Haddaba reer Siyoonay, farxa oo Rabbiga Ilaahiinna ah ku reyreeya, waayo, roobkii hore buu si xaq ah idiin siiyey, oo wuxuu idiin di&#39;iyey roob, intii hore iyo intii dambeba sidii markii hore."
                },
                "24": {
                    "verse_nr": "24",
                    "verse": "Oo goobaha wax lagu tumo waxaa ka buuxsami doona sarreen, oo macsarooyinkuna waxay la buuxdhaafi doonaan khamri iyo saliid."
                },
                "25": {
                    "verse_nr": "25",
                    "verse": "Oo waxaan idiin soo celin doonaa waxa ay sannadihii idinka cuneen ayaxa, iyo laddaaga, iyo diirta, iyo koronkorradu, kuwaas oo ahaa ciidankii weynaa oo aan idiin soo diray."
                },
                "26": {
                    "verse_nr": "26",
                    "verse": "Oo idinku wax badan baad cuni doontaan oo waad dhergi doontaan, oo waxaad ammaani doontaan magaca Rabbiga Ilaahiinna ah oo waxa yaabka badan idiin sameeyey, oo dadkayguna innaba ma ay ceeboobi doonaan."
                },
                "27": {
                    "verse_nr": "27",
                    "verse": "Oo markaas waxaad ogaan doontaan inaan dadka Israa&#39;iil dhex joogo, iyo inaan anigu ahay Rabbiga Ilaahiinna ah, oo aan ilaah kale jirin, oo dadkayguna innaba ma ay ceeboobi doonaan."
                },
                "28": {
                    "verse_nr": "28",
                    "verse": "Maalintii Rabbiga - Oo markaas dabadeedna anigu ruuxayga ayaan ku shubi doonaa dad oo dhan, oo wiilashiinna iyo hablihiinnu wax bay sii sheegi doonaan, oo odayaashiinnuna riyooyin bay ku riyoon doonaan, oo raggiinna dhallinyarada ahuna wax bay arki doonaan,"
                },
                "29": {
                    "verse_nr": "29",
                    "verse": "oo weliba maalmahaas addoommada rag iyo dumarba ruuxaygaan ku shubi doonaa."
                },
                "30": {
                    "verse_nr": "30",
                    "verse": "Oo waxaan samooyinka iyo dhulkaba ka muujin doonaa yaabab, kuwaasoo ah dhiig, iyo dab, iyo tiirar qiiq ah."
                },
                "31": {
                    "verse_nr": "31",
                    "verse": "Qorraxdu waxay u beddelmi doontaa gudcur, dayaxuna wuxuu u beddelmi doonaa dhiig, intaanay iman maalinta Rabbiga oo weyn oo cabsida badanu."
                },
                "32": {
                    "verse_nr": "32",
                    "verse": "Oo waxay noqon doontaa in ku alla kii magaca Rabbiga ku barya uu samatabbixi doono, waayo, Buur Siyoon iyo Yeruusaalem, iyo kuwa hadhay oo Rabbigu u yeedhayba waxaa jiri doona kuwo u baxsada sidii Rabbigu yidhi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Quruumihii Oo La Xukumay - Bal eeg, waayahaas iyo wakhtigaas, markaan soo celin doono maxaabiistii dadka Yahuudah iyo reer Yeruusaalem,"
                },
                "2": {
                    "verse_nr": "2",
                    "verse": "ayaan quruumaha oo dhan soo wada ururin doonaa, oo wada keeni doonaa dooxada Yehooshaafaad, oo halkaasaan iyaga ugu xukumi doonaa dadkayga iyo dhaxalkayga oo dadka Israa&#39;iil ah aawadood, waayo, quruumaha way ku kala dhex firdhiyeen, oo dhulkaygiina way qaybsadeen."
                },
                "3": {
                    "verse_nr": "3",
                    "verse": "Oo iyagu dadkaygii way u saami riteen, oo wiil bay dhillo kiro u siiyeen, oo gabadhna waxay ku iibiyeen khamri ay cabbaan."
                },
                "4": {
                    "verse_nr": "4",
                    "verse": "Haddaba Turos, iyo Siidoon, iyo kulli gobollada Falastiin oo dhammow, bal maxaad iga doonaysaan? Ma abaalgud baad ii siinaysaan? Oo haddaad ii abaalguddaan, intaan dhaqsado ayaan degdeg abaalgudkiinna madaxiinna ugu soo celin doonaa."
                },
                "5": {
                    "verse_nr": "5",
                    "verse": "Waxaad qaadateen lacagtaydii iyo dahabkaygii, oo alaabtaydii wanaagsanayd oo qurxoonaydna waxaad geliseen macbudyadiinna,"
                },
                "6": {
                    "verse_nr": "6",
                    "verse": "oo weliba dadka Yahuudah iyo reer Yeruusaalemna waxaad ka iibiseen dadka Gariigta ah, si aad iyaga dalkooda uga fogaysaan aawadeed."
                },
                "7": {
                    "verse_nr": "7",
                    "verse": "Haddaba bal ogaada, iyagii waxaan ka soo kicin doonaa meeshii aad ka iibiseen, oo abaalgudkiinnana waxaan ku soo celin doonaa madaxiinna,"
                },
                "8": {
                    "verse_nr": "8",
                    "verse": "oo wiilashiinna iyo gabdhihiinnaba waxaan ka iibin doonaa dadka Yahuudah, oo waxay ka sii iibin doonaan dadka reer Shebaa oo ah quruun aad u fog, waayo, Rabbiga ayaa saas ku hadlay."
                },
                "9": {
                    "verse_nr": "9",
                    "verse": "Haddaba quruumaha dhexdooda saas ka naadiya, Dagaal isu diyaariya, oo ragga xoogga badan oo dhan soo kiciya. Ragga dagaalyahanka ah oo dhammu ha soo dhowaadeen oo iyagu ha soo baxeen."
                },
                "10": {
                    "verse_nr": "10",
                    "verse": "Haddaba birtii marashiyadiinna seefo ka tunta, oo manjooyinkiinnana warmo ka tunta, oo kii itaal yaru ha yidhaahdo, Xoog baan leeyahay."
                },
                "11": {
                    "verse_nr": "11",
                    "verse": "Quruumaha nagu wareegsan oo dhammow, kaalaya oo soo dhaqsada, oo dhammaantiin isa soo wada urursada. Rabbiyow, kuwaaga xoogga badan halkan u soo dir."
                },
                "12": {
                    "verse_nr": "12",
                    "verse": "Haddaba quruumuhu ha kaceen, oo ha yimaadeen dooxada Yehooshaafaad, waayo, halkaasaan u fadhiisan doonaa inaan xukumo quruumaha hareeraha ku wareegsan oo dhan."
                },
                "13": {
                    "verse_nr": "13",
                    "verse": "Waxa beerta laga goosan lahaa way bislaadeene haddaba mindi la gala, oo macsaradii canabku way buuxdaaye kaalaya ku tunta, berkedihii macsarooyinka way buuxdhaafeen, waayo, iyaga xumaantoodu way weyn tahay."
                },
                "14": {
                    "verse_nr": "14",
                    "verse": "Dad badan oo badan ayaa ku jira dooxada xukunka la gooyay, waayo, maalintii Rabbigu way ku soo dhow dahay dooxada xukunka."
                },
                "15": {
                    "verse_nr": "15",
                    "verse": "Qorraxdii iyo dayaxii way madoobaadeen, oo xiddigihiina iftiinkoodii way ceshadeen."
                },
                "16": {
                    "verse_nr": "16",
                    "verse": "Rabbigu Buur Siyoon buu ka qaylin doonaa, oo codkiisuu kaga hadli doonaa Yeruusaalem, oo kolkaasay samooyinka iyo dhulkuba gariiri doonaan, laakiinse Rabbigu wuxuu dadkiisa u ahaan doonaa magangal, oo reer binu Israa&#39;iilna wuxuu u ahaan doonaa qalcad adag."
                },
                "17": {
                    "verse_nr": "17",
                    "verse": "Barakaynta Dadka Ilaah - Oo sidaasaad ku ogaan doontaan inaan anigu ahay Rabbiga Ilaahiinna ah, oo aan deggan ahay Siyoon oo ah buurtayda quduuska ah, oo markaasay Yeruusaalem quduus noqon doontaa, oo shisheeyayaal dambena iyada ma dhex mari doonaan innaba."
                },
                "18": {
                    "verse_nr": "18",
                    "verse": "Oo wakhtigaas buuraha waxaa ka soo tifqi doona khamri macaan, oo kurahana caanaa ka soo shubmi doona, oo webiyaasha dalka Yahuudah oo dhammuna way durduri doonaan, oo guriga Rabbigana waxaa ka bixi doonta il biyo ah, wayna waraabin doontaa dooxada Shitiim."
                },
                "19": {
                    "verse_nr": "19",
                    "verse": "Dulmigii dadka Yahuudah lagu sameeyey aawadeed ayaa dalka Masar cidlo noqon doonaa, oo dalka reer Edomna wuxuu ahaan doonaa lamadegaan abaar ah, maxaa yeelay, iyagu dhiig aan xaq qabin ayay dalkooda ku dhex daadiyeen."
                },
                "20": {
                    "verse_nr": "20",
                    "verse": "Laakiinse dadka Yahuudah weligiis wuu jiri doonaa, oo Yeruusaalemna way raagi doontaa ab ka ab."
                },
                "21": {
                    "verse_nr": "21",
                    "verse": "Oo waxaan u aari doonaa dhiiggoodii aanan hore ugu aarin, waayo, Rabbigu Buur Siyoon buu deggan yahay."
                }
            }
        }
    }
}