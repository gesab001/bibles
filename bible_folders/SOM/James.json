{
    "version": "SOM",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "WARQADDIIYACQUUB Rumaysadka Iyo Is-hoosaysiinta - Yacquub, oo ah addoonkii Ilaah iyo Rabbi Ciise Masiix, wuxuu salaan gaadhsiinayaa laba iyo tobanka qolo oo kala firidhsan."
                },
                "2": {
                    "verse_nr": "2",
                    "verse": "Walaalahayow, kolkaad jirrabaaddo kala cayncayn ah kala kulantaan, kulli farxad u tirsada,"
                },
                "3": {
                    "verse_nr": "3",
                    "verse": "idinkoo og tijaabinta rumaysadkiinnu inay dulqaadasho keento."
                },
                "4": {
                    "verse_nr": "4",
                    "verse": "Oo dulqaadashadu ha dhammayso shuqulkeeda si aad kaamil u ahaataan oo aad u dhanaataan, oo aydnaan waxba ugu baahnaan."
                },
                "5": {
                    "verse_nr": "5",
                    "verse": "Laakiin haddii midkiin xigmad u baahan yahay, ha ka baryo Ilaah, kan kulli si deeqsinimo ah u siiya isagoo aan canaanan, oo waa la siin doonaaye."
                },
                "6": {
                    "verse_nr": "6",
                    "verse": "Laakiin rumaysad ha ku baryo, isagoo aan shakiyayn, waayo, kii shakiyaa wuxuu la mid yahay hirka badda oo dabayshu kaxayso oo rogrogto."
                },
                "7": {
                    "verse_nr": "7",
                    "verse": "Ninkaasu yuusan u malayn inuu Rabbiga wax ka heli doono."
                },
                "8": {
                    "verse_nr": "8",
                    "verse": "Labaqalbiiluhu wuu ka rogrogmadaa socodkiisa oo dhan."
                },
                "9": {
                    "verse_nr": "9",
                    "verse": "Walaalkii hooseeyaa ha ku faano sarraysiintiisa,"
                },
                "10": {
                    "verse_nr": "10",
                    "verse": "kii taajir ahuna ha ku faano hoosaysiintiisa, waayo, wuxuu u idlaan doonaa sida ubaxa cawska."
                },
                "11": {
                    "verse_nr": "11",
                    "verse": "Qorraxdu waxay la soo baxdaa kulaylka, wayna engejisaa cawska, oo ubaxiisuna wuu daataa, quruxda midabkiisuna way ka luntaa; sidaas oo kale ayaa taajirku ugu lumi doonaa socodkiisa."
                },
                "12": {
                    "verse_nr": "12",
                    "verse": "Waa In Jirrabaadda Loo Adkaysto - Waxaa barakaysan ninka jirrabaadda u sii adkaysta, waayo, goortii loo bogo, wuxuu heli doonaa taajka nolosha kan Ilaah u ballanqaaday kuwa isaga jecel."
                },
                "13": {
                    "verse_nr": "13",
                    "verse": "Midna yuu odhanin kolkii la jirrabo, Xagga Ilaah baa layga jirrabay. Waayo, Ilaah laguma jirrabo shar, isaguna midna ma jirrabo."
                },
                "14": {
                    "verse_nr": "14",
                    "verse": "Mid kasta waxaa jirraba damaciisa sharka ah isagoo la jiidanayo oo la sasabayo."
                },
                "15": {
                    "verse_nr": "15",
                    "verse": "Dabadeed damacu kolkuu uuraysto wuxuu dhalaa dembi, dembiguna kolkuu weynaado wuxuu keenaa dhimasho."
                },
                "16": {
                    "verse_nr": "16",
                    "verse": "Yaan laydin khiyaanayn, walaalahayga aan jeclahayow."
                },
                "17": {
                    "verse_nr": "17",
                    "verse": "Hadiyad kasta oo wanaagsan iyo hibo kasta oo kaamil ah kor bay ka timaadaa iyadoo ka soo degaysa xagga Aabbaha nuurarka isagoo aan lahayn rogrogmad ama hoos laallaabasho."
                },
                "18": {
                    "verse_nr": "18",
                    "verse": "Isagoo doonaya ayuu hadalka runta ah inagu dhalay si aynu u noqonno midhaha ugu horreeya oo uunkiisa."
                },
                "19": {
                    "verse_nr": "19",
                    "verse": "Cibaadada Runta Ah - Waad garanaysaan tan, walaalahayga aan jeclahayow. Laakiin nin walba ha u dhaqsado maqlinta, oo ha u gaabiyo hadalka, cadhadana ha u gaabiyo;"
                },
                "20": {
                    "verse_nr": "20",
                    "verse": "waayo, dad cadhadiisu ma keento xaqnimada Ilaah."
                },
                "21": {
                    "verse_nr": "21",
                    "verse": "Sidaas daraaddeed iska fogeeya wasakhnimada oo dhan iyo badnaanta xumaanta; oo qabownimo ku qaata hadalka laydinku tallaalay, kan naftiinna badbaadin kara."
                },
                "22": {
                    "verse_nr": "22",
                    "verse": "Noqda kuwa hadalka yeela, oo ha ahaanina kuwa maqla oo keliya oo nafsaddooda khiyaaneeya."
                },
                "23": {
                    "verse_nr": "23",
                    "verse": "Waayo, haddii mid yahay kan hadalka maqla oo keliya, oo uusan ahayn kan yeela, wuxuu la mid yahay nin wejiga abuuristiisa muraayad ku fiirinaya."
                },
                "24": {
                    "verse_nr": "24",
                    "verse": "Waayo, wuu isfiiriyaa, oo iska tagaa, oo markiiba is-illoobaa siduu ahaa."
                },
                "25": {
                    "verse_nr": "25",
                    "verse": "Laakiin kii fiiriya sharciga kaamilka iyo xorriyadda ah oo ku sii socda, isagoo aan ahayn kan maqla oo illooba laakiin kan shuqulka yeela, kaasu waa ku barakaysnaan doonaa yeeliddiisa."
                },
                "26": {
                    "verse_nr": "26",
                    "verse": "Haddii mid isu maleeyo inuu cibaado badan yahay, oo uusan afkiisa xakamayn, laakiin uu qalbigiisa khiyaaneeyo, kaas cibaadadiisu waa wax aan waxtar lahayn."
                },
                "27": {
                    "verse_nr": "27",
                    "verse": "Cibaado daahir ah oo aan nijaas lahayn Ilaaha Aabbaha ah hortiisa waxay tahay in la xannaaneeyo agoonta iyo carmallada markay dhib ku jiraan, iyo in layska dhawro wasakhda dunida."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kadigidda Kala-eexashada - Walaalahayow, iimaanka Rabbigeenna Ciise Masiix kan ammaanta leh eexasho ha ku haysanina."
                },
                "2": {
                    "verse_nr": "2",
                    "verse": "Haddii nin kaatun dahab ah iyo dhar quruxsan qabaa shirkiinna soo galo, oo haddana haddii nin kale oo miskiin ah oo dhar uskag leh qabaa soo galo,"
                },
                "3": {
                    "verse_nr": "3",
                    "verse": "oo aad fiirisaan ka dharka quruxdasan qaba oo aad ku tidhaahdaan, Adigu kaalay oo halkan wanaagsan fadhiiso, oo aad ku tidhaahdaan ka miskiinka ah, Adigu xaggaas istaag ama halkan cagahayga ag fadhiiso,"
                },
                "4": {
                    "verse_nr": "4",
                    "verse": "miyeydnaan kala qaybsamin oo miyeydnaan noqonin kuwa fikirrada sharka leh wax ku xukuma?"
                },
                "5": {
                    "verse_nr": "5",
                    "verse": "I dhegaysta, walaalahayga aan jeclahayow. Miyaan Ilaah u dooran kuwa ah masaakiinta xagga dunida inay ahaadaan kuwa hodan ku ah rumaysadka oo dhaxla boqortooyaduu u ballanqaaday kuwa isaga jecel?"
                },
                "6": {
                    "verse_nr": "6",
                    "verse": "Laakiin idinku waad maamuus jebiseen miskiinkii. Taajiriintu miyaanay idin dulmin oo miyaanay idiin jiidin maxkamadda?"
                },
                "7": {
                    "verse_nr": "7",
                    "verse": "Miyaanay caayin magaca wanaagsan oo laydiinku yeedhay?"
                },
                "8": {
                    "verse_nr": "8",
                    "verse": "Haddaba haddaad oofisaan sharciga boqornimada siduu Qorniinku leeyahay, Waa inaad deriskaaga u jeclaataa sida naftaada, si wanaagsan baad yeeshaan."
                },
                "9": {
                    "verse_nr": "9",
                    "verse": "Laakiin haddaad dadka u kala eexataan waad dembaabtaan, oo sharcigu wuu idinku caddeeyey inaad tihiin kuwa xadgudbay."
                },
                "10": {
                    "verse_nr": "10",
                    "verse": "Ku alla kii sharciga oo dhan xajiya oo qaynuun keliya ku gafa, kulli wuu ku eedaysan yahay."
                },
                "11": {
                    "verse_nr": "11",
                    "verse": "Waayo, kii yidhi, Ha sinaysan; wuxuu kaloo yidhi, Cidna ha dilin. Haddaanad sinaysanin laakiin aad dad disho, waxaad noqotay ku sharciga ku xadgudbay."
                },
                "12": {
                    "verse_nr": "12",
                    "verse": "Sidii kuwo sharciga xorriyadda lagu xukumi doono, u hadla oo u yeela."
                },
                "13": {
                    "verse_nr": "13",
                    "verse": "Xukunku naxariis uma leh kii aan dadka u naxariisan; naxariistu way ka faantaa xukunka."
                },
                "14": {
                    "verse_nr": "14",
                    "verse": "Rumaysadka Iyo Shuqullada - Maxay tartaa, walaalahayow, haddii nin yidhaahdo, Rumaysad baan leeyahay, laakiin aanu shuqullo lahayn? Rumaysadku ma badbaadin karaa isaga?"
                },
                "15": {
                    "verse_nr": "15",
                    "verse": "Walaal wiil ah ama walaal gabadh ah hadday arradan yihiin oo cuntadii maalinta u baahan yihiin,"
                },
                "16": {
                    "verse_nr": "16",
                    "verse": "oo midkiin ku yidhaahdo iyaga, Nabad gala, diirsada oo dherga, oo weliba aydnaan siin waxa jidhku u baahan yahay, maxay tartaa?"
                },
                "17": {
                    "verse_nr": "17",
                    "verse": "Haddaba sidaas oo kale rumaysadku haddaanu shuqullo lahayn keli ahaantiisu waa meyd."
                },
                "18": {
                    "verse_nr": "18",
                    "verse": "Laakiin waxaa la odhan doonaa, Adigu waxaad leedahay rumaysad, anna waxaan leeyahay shuqullo. I tus rumaysadkaaga aan shuqullada lahayn, anna rumaysadkayga shuqulladaydaan kugu tusi doonaa."
                },
                "19": {
                    "verse_nr": "19",
                    "verse": "Waad rumaysan tahay in Ilaah yahay mid keliya. Taas waad ku wanaagsan tahay. Xataa jinniyaduna sidaas way rumaysan yihiin, wayna gariiraan."
                },
                "20": {
                    "verse_nr": "20",
                    "verse": "Doqonow, ma doonaysaa inaad garatid in rumaysadka aan shuqullada lahaynu aanu waxba tarin?"
                },
                "21": {
                    "verse_nr": "21",
                    "verse": "Miyaan awowgeen Ibraahim shuqullo lagu caddaynin inuu xaq yahay goortuu wiilkiisii Isxaaq meeshii allabariga ku bixiyey?"
                },
                "22": {
                    "verse_nr": "22",
                    "verse": "Waad garanaysaa in rumaysadku shuqulladiisii la shaqeeyey, oo rumaysadku kaamil ku noqday shuqullada."
                },
                "23": {
                    "verse_nr": "23",
                    "verse": "Waxaa rumoobay Qorniinka leh, Ibraahimna Ilaah buu rumaystay, oo waxaa isaga loogu tiriyey xaqnimo, oo waxaa loogu yeedhay saaxiibkii Ilaah."
                },
                "24": {
                    "verse_nr": "24",
                    "verse": "Waxaad garanaysaan in nin shuqullo lagu caddeeyo inuu xaq yahay oo aan lagu caddayn rumaysadka oo keliya."
                },
                "25": {
                    "verse_nr": "25",
                    "verse": "Sidaas oo kale miyaan dhilladii Raxab ahayd shuqullo lagu caddayn inay xaq tahay kolkay soo dhowaysay basaasyadii oo ay jid kale u dirtay?"
                },
                "26": {
                    "verse_nr": "26",
                    "verse": "Sida jidhkii aan ruux lahaynu meyd u yahay, sidaas oo kaluu rumaysadkii aan shuqullo lahaynuna meyd u yahay."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Carrabka Waa In La Xakameeya - Macallimiin badan ha noqonina, walaalahayow, idinkoo garanaya inaynu heli doonno xukun ka sii weyn."
                },
                "2": {
                    "verse_nr": "2",
                    "verse": "Waayo, dhammaanteen wax badan baynu ku gafnaa. Haddii nin ku gafi waayo hadalka, kaasu waa nin kaamil ah, wuuna xakamayn karaa jidhka oo dhan."
                },
                "3": {
                    "verse_nr": "3",
                    "verse": "Haddaba haddaynu fardaha afkooda xakame gelinno inay ina addeecaan, jidhkooda oo dhanna waynu jeedinnaa."
                },
                "4": {
                    "verse_nr": "4",
                    "verse": "Ogaada, xataa doonniyaha, in kastoo ay waaweyn yihiin, oo dabaylo waaweynu kaxeeyaan, weliba waxaa loogu jeediyaa shukaan aad u yar meeshii ninka wada qushigiisu doonayo."
                },
                "5": {
                    "verse_nr": "5",
                    "verse": "Sidaas oo kalena carrabku waa qayb yar, waxyaalo waaweyn buuna ku faanaa. Bal eega dab yaru intuu qoryo shido."
                },
                "6": {
                    "verse_nr": "6",
                    "verse": "Carrabkuna waa dab, waana dunida xaqdarrada. Carrabku wuxuu ku dhex jiraa xubnaheenna, waana kan wasakheeya jidhka oo dhan oo ololiya orodka abuurista, oo jahannamadu isagay ololisaa."
                },
                "7": {
                    "verse_nr": "7",
                    "verse": "Cayn walba oo ah dugaag, iyo haad, iyo waxa bogga ku gurguurta, iyo waxa badda ku jiraba waa la rabbeeyaa, oo waxaa lagu rabbeeyey dabiicadda dadka."
                },
                "8": {
                    "verse_nr": "8",
                    "verse": "Laakiin ninna ma rabbayn karo carrabka; waa shar rogrogmada, oo waxaa ka buuxda sunta wax disha."
                },
                "9": {
                    "verse_nr": "9",
                    "verse": "Isla isagaynu ku ammaannaa Rabbiga iyo Aabbaha, oo isla isagaynu ku habaarnaa dadka Ilaah ekaantiisa laga abuuray."
                },
                "10": {
                    "verse_nr": "10",
                    "verse": "Isku af baa waxaa ka soo baxa ammaan iyo habaar. Walaalahayow, waxyaalahanu waa inaanay sidaas noqon."
                },
                "11": {
                    "verse_nr": "11",
                    "verse": "Ishu miyey isku meel ka soo wada daysaa biyo macaan iyo kuwa qadhaadh?"
                },
                "12": {
                    "verse_nr": "12",
                    "verse": "Walaalahayow, geed berde ahu miyuu dhali karaa saytuun, ama geed canab ahu miyuu dhali karaa midho berde ah? Sidaas oo kalena biyo dhanaanu macaan ma ay noqon karaan."
                },
                "13": {
                    "verse_nr": "13",
                    "verse": "Xigmadda Beenta Ah Iyo Tan Runta Ah - Kumaa idinku dhex jira oo xigmad iyo waxgarasho leh? Shuqulladiisa ha ku muujiyo dabiicaddiisa wanaagsan, isagoo leh qabowga xigmadda."
                },
                "14": {
                    "verse_nr": "14",
                    "verse": "Haddaad xaasidnimo qadhaadh iyo iskala qaybqaybin ku haysataan qalbigiinna, ha faanina, runtana been ha ka sheegina."
                },
                "15": {
                    "verse_nr": "15",
                    "verse": "Xigmaddaasu ma aha tan kor ka soo degta, laakiin waa tan dhulka iyo nafta iyo jinniyada."
                },
                "16": {
                    "verse_nr": "16",
                    "verse": "Waayo, meeshii xaasidnimo iyo iskala qaybqaybinu ku jiraan, meeshaas waxaa ku jira iskuqasnaan iyo falniin kasta oo shar leh."
                },
                "17": {
                    "verse_nr": "17",
                    "verse": "Laakiin xigmaddii kor ka timaadaa horta waa daahir, dabadeedna waa nabad iyo qabow iyo mid si dhib yar loola heshiiyo, oo waxaa ka buuxa naxariis iyo midho wanaagsan, mana leh u-kala-eexasho ama labaweji."
                },
                "18": {
                    "verse_nr": "18",
                    "verse": "Midhaha xaqnimada nabad waa loogu beeraa kuwa nabadda ka shaqeeya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kadigidda Saaxiibnimada Dunida - Dagaallada iyo dirirta idinku dhex jira xaggee bay ka yimaadaan? Miyaanay ka imanin damacyadiinna ku dhex dagaallamaya xubnihiinna?"
                },
                "2": {
                    "verse_nr": "2",
                    "verse": "Waad damacdaan, mana lihidin; waad dishaan, waadna xaasiddaan, mana heli kartaan; waad dirirtaan, waadna dagaallantaan, mana lihidin, waayo, ma aad weyddiisataan."
                },
                "3": {
                    "verse_nr": "3",
                    "verse": "Waad weyddiisataan, mana heshaan, waayo, si xun baad u weyddiisataan inaad ku bixisaan damacyadiinna aawadood."
                },
                "4": {
                    "verse_nr": "4",
                    "verse": "Dhillayo iyo dhillooyin yahow, miyeydnaan garanayn inay saaxiibnimada dunidu Ilaah la col tahay? Sidaas daraaddeed kii kasta oo doonaya inuu saaxiib la ahaado dunida, Ilaah buu la col noqdaa."
                },
                "5": {
                    "verse_nr": "5",
                    "verse": "Mise waxaad u malaynaysaan in Qorniinku micnela&#39;aan ku hadlo, Ruuxa uu ka dhigay inuu ina dhex joogo ayaa aad iyo aad inoo jecel isagoo inoo masayra?"
                },
                "6": {
                    "verse_nr": "6",
                    "verse": "Laakiin isagu wuxuu bixiyaa nimco badan oo badan. Haddaba Qorniinku wuxuu leeyahay, Ilaah waa hor joogsadaa kuwa kibra, laakiin kuwa is-hoosaysiiya ayuu nimco siiyaa."
                },
                "7": {
                    "verse_nr": "7",
                    "verse": "Haddaba Ilaah ka dambeeya, laakiin Ibliiska hor joogsada, wuu idinka carari doonaaye."
                },
                "8": {
                    "verse_nr": "8",
                    "verse": "U soo dhowaada Ilaah, isaguna wuu idiin soo dhowaan doonaa. Dembilayaashow, gacmihiinna nadiifiya. Labaqalbiilayaashow, qalbiyadiinna daahiriya."
                },
                "9": {
                    "verse_nr": "9",
                    "verse": "Dhibtooda oo baroorta oo ooya. Qosolkiinnu baroor ha u rogmado, farxaddiinnuna caloolxumo."
                },
                "10": {
                    "verse_nr": "10",
                    "verse": "Is-hoosaysiiya Rabbiga hortiisa, isna wuu idin sarraysiin doonaa."
                },
                "11": {
                    "verse_nr": "11",
                    "verse": "Xumaan ha iskaga hadlina, walaalayaalow. Kii xumaan walaalkiis kaga hadlaa ama walaalkiis xukumaa, sharciga ayuu xumaan kaga hadlaa, sharcigana wuu xukumaa. Haddaad sharciga xukuntid, adigu ma ihid mid sharciga yeela, laakiin waxaad tahay mid isaga xukuma."
                },
                "12": {
                    "verse_nr": "12",
                    "verse": "Waa mid keliya kan sharciga bixiyaa oo wax xukumaa, oo waa kan kara inuu wax badbaadiyo oo uu wax dumiyo. Laakiin adigu yaad tahay, kan deriskiisa xukumow?"
                },
                "13": {
                    "verse_nr": "13",
                    "verse": "Kadigidda Faanka Taajiriinta - Bal kaalaya hadda, kuwiinnan yidhaahda, Maanta ama berri waxaannu tegi doonaa magaalo, oo halkaasaannu sannad joogi doonnaa, waannu baayacmushtari doonnaa oo faa&#39;iidaysan doonnaa,"
                },
                "14": {
                    "verse_nr": "14",
                    "verse": "kuwiinnan aan garanaynin waxa berri dhici doona. Noloshiinnu waa maxay? Waayo, idinku waxaad tihiin ceeryaamo, tan wakhti yar muuqata dabadeedna libidha."
                },
                "15": {
                    "verse_nr": "15",
                    "verse": "Waa inaad tidhaahdaan, Haddii Rabbigu doonayo, waannu noolaan doonnaa oo waxaannu samayn doonnaa tan ama taas."
                },
                "16": {
                    "verse_nr": "16",
                    "verse": "Laakiin idinku haatan waxaad ku faanaysaan isla weynaantiinna. Faanka caynkaas ah oo dhammu waa shar."
                },
                "17": {
                    "verse_nr": "17",
                    "verse": "Haddaba kii garanaya inuu wax wanaagsan sameeyo laakiin aan samayn, dembi bay u tahay isaga."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ka-digidda Dulmiga Taajiriinta - Bal kaalaya hadda, kuwiinnan taajiriinta ahow, ooya oo ka baroorta dhibaatooyinka idinku soo degaya."
                },
                "2": {
                    "verse_nr": "2",
                    "verse": "Duunyadiinnii way qudhuntay, dharkiinniina aboor baa cunay."
                },
                "3": {
                    "verse_nr": "3",
                    "verse": "Dahabkiinnii iyo lacagtiinniiba way mirdheen, miridhkooduna markhaati buu idinku noqon doonaa, wuxuuna jidhkiinna u cuni doonaa sida dabka oo kale. Maal baad u urursateen maalmaha ugu dambeeya."
                },
                "4": {
                    "verse_nr": "4",
                    "verse": "Shaqaalayaashii beerihiinnii idiin gooyay mushahaaradoodii aad dulmiga uga reebateen way dhawaaqaysaa, qaylooyinkii kuwii beerihii gooyayna waxay galeen dhegaha Rabbiga Saba&#39;ood."
                },
                "5": {
                    "verse_nr": "5",
                    "verse": "Dhulkaad ku barwaaqaysateen, waadna ku raaxaysateen, oo qalbiyadiinnii waxaad u naaxiseen maalinta gowracidda."
                },
                "6": {
                    "verse_nr": "6",
                    "verse": "Waad xukunteen, waadna disheen kan xaqa ah. Isaguna isma kiin hor taago."
                },
                "7": {
                    "verse_nr": "7",
                    "verse": "Waano Ku Saabsan Dulqaadashada - Haddaba, walaalayaalow, dulqaata ilaa imaatinka Rabbiga. Bal ogaada, ninka beerrey ahu wuxuu sugaa midhaha qiimaha leh ee dhulka, isagoo u dulqaata ilaa uu helo roobka hore iyo kan dambe."
                },
                "8": {
                    "verse_nr": "8",
                    "verse": "Idinkuna dulqaata, qalbiyadiinnana xoogeeya, waayo, imaatinka Rabbigu wuu dhow yahay."
                },
                "9": {
                    "verse_nr": "9",
                    "verse": "Ha iska cabanina, walaalayaalow, yaan laydin xukumine. Bal ogaada, xaakinku albaabbada hortooduu taagan yahaye."
                },
                "10": {
                    "verse_nr": "10",
                    "verse": "Walaalayaalow, u qaata tilmaan dhibaato iyo dulqaadasho ah nebiyadii ku hadlay magaca Rabbiga."
                },
                "11": {
                    "verse_nr": "11",
                    "verse": "Bal ogaada! Waxaynu ugu yeedhnaa kuwo barakaysan kuwii adkaystay. Waad maqasheen adkaysashadii Ayuub, waadna aragteen dhammaadkii qasdiga Rabbiga, waayo, Rabbigu waa raxmad badan yahay, naxariisna wuu leeyahay."
                },
                "12": {
                    "verse_nr": "12",
                    "verse": "Laakiin wax walba hortood, walaalahayow, ha dhaaranina; ha ku dhaaranina jannada, ama dhulka, ama dhaar kale; haahdiinnu haah ha ahaato, mayadiinnuna maya ha ahaato, yeydnan ku dhicin xukun hoostiis."
                },
                "13": {
                    "verse_nr": "13",
                    "verse": "Xoogga Ducada - Mid dhibaataysanu ma idinku dhex jiraa? Ha ducaysto. Mid faraxsanu ma jiraa? Ha gabyo."
                },
                "14": {
                    "verse_nr": "14",
                    "verse": "Mid bukaa ma idinku dhex jiraa? Ha u yeedho waayeellada kiniisadda, oo iyagu ha u duceeyeen, oo saliid ha ku mariyeen magaca Rabbiga."
                },
                "15": {
                    "verse_nr": "15",
                    "verse": "Ducadii rumaysad lahu way bogsiin doontaa kii buka, oo Rabbigu waa sara kicin doonaa, oo hadduu dembaabay waa loo dembidhaafi doonaa."
                },
                "16": {
                    "verse_nr": "16",
                    "verse": "Midkiinba midka kale dembiyadiisa ha u qirto oo ha u duceeyo si aad u bogsataan. Nin xaq ah baryadiisa shaqaysa wax badan bay kartaa."
                },
                "17": {
                    "verse_nr": "17",
                    "verse": "Eliyaas wuxuu ahaa nin dabiicaddeenna oo kale leh. Aad buu Ilaah u baryay inaan roob di&#39;in, roobna saddex sannadood iyo lix bilood dhulka kuma uu di&#39;in."
                },
                "18": {
                    "verse_nr": "18",
                    "verse": "Oo kol kale ayuu Ilaah baryay, oo cirku roob buu soo daayay, dhulkuna midhihiisii buu soo saaray."
                },
                "19": {
                    "verse_nr": "19",
                    "verse": "Walaalahayow, haddii midkiin ka leexdo runta, oo mid soo celiyo isaga,"
                },
                "20": {
                    "verse_nr": "20",
                    "verse": "ogaada in kii dembilaha qaladka jidkiisa ka soo celiyaa uu dembilihii naftiisa dhimasho ka badbaadin doono oo uu dembiyo badan qarin doono."
                }
            }
        }
    }
}