{
    "version": "SOM",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "WARQADDII KOWAAD EE RASUULBUTROS Salaan - Anigoo ah Butros oo ah rasuulkii Ciise Masiix waxaan warqaddan u qorayaa qariibbada ku kala firidhsan Bontos, iyo Galatiya, iyo Kabbadokiya, iyo Aasiya, iyo Bituniya,"
                },
                "2": {
                    "verse_nr": "2",
                    "verse": "oo lagu doortay aqoontii Ilaaha Aabbaha ahu hore u sii ogaa, oo quduus lagaga dhigay Ruuxa, xagga addeecidda iyo rushaynta dhiiggii Ciise Masiix. Nimco iyo nabadu ha idiin bateen."
                },
                "3": {
                    "verse_nr": "3",
                    "verse": "U Mahadnaqidda Rajada Masiixiyiinta Oo Ah Badbaadada - Ammaanu ha u ahaato Ilaaha ah Aabbaha Rabbigeenna Ciise Masiix. Naxariistiisa badan aawadeed ayuu mar kale ina dhalay inaynu rajo nool ku helno sarakiciddii Ciise Masiix ka soo sara kacay kuwii dhintay,"
                },
                "4": {
                    "verse_nr": "4",
                    "verse": "oo aynu helno dhaxal aan dhammaanayn, oo aan nijaasoobayn, oo aan baabba&#39;ayn, oo jannada laydiinku kaydiyey."
                },
                "5": {
                    "verse_nr": "5",
                    "verse": "Idinku waxaad tihiin kuwo xoogga Ilaah iyo rumaysadka lagu dhawro ilaa badbaadada diyaarka u ah in wakhtiga ugu dambaysta la muujiyo."
                },
                "6": {
                    "verse_nr": "6",
                    "verse": "Taas waad ku faraxsan tihiin in kastoo, haddii ay waajib tahay, aad haatan wakhti yar ku murugootaan jirrabaaddo badan oo kala cayncayn ah."
                },
                "7": {
                    "verse_nr": "7",
                    "verse": "Si loo tijaabiyo rumaysadkiinna, oo aad uga sii qaalisan dahabka oo ah wax baabba&#39;a in kastoo dab lagu tijaabiyo. Markaasaa laga helayaa mahad iyo ammaan iyo ciso markii Ciise Masiix la muujiyo."
                },
                "8": {
                    "verse_nr": "8",
                    "verse": "Isaga ma aydin arkin, waadse jeceshihiin, hadda in kastoo aydnaan arkin, waadse rumaysan tihiin, oo waxaad ku faraxdaan farxad aan la sheegi karin oo ammaan leh."
                },
                "9": {
                    "verse_nr": "9",
                    "verse": "Waxaadna helaysaan waxa rumaysadkiinnu ku dhammaado oo ah badbaadada naftiinna."
                },
                "10": {
                    "verse_nr": "10",
                    "verse": "Nebiyadii sii sheegay nimcada idiin imanaysa waxay doondooneen oo aad u raadiyeen wax ku saabsan badbaadadaas."
                },
                "11": {
                    "verse_nr": "11",
                    "verse": "Waxayna raadiyeen wixii iyo wakhtigii Ruuxii Masiixa oo iyaga ku jiray uu u tilmaamay markuu horay uga sii markhaati furay waxyaalaha Masiixu ku xanuunsan doono iyo waxyaalaha ammaanta ah oo iyaga ka daba iman doona."
                },
                "12": {
                    "verse_nr": "12",
                    "verse": "Oo waxaa iyagii loo muujiyey inaanay iyagu isugu adeegin waxyaalahaas, laakiinse idinkay idiinku adeegeen, oo waxyaalahaas waxaa idin ogaysiiyey kuwii injiilka idinkaga wacdiyey Ruuxa Quduuska ah ee jannada laga soo diray; waxyaalahaas oo ay malaa&#39;iguhuna jecel yihiin inay fiiriyaan."
                },
                "13": {
                    "verse_nr": "13",
                    "verse": "Waa In Si Quduus Ah Loo Socdo - Haddaba isku giijiya guntiga maankiinna, dhug yeesha, oo aad u rajeeya nimcada laydiin keeni doono markii Ciise Masiix la muujiyo."
                },
                "14": {
                    "verse_nr": "14",
                    "verse": "Idinkoo ah carruur addeec leh ha raacina damacyadiinnii hore oo aad ku samayseen jaahilnimadiinnii;"
                },
                "15": {
                    "verse_nr": "15",
                    "verse": "laakiinse siduu kan idiin yeedhay quduuska u yahay, idinkuna sidaas oo kale dabiicaddiinna oo dhan quduus ku ahaada,"
                },
                "16": {
                    "verse_nr": "16",
                    "verse": "maxaa yeelay, waxaa qoran, Idinku waa inaad quduus ahaataan, waayo, aniguba quduus baan ahay."
                },
                "17": {
                    "verse_nr": "17",
                    "verse": "Haddaad Aabbow ugu yeedhaan kan nin walbaba u xukuma eexashola&#39;aan iyo sida shuqulkiisu yahay, cabsi Ilaah isku dhaafiya wakhtiga aad qariibka tihiin."
                },
                "18": {
                    "verse_nr": "18",
                    "verse": "Waxaad og tihiin inaan dabiicaddiinnii bilaashka ahayd oo aad awowayaashiin ka dhaxasheen laydinkaga soo furan waxyaalaha baabba&#39;aya oo ah sida lacagta iyo dahabka,"
                },
                "19": {
                    "verse_nr": "19",
                    "verse": "laakiinse waxaa laydinku soo furtay dhiiggii qaaliga ahaa oo Masiix oo ah sidii wan yar oo aan wax ceeb ah iyo iin toona lahayn."
                },
                "20": {
                    "verse_nr": "20",
                    "verse": "Isaga horaa loo yiqiin intaan dunida la aasaasin, laakiinse wakhtiyadii dhammaadkoodii ayaa loo muujiyey idinka aawadiin,"
                },
                "21": {
                    "verse_nr": "21",
                    "verse": "idinkoo isaga aawadiis ku ah kuwa rumaysan Ilaaha isaga ka soo sara kiciyey kuwii dhintay oo ammaanay isaga, in rumaysadkiinna iyo rajadiinnu ay Ilaah ku xidhnaadaan aawadeed."
                },
                "22": {
                    "verse_nr": "22",
                    "verse": "Sidaad naftiinna u daahiriseen markaad addeecdeen runta xagga jacaylka walaalnimada oo aan iska yeelyeel ahayn, aad iyo aad qalbiga isaga jeclaada."
                },
                "23": {
                    "verse_nr": "23",
                    "verse": "Idinka mar kale laydinkuma dhalin abuur baabba&#39;aya, laakiinse waxaa laydinku dhalay abuur aan baabba&#39;ayn oo ah erayga Ilaah oo nool oo waara."
                },
                "24": {
                    "verse_nr": "24",
                    "verse": "Waayo, Wax kasta oo jiidh lahu waa sida caws oo kale, Oo quruxdiisa oo dhammuna waa sida ubaxa duurka oo kale, Haddaba cawsku wuu engegaa, ubaxuna wuu dhacaa;"
                },
                "25": {
                    "verse_nr": "25",
                    "verse": "Laakiinse erayga Rabbigu weligiisba wuu waaraa. Haddaba kaasu waa eraygii warka wanaagsanaa oo laydinku wacdiyey."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dhagaxa Nool Iyo Quruunta Quduuska Ah - Haddaba sidaas daraaddeed iska wada fogeeya xumaan oo dhan, iyo khiyaano oo dhan, iyo labawejiilenimo, iyo hinaaso, iyo cay oo dhan,"
                },
                "2": {
                    "verse_nr": "2",
                    "verse": "oo sida carruur dhallaan ah u jeclaada caanaha ruuxa ee saafiga ah, si aad ugu kortaan xagga badbaadada,"
                },
                "3": {
                    "verse_nr": "3",
                    "verse": "haddii aad dhadhamiseen in Rabbigu raxmad leeyahay,"
                },
                "4": {
                    "verse_nr": "4",
                    "verse": "kaas oo aad u imanaysaan, oo ah dhagax nool, oo dadku diiday, laakiin xagga Ilaah laga doortay oo qaali ah."
                },
                "5": {
                    "verse_nr": "5",
                    "verse": "Idinkuna sida dhagaxyo noolnool ayaa waxaa laydinka dhisayaa guri ruux ah inaad ahaataan wadaaddo quduus ah si aad xagga ruuxa uga bixisaan allabariyo uu Ilaah ku aqbalo Ciise Masiix."
                },
                "6": {
                    "verse_nr": "6",
                    "verse": "Maxaa yeelay, waxaa Qorniinku leeyahay, Bal eega, waxaan Siyoon dhex dhigayaa dhagax geeseed oo weyn, oo la doortay, oo qaali ah, Oo kii isaga rumaystaa ma ceeboobi doono."
                },
                "7": {
                    "verse_nr": "7",
                    "verse": "Haddaba sidaas daraaddeed qaalinimada waxaa leh idinkoo ah kuwa rumaysan, laakiinse xagga kuwa aan rumaysnayn, Dhagaxii kuwa wax dhisa ay diideen, Wuxuu noqday madaxa rukunka;"
                },
                "8": {
                    "verse_nr": "8",
                    "verse": "iyo Dhagax lagu turunturoodo oo ah dhadhaab lagu xumaado; waayo, waxay ku turunturoodaan ereyga, maxaa yeelay, ma addeecsana; taas oo ah wixii loo xugmay."
                },
                "9": {
                    "verse_nr": "9",
                    "verse": "Laakiinse idinku waxaad tihiin jinsi la doortay, iyo wadaaddada boqorka, iyo quruun quduus ah, iyo dad Ilaah iska leeyahay, inaad ogeysiisaan wanaagga kan gudcurka idiinka yeedhay oo idiinku yeedhay xagga nuurkiisa yaabka leh."
                },
                "10": {
                    "verse_nr": "10",
                    "verse": "Idinku waagii hore dad ma aydin ahayn, laakiinse haatan waxaad tihiin dadka Ilaah, idinku markii hore naxariis ma aydin helin, laakiinse haatan naxariis baad hesheen."
                },
                "11": {
                    "verse_nr": "11",
                    "verse": "Gacaliyayaalow, waxaan idiin baryayaa, idinkoo ah sidii qariib iyo dad sodcaal ah, inaad ka fogaataan damacyada jidhka oo nafta la dagaallama."
                },
                "12": {
                    "verse_nr": "12",
                    "verse": "Quruumaha dhexdooda dabiicad wanaagsan ku dhaqma, in meeshii ay wax xun idinkaga sheegi lahaayeen sidii idinkoo ah kuwo xumaan fala, ay shuqulladiinna wanaagsan oo ay arkaan Ilaah ku ammaanaan maalinta booqashada."
                },
                "13": {
                    "verse_nr": "13",
                    "verse": "Dawladda Waa In Laga Dambeeyo - Rabbiga daraaddiis u addeeca amar kasta oo dadka, ama ha ahaado boqorka ka sarreeya dadka oo dhan,"
                },
                "14": {
                    "verse_nr": "14",
                    "verse": "amase taliyayaasha uu isagu u soo diray inay ka aargutaan kuwa xumaanta sameeya oo ay ammaanaan kuwa samaanta fala."
                },
                "15": {
                    "verse_nr": "15",
                    "verse": "Waayo, Ilaah doonistiisu waxa weeye inaad samafalid ku aamusiisaan jaahilnimada nacasyada,"
                },
                "16": {
                    "verse_nr": "16",
                    "verse": "idinkoo xor ah oo aan xorriyaddiinna ugu isticmaalayn sidii jubbad aad xumaanta ku qarisaan, laakiinse sidii idinkoo ah addoommo Ilaah."
                },
                "17": {
                    "verse_nr": "17",
                    "verse": "Dadka oo dhan maamuusa, walaalahana jeclaada, Ilaahna ka cabsada, oo boqorka ciseeya."
                },
                "18": {
                    "verse_nr": "18",
                    "verse": "Adeegidda Micneheeda - Midiidinyadow, ka cabsada oo ka dambeeya sayidyadiinna, mana aha kuwa wanaagsan oo idiin roon oo keliya, laakiinse xataa kuwa qalloocan."
                },
                "19": {
                    "verse_nr": "19",
                    "verse": "Waayo, tanu waa wax loo bogo haddii nin niyada xagga Ilaah uga adkaysto dhibaatooyinka, isagoo xaqdarro ku xanuunsanaya."
                },
                "20": {
                    "verse_nr": "20",
                    "verse": "Markii aad dembaabtaan, oo laydin garaaco, haddii aad u dulqaadataan, maxay ammaan leedahay? Laakiinse markaad wanaag fashaan oo aad xanuunsataan, haddii aad u dulqaadataan, taasu waa wax Ilaah u bogo."
                },
                "21": {
                    "verse_nr": "21",
                    "verse": "Waayo, taasu waa wixii laydiinku yeedhay, maxaa yeelay, Masiix baa idiin xanuunsaday, oo wuxuu idinkaga tegey masaal inaad tallaabooyinkiisa raacdaan."
                },
                "22": {
                    "verse_nr": "22",
                    "verse": "Isagu ma uu dembaabin, khiyaanona afkiisa lagama helin."
                },
                "23": {
                    "verse_nr": "23",
                    "verse": "Oo isagu markii la caayay, dadkii caayay cay uma uu celin. Markuu xanuunsadayna ninna ma uu cabsiin, laakiinse wuxuu isu dhiibay kan xaqnimada wax ku xukuma."
                },
                "24": {
                    "verse_nr": "24",
                    "verse": "Oo isagu dembiyadeennii wuxuu ku qaaday jidhkiisii geedka saarnaa, si innagoo dembi kala dhimannay aynu xaqnimo ugu noolaanno. Waxaad ku bogsateen xariijimihii karbaashiddiisii."
                },
                "25": {
                    "verse_nr": "25",
                    "verse": "Waayo, waxaad u ambanayseen sida ido oo kale, laakiinse haatan waxaad u soo noqoteen Adhijirka iyo Hoggaamiyaha naftiinna."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nimanka Iyo Naagahooda - Sidaas oo kalena, dumar yahow, nimankiinna ka dambeeya in xataa haddii qaar uusan erayga addeecin ay erayga la&#39;aantiis ku soo hanuunsamaan dabiicadda afooyinkooda,"
                },
                "2": {
                    "verse_nr": "2",
                    "verse": "markay arkaan dabiicaddiinna daahirsan ee cabsida leh."
                },
                "3": {
                    "verse_nr": "3",
                    "verse": "Isqurxintiinnu yaanay ahaan tan dibadda ah, oo ah timo tidcan, iyo dahab layska lulo, amase dhar la xidho,"
                },
                "4": {
                    "verse_nr": "4",
                    "verse": "laakiinse ha ahaato inta qalbiga ee qarsoon, taasoo leh wax aan baabba&#39;ayn ee ah ruuxa qabow oo aamusan, kaasoo Ilaah hortiisa qiimo badan ku leh."
                },
                "5": {
                    "verse_nr": "5",
                    "verse": "Waayo, sidaasoo kalaa waagii hore dumarkii quduuska ahaa oo Ilaah wax ka rajayn jiray ay isu qurxin jireen, iyagoo nimankoodii ka dambeeya."
                },
                "6": {
                    "verse_nr": "6",
                    "verse": "Saarahba sidaasoo kalay Ibraahim u addeeci jirtay, oo ay ugu yeedhi jirtay, Sayidow; oo idinna haddii aad wanaag fashaan oo aydnaan ka cabsan wixii argaggax leh waxaad tihiin carruurteeda."
                },
                "7": {
                    "verse_nr": "7",
                    "verse": "Nimankow, idinkuna sidaas oo kale afooyinkiinna aqoon kula dhaqma sidii iyagoo ah weel tabardaran, oo iyaga maamuusa sida kuwa idinla dhaxla nimcada nolosha, si aan baryadiinna loo hor joogsan."
                },
                "8": {
                    "verse_nr": "8",
                    "verse": "Jixinjixa Masiixiyiinta - Ugu dambaysta, waxaan idinku leeyahay, Kulligiin isku maan ahaada, oo isu jixinjixa, oo sida walaalo isu jeclaada, oo isu naxariista, oo is-hoosaysiiya."
                },
                "9": {
                    "verse_nr": "9",
                    "verse": "Shar shar ha ka celinina, cayna cay ha ka celinina, laakiinse duco ka celiya, maxaa yeelay, saas aawadeed waxaa laydiinku yeedhay inaad barako dhaxashaan, waayo,"
                },
                "10": {
                    "verse_nr": "10",
                    "verse": "Kii doonaya inuu nolol jeclaado, Oo arko maalmo wanaagsan, Carrabkiisa shar ha ka joojiyo, Bushimihiisana yaanay khiyaano ku hadlin."
                },
                "11": {
                    "verse_nr": "11",
                    "verse": "Oo ha ka leexdo shar, oo wanaag ha sameeyo; Nabad ha doondoono oo ha raacdaysto;"
                },
                "12": {
                    "verse_nr": "12",
                    "verse": "Waayo, Rabbiga indhihiisu waxay fiiriyaan kuwa xaqa ah, Dhegihiisuna waxay u furan yihiin baryadooda; Laakiin wejiga Rabbigu waa ka gees kuwa sharka sameeya."
                },
                "13": {
                    "verse_nr": "13",
                    "verse": "Waa In Xaqdarrada Loo Adkaysto - Haddii aad waxa wanaagsan ku dadaashaan, bal yaa wax idin yeeli doona?"
                },
                "14": {
                    "verse_nr": "14",
                    "verse": "Laakiinse xaqnimada daraaddeed haddii aad u xanuunsataan, waad barakaysan tihiin. Haddaba ha ka cabsanina cabsigelintooda, hana welwelina."
                },
                "15": {
                    "verse_nr": "15",
                    "verse": "Rabbiga Masiixa ah qalbiyadiinna quduus kaga dhiga, oo mar kasta diyaar u ahaada inaad u jawaabtaan nin alla ninkii wax idinka weyddiiya sabab ku saabsan rajada aad leedihiin, laakiinse qabow iyo cabsi ugu jawaaba,"
                },
                "16": {
                    "verse_nr": "16",
                    "verse": "idinkoo qalbi wanaagsan leh, in markii wax xun laydinka sheego, ay ceeboobaan kuwa caaya dabiicaddiinna wanaagsan ee xagga Masiixa ah."
                },
                "17": {
                    "verse_nr": "17",
                    "verse": "Waayo, haddii ay doonista Ilaah tahay, waxaa ka wanaagsan inaad samafalidda u xanuunsataan intii aad u xanuunsan lahaydeen sharfalidda."
                },
                "18": {
                    "verse_nr": "18",
                    "verse": "Maxaa yeelay, Masiixba mar buu u xanuunsaday dembiyada. Isagoo xaq ah ayuu u xanuunsaday kuwa aan xaqa ahayn aawadood inuu inoo keeno Ilaah. Xagga jidhka waa laga dilay, laakiinse xagga ruuxa waa laga nooleeyey."
                },
                "19": {
                    "verse_nr": "19",
                    "verse": "Ruuxii ayuu ku tegey oo wuxuu wacdiyey ruuxyadii xabsigii ku jiray,"
                },
                "20": {
                    "verse_nr": "20",
                    "verse": "kuwaas oo waagii hore ahaa caasiyiin markii dulqaadashada Ilaah ay sugaysay intii maalmihii Nuux oo la diyaarinayay doonnidii, taasoo ay biyihii kaga badbaadeen dhawr qof oo ah siddeed nafood oo keliya."
                },
                "21": {
                    "verse_nr": "21",
                    "verse": "Biyahaasuna waxay ka dhigan yihiin baabtiiska hadda idinku badbaadiya sarakicidda Ciise Masiix, oo aan ahayn ka fogaynta wasakhda jidhka, laakiinse waxaa weeye baryo ka timaada qalbi wanaagsan oo xagga Ilaah."
                },
                "22": {
                    "verse_nr": "22",
                    "verse": "Ciise Masiix jannaduu galay oo wuxuu joogaa gacanta midigta oo Ilaah, oo malaa&#39;igaha iyo kuwa amarka leh iyo kuwa xoogga leh oo dhanba waa laga hoosaysiiyey isaga."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Waa In Dembiga La Diido - Mar haddii Masiixu jidhka ku xanuunsaday, idinkuna sidaas oo kale isu diyaariya, idinkoo isku maan ah; maxaa yeelay, kii jidhka ku xanuunsaday waa ka joogsaday dembiga,"
                },
                "2": {
                    "verse_nr": "2",
                    "verse": "si wakhtiga idiin hadhay oo aad jidhka ku nooshihiin aydnaan damacyada dadka mar dambe ugu noolaan, laakiinse aad ugu noolaataan doonista Ilaah."
                },
                "3": {
                    "verse_nr": "3",
                    "verse": "Waayo, waxaa idinku filan wakhtigii hore oo aad doonistii dadka aan Ilaah aaminin samayn jirteen, markii aad ku socon jirteen nejisnimo, iyo damacyadii jidhka, iyo sakhraannimo, iyo rabshad, iyo khamricabbid, iyo sanamcaabudid xaaraan ah."
                },
                "4": {
                    "verse_nr": "4",
                    "verse": "Oo markii aydnaan iyaga u raacin nejisnimadaas badan, way idinla yaabaan oo way idin caayaan."
                },
                "5": {
                    "verse_nr": "5",
                    "verse": "Iyagu waxay faleen waxay kala xisaabtami doonaan kan diyaarka u ah inuu xukumo kuwa nool iyo kuwa dhintayba."
                },
                "6": {
                    "verse_nr": "6",
                    "verse": "Waayo, taas aawadeed injiilka waxaa lagu wacdiyey xataa kuwii dhintay in iyaga jidhka lagu xukumo sida dadka, laakiinse ay ruuxa ku noolaadaan sida Ilaah."
                },
                "7": {
                    "verse_nr": "7",
                    "verse": "Haddaba wax walba dhammaadkoodu wuu dhow yahay, sidaas daraaddeed digtoonaada, oo tukashada u feeyignaada."
                },
                "8": {
                    "verse_nr": "8",
                    "verse": "Wax walba hortood idinku aad isu jeclaada, maxaa yeelay, jacaylku wuxuu qariyaa dembiyo faro badan."
                },
                "9": {
                    "verse_nr": "9",
                    "verse": "Ismartiqaada gunuunacla&#39;aan."
                },
                "10": {
                    "verse_nr": "10",
                    "verse": "Sida mid waluba u helay hadiyad, idinku isu adeega, sida wakiillo wanaagsan oo helay nimcada Ilaah ee badan ee kala cayncaynka ah."
                },
                "11": {
                    "verse_nr": "11",
                    "verse": "Haddii nin hadlo, ha u hadlo sidii isagoo ku hadlaya ereyga Ilaah; haddii nin adeegona, ha u adeego siduu Ilaah xoogga u siiyo, in wax walbaba Ilaah ku ammaanmo Ciise Masiix, kaasoo weligiis iyo weligiisba leh ammaanta iyo dowladnimadaba. Aamiin."
                },
                "12": {
                    "verse_nr": "12",
                    "verse": "Masiixiyiintu Waa Inay Ku Farxaan Xanuunka Ay Masiixa U Xanuunsadaan - Gacaliyayaalow, ha la yaabina jirrabaadda dabka ah oo idinku dhex dhacday in laydiin tijaabiyo sida iyadoo ay idinku dhaceen wax la yaab lihi."
                },
                "13": {
                    "verse_nr": "13",
                    "verse": "Laakiinse sidaad u tihiin kuwo ka qayb qaatay waxyaalaha Masiixu ku xanuunsaday, farxa, inaad farxad aad u weyn ku faraxdaan marka ammaantiisa la muujiyo."
                },
                "14": {
                    "verse_nr": "14",
                    "verse": "Haddii magaca Masiix aawadiis laydin caayo, waad barakaysan tihiin, maxaa yeelay, waxaa idin dul jooga Ruuxa ammaanta oo ah Ruuxa Ilaah."
                },
                "15": {
                    "verse_nr": "15",
                    "verse": "Haddaba midkiinna yuusan u xanuunsan sida isagoo ah gacankudhiigle, ama tuug, ama sharfale, ama mid faraggeliya axwaasha dadka kale."
                },
                "16": {
                    "verse_nr": "16",
                    "verse": "Laakiin haddii nin u xanuunsado sida isagoo Masiixi ah, yaanu ceebsan, laakiinse Ilaah ha ku ammaano magacan."
                },
                "17": {
                    "verse_nr": "17",
                    "verse": "Waayo, waxaa la gaadhay wakhtigii dadka Ilaah xukunka laga bilaabi lahaa, oo haddii innaga marka hore laynaga bilaabo, kuwa aan injiilka Ilaah addeecin muxuu aakhirkoodu ahaan doonaa?"
                },
                "18": {
                    "verse_nr": "18",
                    "verse": "Haddaba haddii kan xaqa ahu si dhib leh ku badbaado, xaggee bay ka muuqan doonaan cibaadalaawaha iyo dembiluhu?"
                },
                "19": {
                    "verse_nr": "19",
                    "verse": "Sidaas daraaddeed kuwa doonista Ilaah u xanuunsada, iyagoo samafalaya, naftooda ammaano ha ugu dhiibeen Abuuraha aaminka ah."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Waanada Odayaasha La Waaniyo - Anigoo anba oday la ah oo marag ka ah waxyaalihii Masiixu ku xanuunsaday oo weliba ka qayb qaadanaya ammaanta la muujin doono, waxaan ku waaninayaa odayaasha idinku dhex jira:"
                },
                "2": {
                    "verse_nr": "2",
                    "verse": "Ilaaliya idaha Ilaah oo idin dhex jooga, idinkoo aan qasab ahaan u dhawrayn, laakiinse raalli ka ah sida Ilaah doonayo."
                },
                "3": {
                    "verse_nr": "3",
                    "verse": "Oo weliba ha u dhawrina faa&#39;iido ceeb ah daraaddeed, laakiinse ku dhawra maan diyaar ah, hana u xukumina sida idinkoo sayidyo u ah kuwaad u talisaan, laakiinse idaha masaallo u noqda."
                },
                "4": {
                    "verse_nr": "4",
                    "verse": "Oo marka Adhijirka sare la muujiyo, idinku waxaad heli doontaan taajka ammaanta oo aan baabba&#39;ayn."
                },
                "5": {
                    "verse_nr": "5",
                    "verse": "Sidaasoo kalena dhallinyaraday, odayaasha ka dambeeya, oo kulligiinba is-hoosaysiiya, in midkiinba midka kale u adeego, maxaa yeelay, Ilaah waa hor joogsadaa kuwa kibra, laakiinse kuwa is-hoosaysiiya ayuu nimco siiyaa."
                },
                "6": {
                    "verse_nr": "6",
                    "verse": "Waano - Haddaba sidaas daraaddeed gacanta xoogga leh oo Ilaah iska hoosaysiiya, si uu wakhtigiisa idiin sarraysiiyo."
                },
                "7": {
                    "verse_nr": "7",
                    "verse": "Welwelkiinna oo dhan isaga saara, maxaa yeelay, isagu dan buu idinka leeyahay."
                },
                "8": {
                    "verse_nr": "8",
                    "verse": "Feeyignaada oo soo jeeda, waayo, cadowgiinna Ibliiska ahu sida libaax ciyaya ayuu u wareegaa oo u doondoonaa cid uu liqo."
                },
                "9": {
                    "verse_nr": "9",
                    "verse": "Isaga hor joogsada, idinkoo iimaankiinna ku adag, oo garanaya in isla dhibaatooyinkaasu ay ku dhacaan walaalahiinna dunida ku jira."
                },
                "10": {
                    "verse_nr": "10",
                    "verse": "Haddaba Ilaaha leh nimcada oo dhan oo idiinku yeedhay ammaantiisa daa&#39;imkaa oo Masiixa ku jirta, markii aad in yar xanuunsataan ka dib isagu wuu idin kaamili doonaa, oo idin adkayn doonaa, oo idin xoogayn doonaa."
                },
                "11": {
                    "verse_nr": "11",
                    "verse": "Weligiis iyo weligiisba xoogga isagaa leh. Aamiin."
                },
                "12": {
                    "verse_nr": "12",
                    "verse": "Waxaan warqad yar idiinku soo qoray gacanta walaalkeen Silwanos oo aan ku tirinayo inuu aamin yahay. Oo waxaan idinku waaninayaa oo marag ahaan idiinku sheegayaa in tanu tahay nimcada Ilaah oo run ah. Taas ku adkaada"
                },
                "13": {
                    "verse_nr": "13",
                    "verse": "Waxaa idin soo salaamaya tan Baabuloon joogta oo laydinla doortay, iyo wiilkayga Markos."
                },
                "14": {
                    "verse_nr": "14",
                    "verse": "Isku salaama dhunkasho jacayl ah. Oo intiinna Masiixa kuwiisa ah oo dhan nabaddu ha u ahaato."
                }
            }
        }
    }
}