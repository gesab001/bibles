{
    "version": "SOM",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "WARQADDII RASUUL BAWLOS U QORAY DADKIIGALATIYA Salaan - Waxaa warqaddan qoraya Bawlos oo ah rasuul aan xagga dadka ka iman, oo aan dadna ku iman, laakiinse ku yimid Ciise Masiix iyo Ilaaha Aabbaha ah oo isaga ka sara kiciyey kuwii dhintay."
                },
                "2": {
                    "verse_nr": "2",
                    "verse": "Aniga iyo walaalaha ila jooga oo dhammi waxaannu tan u qoraynaa kiniisadaha Galatiya."
                },
                "3": {
                    "verse_nr": "3",
                    "verse": "Nimco ha idinla jirto iyo nabad ka timaada Ilaaha Aabbaha ah iyo Rabbigeenna Ciise Masiix,"
                },
                "4": {
                    "verse_nr": "4",
                    "verse": "kan naftiisii u bixiyey dembiyadeenna aawadood, si uu inooga bixiyo dunidatan la joogo oo sharka leh sida ay tahay doonista kan Ilaah iyo Aabbe inoo ah."
                },
                "5": {
                    "verse_nr": "5",
                    "verse": "Isagaa ammaanta leh weligiis iyo weligiis. Aamiin."
                },
                "6": {
                    "verse_nr": "6",
                    "verse": "Bawlos Wuxuu Ka Qalbi Jabay Dadka Galatiya - Waxaan la yaabsanahay dhaqsiiyaha aad uga dhaqaaqaysaan kii nimcada Masiixa idiinku yeedhay, oo aad u leexanaysaan injiil kale,"
                },
                "7": {
                    "verse_nr": "7",
                    "verse": "oo aan ahayn mid kale, laakiin waxaa jira kuwo idin dhibaya, oo doonaya inay injiilka Masiixa qalloociyaan."
                },
                "8": {
                    "verse_nr": "8",
                    "verse": "Laakiinse annaga ha noqoto ama malaa&#39;ig samada ka timid ha noqotee, kii idinku wacdiya injiil aan ahayn kaannu idinku wacdinnay, ha inkaarnaado."
                },
                "9": {
                    "verse_nr": "9",
                    "verse": "Sidii aannu markii hore nidhi, waxaan haatanna leeyahay, Haddii nin idinku wacdiyo injiil kale oo aan ahayn kii aad aqbasheen, ha inkaarnaado."
                },
                "10": {
                    "verse_nr": "10",
                    "verse": "Ma waxaan haatan is-oggolaysiinayaa dadka mise Ilaah? Mise waxaan doondoonayaa inaan dadka ka farxiyo? Haddaan weli dadka ka sii farxinayo, ma aanan ahaadeen addoonkii Masiixa."
                },
                "11": {
                    "verse_nr": "11",
                    "verse": "Bawlos Wuxuu Injiilka Ka Helay Masiixa, Laakiin Dadka Kama Helin - Walaalayaalow, waxaan idin ogaysiinayaa in injiilka aan idinku wacdiyey uusan ka iman xagga dadka."
                },
                "12": {
                    "verse_nr": "12",
                    "verse": "Waayo, kama aan helin xagga dadka, laymana barin, laakiin waxaa ii muujiyey Ciise Masiix."
                },
                "13": {
                    "verse_nr": "13",
                    "verse": "Waad maqasheen dabiicaddaydii hore xagga diintii Yuhuudda, sidii aan kiniisaddii Ilaah aad iyo aad ugu silcin jiray oo u kharribi jiray."
                },
                "14": {
                    "verse_nr": "14",
                    "verse": "Oo kuwa badan oo asaaggay ah oo aan isku waddan nahay ayaan kaga hor maray diinta Yuhuudda, anigoo aad iyo aad ugu adag xeerarkii awowayaashay."
                },
                "15": {
                    "verse_nr": "15",
                    "verse": "Laakiin Ilaaha uurkii hooyaday iga doortay, oo nimcadiisa iigu yeedhay, markuu ku farxay"
                },
                "16": {
                    "verse_nr": "16",
                    "verse": "inuu Wiilkiisa iga dhex muujiyo inaan dadka aan Yuhuudda ahayn ku wacdiyo isaga warkiisa, isla markaasba lama aan tashan bini aadan."
                },
                "17": {
                    "verse_nr": "17",
                    "verse": "Yeruusaalemna uma aan aadin kuwii hortay rasuullada ahaa, laakiinse waxaan aaday dalka Carabta, dabadeedna waxaan ku soo noqday Dimishaq."
                },
                "18": {
                    "verse_nr": "18",
                    "verse": "Kolkaasaan saddex sannadood dabadeed Yeruusaalem aaday inaan Keeyfas soo barto, oo shan iyo toban maalmood ayaan la joogay isagii."
                },
                "19": {
                    "verse_nr": "19",
                    "verse": "Laakiin rasuulladii kale midna kama arag, Yacquub oo ah Sayidka walaalkiis mooyaane."
                },
                "20": {
                    "verse_nr": "20",
                    "verse": "Waxan aan idiin soo qorayo, Ilaah hortiis, been ka sheegi maayo."
                },
                "21": {
                    "verse_nr": "21",
                    "verse": "Markaas dabadeed waxaan imid xagga dalalka Suuriya iyo Kilikiya,"
                },
                "22": {
                    "verse_nr": "22",
                    "verse": "oo weliba laygama weji garanayn kiniisadaha Masiixa oo Yahuudiya ku yiil."
                },
                "23": {
                    "verse_nr": "23",
                    "verse": "Laakiin waxay maqleen oo keliya in la yidhi, Kii mar ina silcin jiray, hadda wuxuu wax ku wacdiyayaa iimaankii uu mar kharribi jiray."
                },
                "24": {
                    "verse_nr": "24",
                    "verse": "Oo Ilaah bay u ammaaneen daraadday."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Shuqulkii Bawlos Baa Yeruusaalem Lagu Aqoonsaday - Afar iyo toban sannadood dabadeed ayaan mar kale Yeruusaalem aaday, Barnabasna wuu ila jiray, oo Tiitosna waan kaxaystay."
                },
                "2": {
                    "verse_nr": "2",
                    "verse": "Sidii la iigu muujiyey ayaan u tegey, oo waxaan iyaga hor dhigay injiilka aan dadka aan Yuhuudda ahayn ku wacdiyo, laakiinse waxaan gooni ahaan u tusay kuwii sharafta lahaa, si aanan u ahaan mid waxtarla&#39;aan iska ordaya ama hore u orday."
                },
                "3": {
                    "verse_nr": "3",
                    "verse": "Laakiin xataa Tiitos oo ila socday, isagoo Gariig ah, laguma qasbin in la gudo"
                },
                "4": {
                    "verse_nr": "4",
                    "verse": "walaalaha beenta ah oo qarsoodiga lanoogu soo geliyey daraaddood, kuwa noogu soo galay inay basaasaan xorriyaddeenna aynu Ciise Masiix ku haysanno, inay na addoonsadaan."
                },
                "5": {
                    "verse_nr": "5",
                    "verse": "In runta injiilku idinla sii jirto, taas daraaddeed ayaannan saacad qudha u hoos gelin iyaga."
                },
                "6": {
                    "verse_nr": "6",
                    "verse": "Laakiinse kuwii loo maleeyey inay sharaf leeyihiin (wax kastoo ay ahaayeen, waxba igama gelin; waayo, Ilaah dadka wejigiisa uma kala eexdo) waxaan leeyahay, Kuwii sharafta lahaa waxba iguma ay darin."
                },
                "7": {
                    "verse_nr": "7",
                    "verse": "Laakiinse kolkay arkeen in laygu ammaaneeyey injiilka kuwa buuryoqabka ah, xataa sidii Butros loogu ammaaneeyey injiilka kuwa gudan,"
                },
                "8": {
                    "verse_nr": "8",
                    "verse": "waayo, kii Butros kaga dhex shaqeeyey sii uu rasuul ugu ahaado kuwa gudan ayaa anna igaga dhex shaqeeyey sii aan dadka aan Yuhuudda ahayn rasuul ugu ahaado,"
                },
                "9": {
                    "verse_nr": "9",
                    "verse": "oo kolkay ogaadeen nimcada lay siiyey, Yacquub iyo Keeyfas iyo Yooxanaa, iyagoo loo sharfay sida tiirar, waxay aniga iyo Barnabas na siiyeen gacanta midigta oo wehelnimada, inaannu annagu u tagno dadka aan Yuhuudda ahayn, iyaguna ay u tagaan kuwa gudan."
                },
                "10": {
                    "verse_nr": "10",
                    "verse": "Waxay keliyahoo doonayeen inaannu masaakiinta xusuusanno, taas oo aan ku dadaalayay inaan sameeyo."
                },
                "11": {
                    "verse_nr": "11",
                    "verse": "Bawlos Wuxuu Canaantay Butros - Laakiinse Keeyfas kolkuu Antiyokh yimid, waan hor joogsaday, maxaa yeelay, wuu eedaysnaa."
                },
                "12": {
                    "verse_nr": "12",
                    "verse": "Maxaa yeelay, intaan qaar Yacquub ka iman, Keeyfas wuxuu wax la cuni jiray dad aan Yuhuud ahayn, laakiinse markay yimaadeen, wuu ka soo noqday oo ka soocmay, isagoo kuwa gudan ka cabsanaya."
                },
                "13": {
                    "verse_nr": "13",
                    "verse": "Yuhuudda inteedii kalena sidaas oo kalay labawejiilayaal la ahaayeen isaga, sidaas daraaddeed labawejiilenimadoodii waxay la tagtay xataa Barnabas."
                },
                "14": {
                    "verse_nr": "14",
                    "verse": "Kolkaan arkay inayan si hagaagsan ugu soconayn runta injiilka, ayaan kulli hortooda Keeyfas ku idhi, Adigoo Yuhuudi ah haddaad u dhaqanto sida dadka aan Yuhuudda ahayn, oo aadan ahaan sida Yuhuudda, sidee baad ugu qasbaysaa dadka aan Yuhuudda ahayn inay u dhaqmaan sida Yuhuudda?"
                },
                "15": {
                    "verse_nr": "15",
                    "verse": "Shuqullada Sharciga Xaq Laguma Noqdo - Innagoo jinsigeennu Yuhuud yahay, oo aan ahayn dembilayaal aan Yuhuud ahayn,"
                },
                "16": {
                    "verse_nr": "16",
                    "verse": "ayaynu weliba garanaynaa inaan nin xaq ku noqon shuqullada sharciga, rumaysadka uu Ciise Masiix ku rumaystay mooyaane, xataa innagu waan rumaysannay Ciise Masiix inaynu xaq ku noqonno rumaysadka Masiix ee ayan ahayn shuqullada sharciga, maxaa yeelay, shuqullada sharciga ninna xaq kuma noqon doono."
                },
                "17": {
                    "verse_nr": "17",
                    "verse": "Laakiinse markaynu doonaynay inaynu Masiix xaq ku noqonno, haddii la helo inaynu qudheennu dembilayaal nahay, Masiix miyuu yahay midiidinka dembiga? Ma suurtowdo!"
                },
                "18": {
                    "verse_nr": "18",
                    "verse": "Waayo, haddaan mar kale dhiso waxyaalihii aan dumiyey, waxaan isku caddaynayaa inaan ahay mid xad gudbay."
                },
                "19": {
                    "verse_nr": "19",
                    "verse": "Anigu sharcigaan ugu dhintay xagga sharciga inaan Ilaah u noolaado."
                },
                "20": {
                    "verse_nr": "20",
                    "verse": "Waxaa iskutallaabta laygula qodbay Masiixa, laakiin weli waan noolahay. Aniga ma aha kan nooli, laakiin Masiix ayaa igu dhex nool, oo nolosha aan haatan jidhka ku dhex noolahay waxaan ku noolahay rumaysadka xagga Wiilka Ilaah, kan i jeclaaday oo naftiisa u bixiyey daraadday."
                },
                "21": {
                    "verse_nr": "21",
                    "verse": "Nimcada Ilaah burin maayo, waayo, haddii xaqnimo sharciga laga helo, Masiix micnela&#39;aan buu u dhintay."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Waxaa Xaq Lagu Noqdaa Rumaysad - Garaadlaawayaasha reer Galatiyow, yaa idin sasabtay, kuwiinna indhahooda la hor dhigay Ciise Masiix oo iskutallaabta lagu qodbay?"
                },
                "2": {
                    "verse_nr": "2",
                    "verse": "Waxaan keliyahoo idinka doonayaa inaan idinka barto, Ruuxa ma waxaad ku hesheen shuqullada sharciga mise maqlidda rumaysadka?"
                },
                "3": {
                    "verse_nr": "3",
                    "verse": "Ma sidaasaad u garaadla&#39;dihiin? Idinkoo Ruuxa ku bilaabay miyaad haatan jidhka ku dhammaynaysaan?"
                },
                "4": {
                    "verse_nr": "4",
                    "verse": "Ma waxtarla&#39;aan baad wax badan ugu xanuunsateen? hadday waxtarla&#39;aan ahayd."
                },
                "5": {
                    "verse_nr": "5",
                    "verse": "Haddaba kan Ruuxa idin siiya oo shuqullada xoogga leh idinku dhex sameeyaa, ma wuxuu ku sameeyaa shuqullada sharciga mise maqlidda rumaysadka?"
                },
                "6": {
                    "verse_nr": "6",
                    "verse": "Sidaas oo kalaa Ibraahim Ilaah u rumaystay, oo waxaa isaga loogu tiriyey xaqnimo."
                },
                "7": {
                    "verse_nr": "7",
                    "verse": "Haddaba ogaada in kuwa rumaysadka lahu yihiin wiilashii Ibraahim."
                },
                "8": {
                    "verse_nr": "8",
                    "verse": "Qorniinka oo hore u arkay in Ilaah quruumaha xaq kaga dhigi doono rumaysad, ayaa injiilka hore ugu sii sheegay Ibraahim isagoo leh, Quruumaha oo dhammi adigay kugu barakoobi doonaan."
                },
                "9": {
                    "verse_nr": "9",
                    "verse": "Sidaas daraaddeed kuwa rumaysadka lahu waxay la barakaysan yihiin Ibraahimkii rumaystay."
                },
                "10": {
                    "verse_nr": "10",
                    "verse": "In alla intii shuqullada sharciga isku hallaysaa, inkaar bay ku hoos jiraan; waayo, waxaa qoran, Waa inkaaran yahay ku kasta oo aan ku sii soconin inuu sameeyo wax kasta oo ku qoran kitaabka sharciga."
                },
                "11": {
                    "verse_nr": "11",
                    "verse": "Inuusan ninna sharciga xaq ku noqon Ilaah hortiisa waa bayaan, waayo, Kii xaq ahu rumaysad buu ku noolaan doonaa."
                },
                "12": {
                    "verse_nr": "12",
                    "verse": "Sharciguna kama iman rumaysadka, laakiin, Kii sameeya waxyaalaha sharciga iyaguu ku noolaan doonaa."
                },
                "13": {
                    "verse_nr": "13",
                    "verse": "Masiix wuxuu inaga furtay inkaartii sharciga, isagoo inkaar inoo noqday, waayo, waxaa qoran, Mid kasta oo geed ka soo deldelanu wuu inkaaran yahay,"
                },
                "14": {
                    "verse_nr": "14",
                    "verse": "inay barakadii Ibraahim quruumaha ugu timaado Ciise Masiix; inaynu ballankii Ruuxa ku helno rumaysad."
                },
                "15": {
                    "verse_nr": "15",
                    "verse": "Walaalayaalow, sida dadkaan u hadlayaa, In kastoo ay tahay xataa axdiga dadka, mar haddii la hubiyo, lama buriyo, waxbana laguma daro."
                },
                "16": {
                    "verse_nr": "16",
                    "verse": "Ballamada waxaa loo qaaday Ibraahim iyo kii ka soo farcamay. Lama odhan, Kuwa ka soo farcamay sida kuwa badan, laakiinse sidii mid keliya, oo ah kan ka soo farcamay, kaas oo ah Masiixa."
                },
                "17": {
                    "verse_nr": "17",
                    "verse": "Waxaan leeyahay, Ilaah baa axdi hore u dhigay, oo sharcigii afar boqol iyo soddon sannadood dabadeed yimid ma buriyo axdigaas oo ballanka ma baabbi&#39;iyo."
                },
                "18": {
                    "verse_nr": "18",
                    "verse": "Waayo, haddii dhaxalka laga helo sharciga, ballanka lagama sii heleen; laakiinse Ilaah baa Ibraahim ballan ku siiyey."
                },
                "19": {
                    "verse_nr": "19",
                    "verse": "Waxa Sharciga Loo Soo Dejiyey - Haddaba sharcigu waa maxay? Waxaa loogu daray xadgudubyo aawadood, ilaa farcankii loo ballanqaaday yimaado, oo waxaa xagga malaa&#39;igaha lagaga amray dhexdhexaadiye gacantiis."
                },
                "20": {
                    "verse_nr": "20",
                    "verse": "Dhexdhexaadiye mid keliyahu ma leh, laakiinse Ilaah waa mid keliya."
                },
                "21": {
                    "verse_nr": "21",
                    "verse": "Haddaba sharcigu miyuu ka gees yahay ballamadii Ilaah? Ma suurtowdo, waayo, haddii sharci wax noolayn kara laysa siiyey, sida runta ah, xaqnimada waxaa laga heli lahaa sharciga."
                },
                "22": {
                    "verse_nr": "22",
                    "verse": "Laakiin Qorniinku wax walba dembiguu ku hoos xidhay in ballanka rumaysadka ee Ciise Masiix la siiyo kuwa rumaystay."
                },
                "23": {
                    "verse_nr": "23",
                    "verse": "Laakiinse intaan rumaysadku iman waxaa laynagu hoos hayay sharciga, innagoo xidhan, ilaa rumaysadka la muujiyo."
                },
                "24": {
                    "verse_nr": "24",
                    "verse": "Sidaas daraaddeed sharcigu wuxuu ahaa edbiyeheenna inuu Masiixa inoo geeyo, inaynu xaq ku noqonno rumaysadka."
                },
                "25": {
                    "verse_nr": "25",
                    "verse": "Waxa Rumaysadka Ka Yimaada - Laakiinse rumaysadkii waa yimid, oo taas daraaddeed mar dambe edbiye kama hoosayno."
                },
                "26": {
                    "verse_nr": "26",
                    "verse": "Waayo, kulligiin waxaad wiilashii Ilaah ku tihiin rumaysad idinkoo ku jira Ciise Masiix."
                },
                "27": {
                    "verse_nr": "27",
                    "verse": "In alla intiinna lagu baabtiisay Masiix, waxaad huwateen Masiix."
                },
                "28": {
                    "verse_nr": "28",
                    "verse": "Ma jiro Yuhuud ama Gariig, ma jiro addoon ama xor, ma jiro lab ama dhaddig, waayo, kulligiin mid baad ku wada tihiin Ciise Masiix."
                },
                "29": {
                    "verse_nr": "29",
                    "verse": "Haddaad tihiin Masiixa kuwiisa, waxaad tihiin Ibraahim farcankiisa oo ah kuwa dhaxalka leh sida ballanku leeyahay."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Rumaysad Baa Lagu Noqdaa Carruurta Ilaah - Laakiin waxaan leeyahay, Inta midka dhaxalka lahu ilmo yar yahay, waxba kama duwana addoon in kastuu yahay sayidka wax walba,"
                },
                "2": {
                    "verse_nr": "2",
                    "verse": "laakiinse wuxuu ka hooseeyaa kuwa ilaaliya iyo wakiillo ilaa maalintii aabbihiis ka ballamay."
                },
                "3": {
                    "verse_nr": "3",
                    "verse": "Sidaas oo kale innagu markaynu carruur ahayn, waxaa ina addoonsan jiray waxyaalaha aasaaska ah ee dunida;"
                },
                "4": {
                    "verse_nr": "4",
                    "verse": "laakiinse markii wakhtigii buuxsamay, Ilaah wuxuu soo diray Wiilkiisii, isagoo naag ka dhashay oo sharciga ku hoos dhashay,"
                },
                "5": {
                    "verse_nr": "5",
                    "verse": "inuu furto kuwii sharciga ku hoos jiray inuu carruurtiis inaga dhigo."
                },
                "6": {
                    "verse_nr": "6",
                    "verse": "Oo wiilashiisa aad tihiin daraaddeed ayaa Ilaah u soo diray Ruuxa Wiilkiisa qalbiyadeenna dhexdooda, isagoo dhawaaqaya oo leh, Aabbow."
                },
                "7": {
                    "verse_nr": "7",
                    "verse": "Saasaadan mar dambe addoon u ahayn, laakiinse waxaad tahay wiilkiisa, oo haddaad wiilkiisa tahay, waxaadna tahay mid dhaxal leh xagga Ilaah."
                },
                "8": {
                    "verse_nr": "8",
                    "verse": "Dibunoqoshada Waa Laga Digay - Laakiinse markii aydnaan Ilaah garanayn, waxaad addoommo u ahaydeen kuwo aan ilaahyo ahayn xagga dabiicadda."
                },
                "9": {
                    "verse_nr": "9",
                    "verse": "Laakiin haatan idinkoo Ilaah gartay ama Ilaah idin gartay, sidee baad mar kale ugu noqotaan waxyaalaha aasaaska oo miskiinnimada ah, tabartana daran, kuwa aad jeceshihiin inaad mar kale addoommo u noqotaan?"
                },
                "10": {
                    "verse_nr": "10",
                    "verse": "Waxaad dhawrtaan maalmo, iyo bilo, iyo xilliyo, iyo sannado."
                },
                "11": {
                    "verse_nr": "11",
                    "verse": "Waxaan ka baqayaa inaan waxtarla&#39;aan idinkugu hawshooday."
                },
                "12": {
                    "verse_nr": "12",
                    "verse": "Waxaan idinka baryayaa, walaalayaalow, inaad noqotaan sida aan ahay, waayo, anba waxaan ahay sida aad tihiin. Waxba iguma aydnaan xumayn."
                },
                "13": {
                    "verse_nr": "13",
                    "verse": "Laakiin waad og tihiin in itaaldarrada jidhka aawadeed aan markii ugu horraysay injiilka idinku wacdiyey."
                },
                "14": {
                    "verse_nr": "14",
                    "verse": "Waxa ku saabsan jidhkayga oo idin jirrabay ma aydnaan quudhsan, mana aydnaan nicin, laakiin waxaad ii aqbasheen sidii malaa&#39;ig Ilaah, xataa sidii Ciise Masiix."
                },
                "15": {
                    "verse_nr": "15",
                    "verse": "Haddaba meeday farxaddiinnii? Waayo, waxaan idiinku markhaati furayaa inaad ii bixin lahaydeen indhihiinna oo aad i siin lahaydeen, hadday suurtowbi lahayd."
                },
                "16": {
                    "verse_nr": "16",
                    "verse": "Haddaba cadowgiinnii miyaan noqday runta aan idiin sheego aawadeed?"
                },
                "17": {
                    "verse_nr": "17",
                    "verse": "Aad bay idinku doondoonayaan si aan wanaagsanayn, laakiin waxay doonaan inay idinka kaayo xidhaan, si aad idinku iyaga u doondoontaan."
                },
                "18": {
                    "verse_nr": "18",
                    "verse": "Waa wanaagsan tahay in aad loo doondoono wixii wanaagsan had iyo goorba, oo ayan ahayn markaan idinla joogo oo keliya."
                },
                "19": {
                    "verse_nr": "19",
                    "verse": "Carruurtaydiiyey, mar kalaan idin foolanayaa ilaa Masiix idinku dhex abuurmo."
                },
                "20": {
                    "verse_nr": "20",
                    "verse": "Waxaan jeclaan lahaa inaan haatan idinla joogo oo aan codkayga beddelo, waayo, waan idinka shakiyayaa."
                },
                "21": {
                    "verse_nr": "21",
                    "verse": "Labada Wiil - Kuwiinna doonaya inay sharciga ka hooseeyaanow, ii sheega. Sharciga miyeydnaan maqlin?"
                },
                "22": {
                    "verse_nr": "22",
                    "verse": "Waayo, waxaa qoran in Ibraahim laba wiil lahaa, kii uu addoonta ka dhalay iyo kii uu naagta xorta ah ka dhalay."
                },
                "23": {
                    "verse_nr": "23",
                    "verse": "Laakiin kii addoontu xagga jidhkuu ka dhashay, naagta xorta ah keediise ballan buu ku dhashay."
                },
                "24": {
                    "verse_nr": "24",
                    "verse": "Waxyaalahanu waa masaal, waayo, dumarkanu waxay ka dhigan yihiin laba axdi, mid Buur Siinay buu ka yimid isagoo u dhalaya addoonnimo, taasu waa Haagaar."
                },
                "25": {
                    "verse_nr": "25",
                    "verse": "Haagaartanu waa Buur Siinay oo Carabiya ku taal, oo waxay ka dhigan tahay Yeruusaalemta haatan joogta; waayo, waa la addoonsaday iyada iyo carruurteedaba."
                },
                "26": {
                    "verse_nr": "26",
                    "verse": "Laakiinse Yeruusaalemta sare waa xor, waana hooyadeen."
                },
                "27": {
                    "verse_nr": "27",
                    "verse": "Waayo, waxaa qoran, Faraxsanow, madhalaysta aan dhalinay; Kala bax oo mashxarad, taada aan foolanay; Waayo, tan cidlowday carruurteedu waa ka badan yihiin tan ninka leh kuweeda."
                },
                "28": {
                    "verse_nr": "28",
                    "verse": "Innaguna, walaalayaalow, waxaynu nahay carruurtii ballanka sida Isxaaq oo kale."
                },
                "29": {
                    "verse_nr": "29",
                    "verse": "Laakiin markaas kii jidhka ka dhashay wuxuu silciyey kii Ruuxa ka dhashay, haatanna waa sidaas oo kale."
                },
                "30": {
                    "verse_nr": "30",
                    "verse": "Laakiin maxaa Qorniinku leeyahay? Addoonta iyo wiilkeedaba eri, waayo, wiilka addoontu dhaxal la wadaagi maayo wiilka naagta xorta ah."
                },
                "31": {
                    "verse_nr": "31",
                    "verse": "Sidaas daraaddeed, walaalayaalow, innagu ma nihin addoon carruurteed, laakiinse waxaynu nahay naagta xorta ah carruurteed."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Xorriyad ayuu Masiixu inagu xoreeyey. Haddaba adkaada, oo mar dambe yaan laydinku qaban harqoodka addoonnimada."
                },
                "2": {
                    "verse_nr": "2",
                    "verse": "Bal ogaada, aniga oo Bawlos ah waxaan idinku leeyahay, Haddii laydin gudo, Masiixu waxba idiin tari maayo."
                },
                "3": {
                    "verse_nr": "3",
                    "verse": "Waxaan haddana ugu markhaati furayaa, nin kasta oo la gudo, waxaa ku waajib ah inuu sharciga oo dhan sameeyo."
                },
                "4": {
                    "verse_nr": "4",
                    "verse": "Waad ka soocan tihiin Masiixa, kuwiinna sharciga xaq ku noqon lahaayow; nimcadiina waad ka dhacdeen."
                },
                "5": {
                    "verse_nr": "5",
                    "verse": "Waayo, innagu xagga Ruuxa waxaynu rumaysad ku sugnaa rajada xaqnimada."
                },
                "6": {
                    "verse_nr": "6",
                    "verse": "Maxaa yeelay, xagga Ciise Masiix gudniinta iyo buuryoqabnimada midna wax ma tarto, laakiinse waxaa wax tara rumaysadka ku shaqeeya jacayl."
                },
                "7": {
                    "verse_nr": "7",
                    "verse": "Si wanaagsan baad u ordayseen, ee yaa idinka hor joogsaday inaydnaan runta addeecin?"
                },
                "8": {
                    "verse_nr": "8",
                    "verse": "Taladanu kama iman kan idiin yeedhaya."
                },
                "9": {
                    "verse_nr": "9",
                    "verse": "In yar oo khamiir ah cajiinka oo dhan bay khamiirisaa."
                },
                "10": {
                    "verse_nr": "10",
                    "verse": "Xagga Rabbiga waan idin hubaa inaydnaan wax kale ka fikirayn, laakiin kii idin dhibaa, xukunkiisuu qaadan doonaa mid kastuu yahayba."
                },
                "11": {
                    "verse_nr": "11",
                    "verse": "Laakiin, walaalayaalow, haddii aan anigu weli gudniinta wax ku wacdiyo, maxaa weli la ii silciyaa? Haddaba xumaan-u-qaadashada iskutallaabtu waa dhammaatay."
                },
                "12": {
                    "verse_nr": "12",
                    "verse": "Waxaan jeclaan lahaa in kuwa idin wareeriyaa ay isgooyaan."
                },
                "13": {
                    "verse_nr": "13",
                    "verse": "Xorriyadda Waa In Jacaylku Xukumo - Waayo, walaalayaalow, waxaa laydiinku yeedhay xorriyad, laakiin xorriyaddiinna jidhka marmarsiinyo ha uga dhigina, laakiin midkiinba midka kale kalgacayl ha ugu adeego."
                },
                "14": {
                    "verse_nr": "14",
                    "verse": "Waayo, sharciga oo dhammu hadal keliya buu ku dhammaaday, waana kan, Waa inaad deriskaaga u jeclaataa sidaad naftaada u jeceshahay."
                },
                "15": {
                    "verse_nr": "15",
                    "verse": "Laakiin haddaad isqaniintaan oo iscuntaan, iska dhawra yeydnan isbaabbi&#39;in."
                },
                "16": {
                    "verse_nr": "16",
                    "verse": "Midhaha Ruuxa - Laakiin waxaan leeyahay, Ruuxa ku socda, kolkaas aydnaan damaca jidhka yeelayne."
                },
                "17": {
                    "verse_nr": "17",
                    "verse": "Waayo, damaca jidhku waa ka gees Ruuxa, Ruuxuna waa ka gees jidhka, maxaa yeelay, kuwanu waa kala gees, si aydnaan u samayn waxyaalahaad doonaysaan."
                },
                "18": {
                    "verse_nr": "18",
                    "verse": "Laakiinse haddii Ruuxu idin hoggaamiyo, sharciga kuma hoos jirtaan."
                },
                "19": {
                    "verse_nr": "19",
                    "verse": "Shuqullada jidhku waa muuqdaan, waana kuwan, sino, wasakhnimo, dhillanimo,"
                },
                "20": {
                    "verse_nr": "20",
                    "verse": "sanamcaabudid, sixirnimo, cadownimo, dirir, masayr, xanaaq, is-ilaaq, iskala qaybqaybin, bidcinimo,"
                },
                "21": {
                    "verse_nr": "21",
                    "verse": "xaasidnimo, sakhraannimo, rabshooyin iyo waxyaalo la mid ah. Kuwaas waan idiinka digayaa, sidaan markii horeba idiinku sheegay, in kuwa waxyaalaha caynkaas ah sameeyaa ayan dhaxli doonin boqortooyada Ilaah."
                },
                "22": {
                    "verse_nr": "22",
                    "verse": "Laakiin midhaha Ruuxu waa jacayl, farxad, nabad, dulqaadasho, roonaan, wanaag, aaminnimo,"
                },
                "23": {
                    "verse_nr": "23",
                    "verse": "qabownimo, iscelin; waxa caynkaas ah sharci ka gees ahu ma jiro."
                },
                "24": {
                    "verse_nr": "24",
                    "verse": "Kuwa Ciise Masiix waxay iskutallaabta ku qodbeen jidhka iyo kacsigiisa xaaraanta ah iyo damacyadiisa sharka ah."
                },
                "25": {
                    "verse_nr": "25",
                    "verse": "Haddii aynu Ruuxa ku nool nahay, aynu Ruuxana ku soconno."
                },
                "26": {
                    "verse_nr": "26",
                    "verse": "Yeynan iskibrin, oo iska xanaajin, oo isxaasidin."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Waano - Walaalayaalow, nin haddii xadgudub lagu qabto, kuwiinna Ruuxa raaca midka caynkaas ah ku soo celiya qabow, adigoo isdhawraya si aan adna laguu jirrabin."
                },
                "2": {
                    "verse_nr": "2",
                    "verse": "Midba midka kale culaabta ha u qaado, oo sidaas ku oofiya sharciga Masiixa."
                },
                "3": {
                    "verse_nr": "3",
                    "verse": "Haddii nin isu maleeyo inuu weyn yahay isagoo aan waxba ku fillayn, wuu iskhiyaaneeyaa."
                },
                "4": {
                    "verse_nr": "4",
                    "verse": "Laakiin nin kastaa shuqulkiisa ha tijaabiyo, dabadeedna faan ayuu iska heli doonaa oo ku kale kama heli doono."
                },
                "5": {
                    "verse_nr": "5",
                    "verse": "Waayo, nin kastaaba waa inuu culaabtiisa qaato."
                },
                "6": {
                    "verse_nr": "6",
                    "verse": "Kan hadalka la baraa wax walba oo wanaagsan qayb ha ka siiyo kan wax bara."
                },
                "7": {
                    "verse_nr": "7",
                    "verse": "Yaan laydin khiyaanayn; Ilaah laguma majaajiloodo, waayo, nin kastaa wax alla wuxuu beerto ayuu goosan doonaa."
                },
                "8": {
                    "verse_nr": "8",
                    "verse": "Waayo, kii jidhkiisa wax ku beertaa wuxuu jidhka ka goosan doonaa qudhun, laakiin kii Ruuxa wax ku beertaa, wuxuu Ruuxa ka goosan doonaa nolol weligeed ah."
                },
                "9": {
                    "verse_nr": "9",
                    "verse": "Oo wanaagfalidda yeynan ka daalin, waayo, wakhtigeeda ayaynu wax ka goosan doonnaa haddaynan ka qalbi jabin."
                },
                "10": {
                    "verse_nr": "10",
                    "verse": "Sidaas daraaddeed markaynu wakhtiga haysanno, kulli aan wanaag u samayno, khusuusan dadka rumaysadka leh."
                },
                "11": {
                    "verse_nr": "11",
                    "verse": "Dhammaadka - Bal eega xuruufta waaweyn oo aan gacantayda idiinku soo qoray."
                },
                "12": {
                    "verse_nr": "12",
                    "verse": "Kuwa doonaya inay dadka istusaan inay wanaagsan yihiin xagga jidhka waxay keliyahoo idinku qasbaan in laydin gudo, inaan iskutallaabta Masiixa aawadeed loo silcin iyaga."
                },
                "13": {
                    "verse_nr": "13",
                    "verse": "Xataa kuwa gudanu sharciga ma xajiyaan, laakiin waxay u doonayaan in laydin gudo inay jidhkiinna ku faanaan."
                },
                "14": {
                    "verse_nr": "14",
                    "verse": "Laakiinse yaanay noqon inaan wax kale ku faano iskutallaabta Rabbigeenna Ciise Masiix mooyaane, tan dunidu iigu musmaarantay, anna aan dunida ugu musmaarmay."
                },
                "15": {
                    "verse_nr": "15",
                    "verse": "Waayo, gudniinta iyo buuryoqabnimada midna waxba ma tarto, laakiinse waxaa wax tara abuurid cusub."
                },
                "16": {
                    "verse_nr": "16",
                    "verse": "In alla intii qaynuunkan ku socota, iyo Israa&#39;iilka Ilaahba, nabad iyo naxariisuba dushooda ha ahaadeen."
                },
                "17": {
                    "verse_nr": "17",
                    "verse": "Hadda dabadeed ninna yuu i dhibin, waayo, waxaa jidhkayga ku yaal sumadihii Ciise."
                },
                "18": {
                    "verse_nr": "18",
                    "verse": "Walaalayaalow, nimcada Rabbigeenna Ciise Masiix ruuxiinna ha la jirto. Aamiin."
                }
            }
        }
    }
}