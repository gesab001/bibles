{
    "version": "SOM",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "SEFANYAAH - Kanu waa Eraygii Rabbiga oo u yimid Sefanyaah ina Kuushii, ina Gedalyaah, ina Amaryaah, ina Xisqiyaah, wakhtigii Yoosiyaah ina Aamoon uu boqorka ka ahaa dalka Yahuudah."
                },
                "2": {
                    "verse_nr": "2",
                    "verse": "Ka-digiddii Baabbi&#39;inta Soo Socota - Rabbigu wuxuu leeyahay, Anigu wax kasta waan ka baabbi&#39;in doonaa dhulka korkiisa."
                },
                "3": {
                    "verse_nr": "3",
                    "verse": "Rabbigu wuxuu leeyahay, Dad iyo duunyoba waan wada baabbi&#39;in doonaa, haadda samada iyo kalluunka baddaba waan wada baabbi&#39;in doonaa, oo waxa lagu turunturoodo iyo sharrowyadaba waan wada baabbi&#39;in doonaa, oo binu-aadmigana waan ka gooyn doonaa dhulka korkiisa."
                },
                "4": {
                    "verse_nr": "4",
                    "verse": "Digniin Ka Gees Ah Yahuudah - Oo gacantaydaan ku soo kor fidin doonaa dalka Yahuudah iyo inta Yeruusaalem deggan oo dhan, oo intii Bacal ka hadhayna meeshan waan ka gooyn doonaa, iyo magaca Kemaariim iyo wadaaddada,"
                },
                "5": {
                    "verse_nr": "5",
                    "verse": "iyo kuwa ciidanka samada ku caabuda guryaha dhaladooda, iyo kuwa Rabbiga caabuda oo ku dhaarta oo haddana ku dhaarta Malkaam,"
                },
                "6": {
                    "verse_nr": "6",
                    "verse": "iyo kuwa dib uga noqday Rabbiga lasocodkiisii, iyo kuwa aan Rabbiga doondoonin ama aan isaga innaba wax ka baryin."
                },
                "7": {
                    "verse_nr": "7",
                    "verse": "Sayidka Rabbiga ah hortiisa ku aamus, maxaa yeelay, maalintii Rabbigu waa soo dhow dahay, waayo, Rabbigu waa diyaariyey allabari, oo martidiisiina quduus buu ka dhigay."
                },
                "8": {
                    "verse_nr": "8",
                    "verse": "Oo maalinta Rabbiga allabarigiisa ayaan ciqaabi doonaa amiirrada iyo wiilasha boqorka, iyo inta dharka qalaad xidhan oo dhanba."
                },
                "9": {
                    "verse_nr": "9",
                    "verse": "Maalintaas waxaan wada ciqaabi doonaa kuwa marinka ka booda, oo guriga sayidkooda ka buuxiya dulmi iyo khiyaano."
                },
                "10": {
                    "verse_nr": "10",
                    "verse": "Oo Rabbigu wuxuu leeyahay, Isla maalintaas qaylo dhawaaqeed ayaa ka yeedhi doona Iridda Kalluunka, oo magaalada inteeda labaadna waxaa ka yeedhi doonta baroor, kurahana waxaa ka yeedhi doona daryaan weyn."
                },
                "11": {
                    "verse_nr": "11",
                    "verse": "Kuwiinna Makteesh degganow, qayliya, waayo, dadkii reer Kancaan oo dhammu waa dhammaaday, oo kuwii lacagta ku rarnaa oo dhammu waa baabba&#39;."
                },
                "12": {
                    "verse_nr": "12",
                    "verse": "Oo wakhtigaas ayaan Yeruusaalem laambado ku baadhi doonaa, waanan ciqaabi doonaa dadka gufarkooda isaga fadhiyey sida khamri deggan oo kale, oo qalbigooda iska yidhaahda, Rabbigu wax wanaagsan samayn maayo, wax shar ahna samayn maayo."
                },
                "13": {
                    "verse_nr": "13",
                    "verse": "Maalkoodu wuxuu noqon doonaa wax la boobo, guryahooduna waxay noqon doonaan meel baabba&#39; ah, haah, oo waxay dhisan doonaan guryo, laakiinse ma ay degi doonaan, oo waxay beeran doonaan beero canab ah, laakiinse khamrigooda ma ay cabbi doonaan."
                },
                "14": {
                    "verse_nr": "14",
                    "verse": "Maalintii Weynayd Ee Rabbiga - Maalintii weynayd oo Rabbigu way soo dhow dahay, way soo dhow dahay, oo aad bay u soo degdegaysaa. Dhawaaqi maalinta Rabbigu mar dhow buu yeedhi doonaa, dadka xoogga badanuna halkaasay si qadhaadh ah uga qaylin doonaan."
                },
                "15": {
                    "verse_nr": "15",
                    "verse": "Maalintaasu waa maalin ay cadho jirto, oo waa maalin ay jiraan dhibaato iyo cidhiidhi, oo waa maalin ay jiraan dumin iyo baabbi&#39;in, oo waa maalin ay jiraan gudcur iyo mugdi madow, oo waa maalin ay jiraan daruuro iyo gudcur dam ah,"
                },
                "16": {
                    "verse_nr": "16",
                    "verse": "oo waa maalin ay jiraan buun iyo qaylo dagaaleed oo ka gees ah magaalooyinka deyrka leh, iyo munaaradaha dhaadheer."
                },
                "17": {
                    "verse_nr": "17",
                    "verse": "Dadka waxaan ku soo dejin doonaa cidhiidhi inay u socdaan sidii dad indha la&#39;, maxaa yeelay, Rabbigay ku dembaabeen, oo dhiiggoodu wuxuu u daadan doonaa sida boodh oo kale, hilibkooduna sida digo oo kale."
                },
                "18": {
                    "verse_nr": "18",
                    "verse": "Oo maalinta cadhada Rabbiga lacagtooda iyo dahabkooda midna kama samatabbixin doono iyaga, laakiinse dalka oo dhan waxaa baabbi&#39;in doona dabka qiiradiisa, oo dhulka waxa deggan oo dhanna haddiiba dhaqsiyuu u wada dhammayn doonaa."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Isa soo urursada, quruuntan aan xishoodka lahaynay, isa soo urursada,"
                },
                "2": {
                    "verse_nr": "2",
                    "verse": "intaan amarku soo bixin, oo aan maalintu u dhaafin sida xaab oo kale, intaan Rabbiga xanaaqiisa kululu idinku soo degin, intaan maalinta cadhada Rabbigu idinku soo degin."
                },
                "3": {
                    "verse_nr": "3",
                    "verse": "Rabbiga doondoona, dhammaantiin kuwiinna camalka qabow ee dhulkow, oo xukunkiisa yeelayow, xaqnimo doondoona, oo qabownaan doondoona. Waxaa laga yaabaa inaad maalinta cadhada Rabbiga qarsoonaan doontaan."
                },
                "4": {
                    "verse_nr": "4",
                    "verse": "Digniin Ka Gees Ah Reer Falastiin - Waayo, Gaasa waa la dayrin doonaa, oo Ashqeloonna waxay noqon doontaa meel cidla ah, oo dadka Ashdoodna waxaa la eryi doonaa hadh cad, Ceqroonna waa la rujin doonaa."
                },
                "5": {
                    "verse_nr": "5",
                    "verse": "Waxaa iska hoogay dadka deggan badda xeebteeda, waana quruunta reer Kereetiim! Kancaan oo ah dalka reer Falastiinow, Rabbiga eraygiisu waa kaa gees. Waan ku baabbi&#39;in doonaa si aan qof keliyuhuna kuu sii degganaan."
                },
                "6": {
                    "verse_nr": "6",
                    "verse": "Badda xeebteedu waxay noqon doontaa berrimmo daaqsiin ah, oo leh rug adhijirro iyo xeryo adhi."
                },
                "7": {
                    "verse_nr": "7",
                    "verse": "Oo xeebta waxaa yeelan doona kuwa dadka Yahuudah ka hadhay. Iyana adhyahooda ayay halkaas daaqsan doonaan, oo fiidkiina waxay jiifsan doonaan guryihii reer Ashqeloon, waayo, Ilaaha Rabbigooda ah ayaa iyaga soo booqan doona, oo maxaabiistoodiina wuu soo celin doonaa."
                },
                "8": {
                    "verse_nr": "8",
                    "verse": "Digniin Ka Gees Ah Reer Moo&#39;aab Iyo Reer Cammoon - Anigu waan maqlay caydii reer Moo&#39;aab iyo canaantii reer Cammoon oo ay dadkayga ku caayeen, iyo inay iska sii weyneeyeen soohdintooda."
                },
                "9": {
                    "verse_nr": "9",
                    "verse": "Sidaas daraaddeed Rabbiga ciidammada oo ah Ilaaha reer binu Israa&#39;iil wuxuu leeyahay, Noloshaydaan ku dhaartay oo sida xaqiiqada ah Moo&#39;aab waxay noqon doontaa sida Sodom oo kale, oo reer Cammoonna waxay noqon doonaan sida Gomora oo kale, oo waxay ahaan doonaan meel maraboob ka baxo, iyo godad cusbo, iyo meel had iyo goor cidla ah. Kuwa dadkayga ka hadhay ayaa dhici doona oo inta quruuntayda ka hadhay ayaa dhaxli doonta."
                },
                "10": {
                    "verse_nr": "10",
                    "verse": "Kibirkoodii aawadiis ayay waxan u heli doonaan, maxaa yeelay, waxay caayeen oo iska weynaysiiyeen dadkii Rabbiga ciidammada."
                },
                "11": {
                    "verse_nr": "11",
                    "verse": "Rabbigu wuxuu iyaga u noqon doonaa mid aad looga cabsado, waayo, wuu wada macaluulin doonaa ilaahyada dhulka oo dhan, kolkaasay dadku isaga caabudi doonaan, oo mid kastaaba wuxuu isaga ka caabudi doonaa meeshiisa, oo xataa quruumaha gasiiraduhu way wada caabudi doonaan isaga."
                },
                "12": {
                    "verse_nr": "12",
                    "verse": "Digniin Ka Gees Ah Itoobiya - Oo weliba reer Itoobiyow, idinkana waxaa laydinku layn doonaa seeftayda."
                },
                "13": {
                    "verse_nr": "13",
                    "verse": "Digniin Ka Gees Ah Ashuur - Oo isagu gacantiisuu u fidin doonaa xagga woqooyi, oo dalka Ashuur wuu wada baabbi&#39;in doonaa, oo Ninewehna cidla buu ka dhigi doonaa iyo lamadegaan engegan."
                },
                "14": {
                    "verse_nr": "14",
                    "verse": "Oo waxaa dhexdeeda jiifsan doona xoolo iyo xayawaanka quruumaha oo dhan, oo cantalyaaga iyo caanaqubtuba waxay ku dhex hoyan doonaan tiirarkeeda. Cod baa ka gabyi doona daaqadaheeda, oo waxaa marinnada joogi doona abaar, waayo, isagu wuu soo bandhigay shuqulkii qoriga kedarka ah laga qabtay."
                },
                "15": {
                    "verse_nr": "15",
                    "verse": "Tanu waa magaaladii faraxa badnayd oo feyigla&#39;aanta ku degganayd, oo qalbiga iska tidhi, Anigaa ah, oo aniga mooyaane mid kale ma jirto. Waxay noqotay cidla iyo meel dugaag ku hoydo! Mid kasta oo agteeda soo maraaba wuu ku foodhyi doonaa oo gacanta quudhsasho la ruxi doonaa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Aayatiinka Yeruusaalem - Waxaa iska hoogtay magaalada caasiyowday oo nijaasowday oo wax dulunta!"
                },
                "2": {
                    "verse_nr": "2",
                    "verse": "Iyadu codkii ma ay addeecin, oo edbintiina ma ay aqbalin, oo Rabbiga iskuma ay hallayn, oo Ilaahna kuma ay soo dhowaan."
                },
                "3": {
                    "verse_nr": "3",
                    "verse": "Amiirradeeda iyada dhex jooga waa sida libaaxyo ciyaya, xaakinnadeeduna waa sida yeey habeennimo oo aan waxba tan iyo aroortii reebin."
                },
                "4": {
                    "verse_nr": "4",
                    "verse": "Nebiyadeedu waa kuwo fudud oo khiyaano badan, oo wadaaddadeediina meeshii quduuska ahayd ayay nijaaseeyeen, oo sharcigiina si xun bay u dhaafeen."
                },
                "5": {
                    "verse_nr": "5",
                    "verse": "Rabbiga dhexdeeda jooga waa xaq, oo innaba xumaan ma samayn doono, oo caddaaladdiisana aroor kastaba wuu soo saaraa, oo marnaba kama baaqdo, laakiinse caddaaladlaawuhu isma ceebsan yaqaan."
                },
                "6": {
                    "verse_nr": "6",
                    "verse": "Anigu quruumo ayaan baabbi&#39;iyey, oo qalcadahoodiina waa baabba&#39;, oo jidadkoodiina cidla baan ka dhigay si aan ciduna u marin, oo magaalooyinkoodiina waa la dumiyey, si aan qofna u joogin oo aan cid keliyuhuna u degganaan."
                },
                "7": {
                    "verse_nr": "7",
                    "verse": "Waxaan idhi, Sida xaqiiqada ah waad iga cabsan doontaa, oo edbin baad aqbali doontaa. Markaas hoygeedu uma uu baabbe&#39;een sidii aan iyada u goostay. Laakiinse aroor horay keceen oo falimahoodii oo dhan way xumeeyeen."
                },
                "8": {
                    "verse_nr": "8",
                    "verse": "Haddaba i suga, ayaa Rabbigu leeyahay, ilaa maalinta aan ugaadhsade u soo kici doono, waayo, waxaan ku talajiraa inaan quruumaha isu soo ururiyo oo aan boqortooyooyinka isu soo shiriyo, si aan korkooda ugu shubo dhirifkayga iyo xataa xanaaqayga kulul oo dhan, waayo, dhulka oo dhan waxaa baabbi&#39;in doona dabka qiiradayda."
                },
                "9": {
                    "verse_nr": "9",
                    "verse": "Waayo, markaas ayaan dadyowga siin doonaa af daahir ah, si ay kulligood magaca Rabbiga ugu yeedhaan, oo ay isaga ugu adeegaan isku niyad keliya."
                },
                "10": {
                    "verse_nr": "10",
                    "verse": "Kuwa i barya oo ah dadkayga firidhsan waxay webiyaasha Itoobiya shishadooda ka keeni doonaan qurbaankayga."
                },
                "11": {
                    "verse_nr": "11",
                    "verse": "Wakhtigaas uma aad ceeboobi doontid falimahaaga oo dhan, kuwaas oo aad igaga xadgudubtay, waayo, markaas waxaan dhexdaada ka bixin doonaa kuwaaga kibray oo isfaaninaya, oo adna mar dambe ku madax weynaan maysid buurtayda quduuska ah."
                },
                "12": {
                    "verse_nr": "12",
                    "verse": "Laakiinse dhexdaada waxaan uga tegi doonaa dad dhibaataysan oo masaakiin ah, oo iyana magaca Rabbiga ayay isku hallayn doonaan."
                },
                "13": {
                    "verse_nr": "13",
                    "verse": "Kuwa reer binu Israa&#39;iil ka hadhay xumaan ma samayn doonaan, beenna ma sheegi doonaan, oo afkoodana innaba carrab khiyaano badan lagama heli doono, waayo, iyagu wax bay quudan doonaan oo way iska jiifsan doonaan, oo waxba iyaga ma cabsiin doonaan."
                },
                "14": {
                    "verse_nr": "14",
                    "verse": "Magaalada Siyoonay, gabay, reer binu Israa&#39;iilow, qayliya, Magaalada Yeruusaalemay, farax oo qalbiga oo dhan ku reyree."
                },
                "15": {
                    "verse_nr": "15",
                    "verse": "Rabbigu wuxuu qaaday xukummadaadii, oo cadowgaagiina wuu tuuray. Boqorkii reer binu Israa&#39;iil oo Rabbiga ah ayaa dhexdaada jooga, oo mar dambe shar ka baqi maysid."
                },
                "16": {
                    "verse_nr": "16",
                    "verse": "Wakhtigaas waxaa Yeruusaalem lagu odhan doonaa, Ha cabsan, Siyoonay, yaan gacmahaagu debcin."
                },
                "17": {
                    "verse_nr": "17",
                    "verse": "Rabbiga Ilaahaaga ah ayaa dhexdaada jooga, isagu waa mid xoog badan oo ku badbaadin doona. Farxad buu kuugu rayrayn doonaa, oo wuxuu ku nasan doonaa jacaylkiisa, oo gabay buu kuugu farxi doonaa."
                },
                "18": {
                    "verse_nr": "18",
                    "verse": "Waxaan soo ururin doonaa kuwaagii laga masaafuriyey oo haatan u murugaysan shirka quduuska ah, kuwaasoo culaabta kor saaranu ay cay ahayd."
                },
                "19": {
                    "verse_nr": "19",
                    "verse": "Bal eeg, wakhtigaas anigaa la macaamiloon doona kuwa ku dhiba oo dhan, oo waan badbaadin doonaa kuwa dhutiya, oo kuwii la eryayna waan soo ururin doonaa, oo kuwii ceebtoodu ay wada gaadhay dhulka oo dhan ayaan u yeeli doonaa ammaan iyo magac."
                },
                "20": {
                    "verse_nr": "20",
                    "verse": "Oo wakhtigaas waan idin soo gelin doonaa gudaha, oo wakhtigaas waan idin soo ururin doonaa, waayo, dadyowga dunida jooga oo dhan waxaan idiinku dhex yeeli doonaa magac iyo ammaan, markaan maxaabiistiinnii oo dhan hortiinna ku soo celiyo, ayaa Rabbigu leeyahay."
                }
            }
        }
    }
}