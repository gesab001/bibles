{
    "version": "SOM",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "WARQADDII RASUUL BAWLOS U QORAY DADKIIEFESOS Salaan - Anigoo Bawlos ah, oo rasuul u ah Ciise Masiix xagga doonista Ilaah, waxaan warqaddan u qorayaa quduusiinta Efesos joogta iyo kuwa aaminka ah oo Ciise Masiix ku jira."
                },
                "2": {
                    "verse_nr": "2",
                    "verse": "Nimco ha idinla jirto iyo nabad ka timaada Ilaaha Aabbeheenna ah iyo Rabbi Ciise Masiix."
                },
                "3": {
                    "verse_nr": "3",
                    "verse": "Barakooyin Ruuxa Ka Yimid - Ammaanu ha u ahaato Ilaaha ah Aabbaha Rabbigeenna Ciise Masiix. Wuxuu Masiix inagu siiyey barako kasta oo Ruuxa ka timid ee ku jirta meelaha jannada,"
                },
                "4": {
                    "verse_nr": "4",
                    "verse": "xataa siduu inoogu doortay isaga dhexdiisa intaan dunida la aasaasin ka hor inaynu quduus ahaanno oo iin la&#39;aanno isaga hortiisa, isagoo ina jecel,"
                },
                "5": {
                    "verse_nr": "5",
                    "verse": "oo hore inoogu doortay inuu inaga dhigto carruurtiisii xagga Ciise Masiix siduu doonayay oo ku farxay,"
                },
                "6": {
                    "verse_nr": "6",
                    "verse": "in la ammaano cisada nimcadiisa ee uu inagu siiyey kan uu jecel yahay."
                },
                "7": {
                    "verse_nr": "7",
                    "verse": "Isaga, sida ay hodantinimada nimcadiisu tahay, waxaynu dhiiggiisa ku leennahay madaxfurasho ah dembidhaafkeenna."
                },
                "8": {
                    "verse_nr": "8",
                    "verse": "Nimcadaas wuxuu inoogu badiyey xagga xigmadda iyo miyirka oo dhan,"
                },
                "9": {
                    "verse_nr": "9",
                    "verse": "oo wuxuu ina ogeysiiyey qarsoodiga doonistiisa siduu ugu farxay oo Masiixa ugu fikiray"
                },
                "10": {
                    "verse_nr": "10",
                    "verse": "oo ugu talaggalay dhammaadka wakhtiga inuu Masiixa ku ururiyo wax kasta, waxa samooyinka ku jira iyo waxa dhulka joogaba."
                },
                "11": {
                    "verse_nr": "11",
                    "verse": "Isagaynu dhaxal ku helnay innagoo laynagu doortay qasdiga kan wax kasta kaga shaqeeya sida ay tahay talada doonistiisu,"
                },
                "12": {
                    "verse_nr": "12",
                    "verse": "in kuweenna markii hore Masiixa wax ku rajeeyey aynu ahaanno kuwo aawadood lagu ammaano Ilaah cisadiisa."
                },
                "13": {
                    "verse_nr": "13",
                    "verse": "Oo weliba idinku isagaad ku maqasheen ereyga runta ah, kaas oo ah injiilka badbaadadiinna, oo weliba idinku markii aad rumaysateen ayaa laydinku shaabadeeyey Ruuxa Quduuska ah oo uu ballanqaaday,"
                },
                "14": {
                    "verse_nr": "14",
                    "verse": "oo ah carbuuntii dhaxalkeenna xagga furashada hantida Ilaah in la ammaano cisadiisa."
                },
                "15": {
                    "verse_nr": "15",
                    "verse": "Bawlos Baryadiisii - Anigu waxaan maqlay rumaysadkiinna xagga Rabbi Ciise, iyo jacaylka aad quduusiinta oo dhan u qabtaan, oo sidaas daraaddeed"
                },
                "16": {
                    "verse_nr": "16",
                    "verse": "ma joojiyo inaan Ilaah idiinku mahadnaqo. Baryadayda ayaan idinku soo xusuusanayaa,"
                },
                "17": {
                    "verse_nr": "17",
                    "verse": "in Ilaaha Rabbigeenna Ciise Masiix oo ah Aabbaha ammaanta uu ruuxa xigmadda iyo muujinta idinku siiyo aqoonta aad isaga taqaaniin."
                },
                "18": {
                    "verse_nr": "18",
                    "verse": "Oo waxaan Ilaah baryayaa in indhaha qalbigiinna la nuuriyo, si aad u ogaataan waxa ay tahay rajada yeedhistiisu, iyo waxa ay tahay hodantinimada ammaanta dhaxalkiisa ee ku jirta quduusiinta,"
                },
                "19": {
                    "verse_nr": "19",
                    "verse": "iyo waxa ay tahay weynaanta xooggiisa aan la koobi karin oo uu u hayo kuweenna rumaysan, sida uu u shaqeeyo xoogga itaalkiisa"
                },
                "20": {
                    "verse_nr": "20",
                    "verse": "ee uu kaga shaqeeyey Masiixii, goortuu kuwii dhintay ka soo sara kiciyey, oo uu fadhiisiyey meelaha jannada xagga midigtiisa."
                },
                "21": {
                    "verse_nr": "21",
                    "verse": "Oo wuxuu isaga ka sarreeysiiyey madax kasta, iyo amar kasta, iyo xoog kasta, iyo sayidnimo kasta, iyo magac kasta oo la magacaabay, mana aha wakhtigan oo keliya, laakiinse xataa kan imanaya."
                },
                "22": {
                    "verse_nr": "22",
                    "verse": "Wax kastana wuxuu ka hoosaysiiyey cagihiisa, oo wuxuu isaga madax wax kasta ka sarreeyaa uga dhigay kiniisadda,"
                },
                "23": {
                    "verse_nr": "23",
                    "verse": "taas oo ah jidhkiisa oo ah buuxidda kan wax kasta meel walba ku buuxiya."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nimcada Ilaah Baa Lagu Badbaadaa - Idinku waxaad ku dhimateen xadgudubyadiinna iyo dembiyadiinna,"
                },
                "2": {
                    "verse_nr": "2",
                    "verse": "kuwaas oo aad markii hore ugu socon jirteen sida socodka wakhtigan iyo sida madaxda xoogga hawada oo ah ruuxa haatan ka dhex shaqaynaya carruurta caasinimada."
                },
                "3": {
                    "verse_nr": "3",
                    "verse": "Iyaga dhexdooda mar baynu dhammaanteen ku dhaqmi jirnay damacyada jidhkeenna, innagoo samaynayna waxyaalaha jidhka iyo maanku ay doonayaan, oo innaguna xagga dabiicadda waxaynu ka ahayn carruurtii cadhada sida dadka kale."
                },
                "4": {
                    "verse_nr": "4",
                    "verse": "Laakiinse Ilaaha naxariista hodanka ka ahu wuxuu inagu jeclaaday jacaylkiisa weyn,"
                },
                "5": {
                    "verse_nr": "5",
                    "verse": "oo sidaas daraaddeed markii aynu xadgudubyadeenna ku dhimannay wuxuu inala soo noolaysiiyey Masiix. Idinku nimco baad ku badbaaddeen."
                },
                "6": {
                    "verse_nr": "6",
                    "verse": "Oo innagana isagii buu inala soo sara kiciyey, oo wuxuu isagii inala fadhiisiyey meelaha jannada xagga Ciise Masiix,"
                },
                "7": {
                    "verse_nr": "7",
                    "verse": "si uu wakhtiyada imanaya hodantinimada weyn oo nimcadiisa ugu muujiyo roonaanta uu inoogu qabo xagga Ciise Masiix."
                },
                "8": {
                    "verse_nr": "8",
                    "verse": "Waayo, idinku waxaad ku badbaaddeen nimco xagga rumaysadka, mana aha wax xaggiinna ka yimid,"
                },
                "9": {
                    "verse_nr": "9",
                    "verse": "laakiinse waa hadiyadda Ilaah, mana aha xagga shuqullada, si aan ninna ugu faanin."
                },
                "10": {
                    "verse_nr": "10",
                    "verse": "Waayo, innagu waxaynu nahay wixii uu sameeyey, oo waxaa laynoogu uumay Ciise Masiix shuqullada wanaagsan aawadood oo Ilaah hore ugu diyaariyey inaynu ku soconno."
                },
                "11": {
                    "verse_nr": "11",
                    "verse": "Yuhuudda Iyo Dadka Aan Yuhuudda Ahayn Waxay Ku Midoobaan Kiniisadda - Haddaba sidaas daraaddeed idinku xusuusta inaad waa hore xagga jidhka ka ahaan jirteen dad aan Yuhuud ahayn, oo kuwa gudan la yidhaahdo oo xagga jidhka gacmo lagu guday ay idiinku yeedhi jireen buuryoqab."
                },
                "12": {
                    "verse_nr": "12",
                    "verse": "Waagaas Masiix baad ka soocnaydeen, oo shisheeyaad ka ahaydeen dawladda reer binu Israa&#39;iil, oo ajanabi baad ka ahaydeen axdiyada ballanka, idinkoo aan rajo lahayn, oo aan dunida Ilaah ku lahayn."
                },
                "13": {
                    "verse_nr": "13",
                    "verse": "Laakiinse kuwiinna mar hore fogaa, haatan waxaad ku jirtaan Ciise Masiix, oo waxaa laydinku soo dhoweeyey dhiigga Masiixa."
                },
                "14": {
                    "verse_nr": "14",
                    "verse": "Waayo, isagu waa nabaddeenna, oo waa kan labada mid ka dhigay, oo dumiyey qoqobkii derbiga dhexe,"
                },
                "15": {
                    "verse_nr": "15",
                    "verse": "isagoo jidhkiisii ku buriyey cadownimadii taas oo ah sharciga amarrada ku jira qaynuunnada, inuu isaga qudhiisu labadii isugu abuuro nin cusub, isagoo saas nabad ku samaynaya,"
                },
                "16": {
                    "verse_nr": "16",
                    "verse": "iyo inuu labadooda oo isku jidh ah Ilaah kula heshiisiiyo xagga iskutallaabta, isagoo halkaas ku dilay cadownimada."
                },
                "17": {
                    "verse_nr": "17",
                    "verse": "Oo markuu yimid ayuu nabad ku wacdiyey kuwiinnii fogaa, oo kuwii dhowaana nabad buu ku wacdiyey,"
                },
                "18": {
                    "verse_nr": "18",
                    "verse": "waayo, labadeennaba isagaynu Ruux keliya ugu galnaa Aabbaha."
                },
                "19": {
                    "verse_nr": "19",
                    "verse": "Sidaas daraaddeed idinku mar dambe ma ihidin ajanabiyo iyo shisheeyayaal, laakiinse quduusiintaad isku waddan tihiin, oo waxaad ka mid tihiin reerka Ilaah,"
                },
                "20": {
                    "verse_nr": "20",
                    "verse": "oo waxaa laydinka dul dhisay aasaaskii rasuullada iyo nebiyada, oo waxaa dhagaxii geeska ee ugu weynaa idiin ah Ciise Masiix qudhiisa."
                },
                "21": {
                    "verse_nr": "21",
                    "verse": "Oo dhismaha oo dhammu isaguu si wanaagsan isugu haystaa oo weynaadaa, oo wuxuu Rabbiga u noqdaa macbud quduus ah."
                },
                "22": {
                    "verse_nr": "22",
                    "verse": "Idinkana isagaa laydinku wada dhisay inaad ahaataan rugtii Ilaah xagga Ruuxa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Bawlos Waxaa Loo Diray Inuu Muujiyo Qarsoodiga Ilaah - Sababtaas daraaddeed anigoo Bawlos ah waxaan Ciise Masiix maxbuus ugu ahay idinka oo ah dad aan Yuhuud ahayn aawadiin."
                },
                "2": {
                    "verse_nr": "2",
                    "verse": "Hubaal waxaad maqasheen wakiilnimada nimcada Ilaah oo la iigu kiin dhiibay,"
                },
                "3": {
                    "verse_nr": "3",
                    "verse": "iyo sida qarsoodigii laygu ogeysiiyey wixii la ii muujiyey, sidii aan mar hore dhawr eray idiinku soo qoray."
                },
                "4": {
                    "verse_nr": "4",
                    "verse": "Markaad akhridaan waxaad ogaan karaysaan garashadayda xagga qarsoodiga Masiixa,"
                },
                "5": {
                    "verse_nr": "5",
                    "verse": "kaas oo aan qarniyadii kale loogu ogeysiin bini aadmiga sida haatan Ruuxu ugu muujiyey rasuulladiisa iyo nebiyadiisa quduuska ah."
                },
                "6": {
                    "verse_nr": "6",
                    "verse": "Taas waxaa weeyaan in haatan dadka aan Yuhuudda ahayn ay yihiin kuwo wax inala dhaxla, oo aan isku jidh nahay, oo ay inagula qayb qaataan ballankii Ciise Masiix xagga injiilka,"
                },
                "7": {
                    "verse_nr": "7",
                    "verse": "kaas oo aniga layga dhigay midiidin sida ay tahay hadiyadda nimcada Ilaah oo lay siiyey sida ay tahay shaqaynta xooggiisu."
                },
                "8": {
                    "verse_nr": "8",
                    "verse": "Aniga oo quduusiinta oo dhan ugu liita waxaa nimcadan la ii siiyey inaan dadka aan Yuhuudda ahayn ku wacdiyo hodantinimada Masiixa oo aan la baadhi karin,"
                },
                "9": {
                    "verse_nr": "9",
                    "verse": "iyo inaan dadka oo dhan garansiiyo waxay tahay talogelidda qarsoodigii weligiis ku qarsoonaa Ilaaha ah kan wax walba abuuray."
                },
                "10": {
                    "verse_nr": "10",
                    "verse": "Sababtuna waxaa weeyaan in haatan madaxda iyo kuwa amarka leh oo ku jira meelaha jannada, kiniisadda lagu ogeysiiyo xigmadda Ilaah oo badan oo kala cayncaynka ah,"
                },
                "11": {
                    "verse_nr": "11",
                    "verse": "sida uu yahay qasdiga weligiis ah oo isagu ku qasdiyey Rabbigeenna Ciise Masiix,"
                },
                "12": {
                    "verse_nr": "12",
                    "verse": "kaas oo aynu ku leennahay dhiirranaan, oo aynu iskuhallayn ugu geli karno xagga rumaysadka aynu isaga rumaysan nahay."
                },
                "13": {
                    "verse_nr": "13",
                    "verse": "Sidaas daraaddeed waxaan idinka baryayaa inaydnaan ku qalbi jabin dhibaatooyinkayga aan daraaddiin u maray, waayo, taasu waa idiin ammaan."
                },
                "14": {
                    "verse_nr": "14",
                    "verse": "Ducadii Bawlos - Sababtaas daraaddeed waxaan ugu jilba joogsadaa Aabbaha hortiisa,"
                },
                "15": {
                    "verse_nr": "15",
                    "verse": "kaas oo magiciisa lagu magacaabay reerka oo dhan inta jannada ku jirta iyo inta dhulka joogtaba,"
                },
                "16": {
                    "verse_nr": "16",
                    "verse": "in sida hodantinimada ammaantiisu ay tahay uu idin siiyo itaal aad Ruuxiisa kaga xoogaysataan xagga gudihiinna,"
                },
                "17": {
                    "verse_nr": "17",
                    "verse": "iyo in Masiixu qalbiyadiinna degganaado xagga rumaysadka,"
                },
                "18": {
                    "verse_nr": "18",
                    "verse": "inaad jacayl xidid iyo aasaas ku yeelataan, iyo inaad u xoogaysataan si aad quduusiinta oo dhan ula garataan waxa ay yihiin ballaadhka iyo dhererka iyo korudheerida iyo hoosudheerida,"
                },
                "19": {
                    "verse_nr": "19",
                    "verse": "iyo inaad ogaataan jacaylka Masiixa oo aqoonta dhaafa, si ay idiinka buuxsanto Ilaah buuxnaantiisa oo dhammu."
                },
                "20": {
                    "verse_nr": "20",
                    "verse": "Haddaba kan awooda inuu inoo sameeyo wax aad iyo aad uga sii badan waxa aynu weyddiisanno ama ku fikirno oo dhan sida u yahay xoogga inaga dhex shaqeeya,"
                },
                "21": {
                    "verse_nr": "21",
                    "verse": "isaga ammaanu ha ugu ahaato kiniisadda iyo Ciise Masiixba tan iyo qarniyada oo dhan iyo weligiis iyo weligiisba. Aamiin."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Yeedhista Ilaah Iyo Midownimada - Haddaba sidaas daraaddeed anigoo maxbuus ku ah Rabbiga, waxaan idinka baryayaa inaad yeedhistii laydiinku yeedhay ugu socotaan si istaahil ah,"
                },
                "2": {
                    "verse_nr": "2",
                    "verse": "idinkoo leh is-hoosaysiin iyo qalbiqaboobaan oo dhan iyo samir, oo midkiinba midka kale jacayl ugu dulqaadanayo."
                },
                "3": {
                    "verse_nr": "3",
                    "verse": "Ku dadaala inaad midownimada xagga Ruuxa ku xajisaan xidhiidhka nabadda."
                },
                "4": {
                    "verse_nr": "4",
                    "verse": "Haddaba waxaa jira jidh keliya iyo Ruux keliya, xataa sida idinka laydiinkugu yeedhay rajo keliya xagga yeedhistiinnii."
                },
                "5": {
                    "verse_nr": "5",
                    "verse": "Oo waxaa jira Rabbi keliya iyo iimaan keliya iyo baabtiis keliya,"
                },
                "6": {
                    "verse_nr": "6",
                    "verse": "iyo Ilaah keliya oo kulli Aabbe u ah, oo wax walba ka sarreeya, oo wax walba ka dhex shaqeeya, oo wax walba ku jira."
                },
                "7": {
                    "verse_nr": "7",
                    "verse": "Laakiinse midkeen kastaba nimcada waxaa laynoo siiyey sida ay tahay qiyaasta hadiyadda Masiixa."
                },
                "8": {
                    "verse_nr": "8",
                    "verse": "Sidaas daraaddeed wuxuu yidhi, Markuu kor u baxay ayuu wuxuu qabtay oo kaxeeyey kuwii maxaabiista ahaan jiray, Wuxuuna dadka siiyey hadiyado."
                },
                "9": {
                    "verse_nr": "9",
                    "verse": "Haddaba, kor buu u baxay, micneheedu waa maxay haddayan ahayn inuu isagu hoos ugu degtay meelaha dhulka ugu hooseeya?"
                },
                "10": {
                    "verse_nr": "10",
                    "verse": "Waa isla kii hoos u degtay kan haddana kor u baxay oo samooyinka oo dhan ka sara maray si uu isaga buuxiyo wax kastaba."
                },
                "11": {
                    "verse_nr": "11",
                    "verse": "Oo qaar wuxuu ka dhigay inay ahaadaan rasuullo, qaarna nebiyo, qaarna wacdiyayaal, qaarna kuwo kiniisadda dhaqaaleeya, iyo macallimiin."
                },
                "12": {
                    "verse_nr": "12",
                    "verse": "Sababtuna waa kaamilidda quduusiinta xagga shuqulka adeegidda, iyo xagga dhisidda jidhka Masiixa,"
                },
                "13": {
                    "verse_nr": "13",
                    "verse": "ilaa aynu wada gaadhno midnimada rumaysadka iyo aqoonta Wiilka Ilaah oo aynu noqonno dad waaweyn xagga qiyaasta koridda ee buuxnaanta Masiixa."
                },
                "14": {
                    "verse_nr": "14",
                    "verse": "Waa inaynaan mar dambe ahaan carruur rogrogmanaysa oo lagu kaxaysto dabayl kasta oo cilmi ah xagga dulanka dadka iyo khiyaanada iyo sirta qaladka."
                },
                "15": {
                    "verse_nr": "15",
                    "verse": "Laakiinse innagoo si jacayl ah runta ugu hadlayna aynu wax walba ku korno xaggiisa, kan madaxa ah oo ah Masiixa,"
                },
                "16": {
                    "verse_nr": "16",
                    "verse": "kaas oo jidhka oo dhammu si wanaagsan isugu haysto oo isugu wada xidhan yahay caawimaadda xubin kastaaba keento sida xubin kastaaba u shaqayso qiyaasteeda oo ugu kordhiso jidhka inuu jacayl ku dhismo."
                },
                "17": {
                    "verse_nr": "17",
                    "verse": "Noloshii Hore Iyo Tan Cusub - Haddaba sidaas daraaddeed Rabbiga waan idiinkugu markhaati furayaa, oo waxaan idinku leeyahay, Mar dambe ha ugu soconina sida dad aan Ilaah aaminin ugu socdaan xumaanta maankooda."
                },
                "18": {
                    "verse_nr": "18",
                    "verse": "Waxgarashadoodii way madoobaatay, oo jaahilnimada iyaga ku jirta aawadeed iyo qalbi engegnaantooda aawadeed ayay ajanabi uga noqdeen nolosha Ilaah."
                },
                "19": {
                    "verse_nr": "19",
                    "verse": "Iyagoo xishood beelay waxay isu daayeen nijaas inay wasakh kasta hunguriweynaan ku sameeyaan."
                },
                "20": {
                    "verse_nr": "20",
                    "verse": "Laakiinse idinku Masiixa sidaas kuma aydnaan baran,"
                },
                "21": {
                    "verse_nr": "21",
                    "verse": "hadday run tahay inaad isaga maqasheen oo isaga laydinku baray sida runtu Ciise ugu jirto."
                },
                "22": {
                    "verse_nr": "22",
                    "verse": "Waa inaad iska xoortaan dabiicaddii hore, oo ku saabsanayd socodkiinnii aad ku socon jirteen, taas oo kharribanta xagga damacyada khiyaanada;"
                },
                "23": {
                    "verse_nr": "23",
                    "verse": "oo waa inaad ku cusboonaataan ruuxa maankiinna,"
                },
                "24": {
                    "verse_nr": "24",
                    "verse": "oo aad huwataan dabiicadda cusub oo loo abuuray inay Ilaah ugu ekaato xaqnimada iyo quduusnimada runta."
                },
                "25": {
                    "verse_nr": "25",
                    "verse": "Amarrada Ku Saabsan Nolosha Masiixiyiinta - Sidaas daraaddeed beenta iska fogeeya, oo midkiin waluba deriskiisa run ha kula hadlo, waayo, innaga midkeenba midka kale wuxuu u yahay xubnihiisa."
                },
                "26": {
                    "verse_nr": "26",
                    "verse": "Haddaad cadhootaan, ha dembaabina. Qorraxdu yay idinka dhicin idinkoo cadhaysan."
                },
                "27": {
                    "verse_nr": "27",
                    "verse": "Ibliiskana meel ha siinina."
                },
                "28": {
                    "verse_nr": "28",
                    "verse": "Kii wax xadi jiray yuusan mar dambe wax xadin, laakiinse ha hawshoodo isagoo gacmihiisa ku shaqaynaya oo wax wanaagsan samaynaya si uu u haysto wax uu siiyo ka wax u baahan."
                },
                "29": {
                    "verse_nr": "29",
                    "verse": "Hadal qudhun ahu yuusan afkiinna ka soo bixin, laakiinse ku hadla waxa u wanaagsan dhisidda loo baahan yahay inay nimceeyaan kuwa maqla."
                },
                "30": {
                    "verse_nr": "30",
                    "verse": "Ha calool xumaynina Ruuxa Quduuska ah oo Ilaah oo laydiinku shaabadeeyey maalinta madaxfurashada."
                },
                "31": {
                    "verse_nr": "31",
                    "verse": "Haddaba qadhaadh iyo dhirif iyo cadho iyo qaylo iyo cay oo dhammi ha idinka fogaadeen iyo xumaan kastaaba;"
                },
                "32": {
                    "verse_nr": "32",
                    "verse": "oo idinka midkiinba midka kale ha u roonaado, oo ha u qalbi jilicsanaado, idinkoo iscafiyaya sidii Ilaahba Masiixa idiinku cafiyey."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Haddaba ahaada kuwo ku dayda Ilaah idinkoo ah sida carruur la jecel yahay."
                },
                "2": {
                    "verse_nr": "2",
                    "verse": "Jacayl ku socda siduu Masiixuba idiin jeclaa, oo uu nafsaddiisii inoogu bixiyey inuu Ilaah u ahaado qurbaan iyo allabari oo uu ahaado caraf udgoon."
                },
                "3": {
                    "verse_nr": "3",
                    "verse": "Laakiinse sida ay quduusiinta ugu eg tahay, marnaba yaan dhexdiinna laga sheegin sino, iyo wasakh oo dhan, iyo damacnimo,"
                },
                "4": {
                    "verse_nr": "4",
                    "verse": "iyo ceeb, iyo hadal nacasnimo ah, iyo kaftan bilaash ah, oo aan idinku habboonayn, laakiinse waxaa idinku wacan mahadnaqid."
                },
                "5": {
                    "verse_nr": "5",
                    "verse": "Waayo, taas waad taqaaniin in dhillay, ama qof wasakh ah, ama nin damac xun oo sanam caabudaa, uusan innaba dhaxal ku lahayn boqortooyada Masiix iyo Ilaah."
                },
                "6": {
                    "verse_nr": "6",
                    "verse": "Ninnaba yuusan idinku khiyaanayn hadal aan micne lahayn; waayo, waxyaalahaas daraaddood ayaa cadhada Ilaah ugu soo degtaa carruurta caasinimada."
                },
                "7": {
                    "verse_nr": "7",
                    "verse": "Sidaas daraaddeed ha ahaanina kuwa iyaga waxyaalahaas la qaybsada; waayo, mar baad ahaydeen gudcur,"
                },
                "8": {
                    "verse_nr": "8",
                    "verse": "haatanse waxaad Rabbiga ku tihiin nuur; haddaba u socda sida carruurta nuurka,"
                },
                "9": {
                    "verse_nr": "9",
                    "verse": "waayo, midhaha nuurku waxay ku wada jiraan wanaag iyo xaqnimo iyo run oo dhan."
                },
                "10": {
                    "verse_nr": "10",
                    "verse": "Tijaabiya waxa Rabbigu aad ugu farxo,"
                },
                "11": {
                    "verse_nr": "11",
                    "verse": "oo innaba xidhiidh ha la yeelanina shuqullada aan midhaha lahayn oo gudcurka, laakiinse kashifa;"
                },
                "12": {
                    "verse_nr": "12",
                    "verse": "waayo, waxay qarsoodiga ku sameeyaan waa ceeb xataa in laga hadlo."
                },
                "13": {
                    "verse_nr": "13",
                    "verse": "Laakiinse wax kastaba markii la kashifo ayaa lagu muujiyaa nuurka; waayo, wax alla wixii la muujiyaaba waa nuur."
                },
                "14": {
                    "verse_nr": "14",
                    "verse": "Sidaas daraaddeed isagu wuxuu yidhi, Kaaga hurdow toos, oo kuwii dhintay ka kac, oo Masiixuna waa ku iftiimin doonaa."
                },
                "15": {
                    "verse_nr": "15",
                    "verse": "Haddaba ka digtoonaada sidaad u socotaan, oo ha u soconina sida kuwo aan caqli lahayn, laakiinse u socda sida kuwo caqli leh."
                },
                "16": {
                    "verse_nr": "16",
                    "verse": "Wakhtiga ka faa&#39;iidaysta, maxaa yeelay, maalmuhu shar bay leeyihiin."
                },
                "17": {
                    "verse_nr": "17",
                    "verse": "Sidaas daraaddeed nacasyo ha ahaanina, laakiinse garta waxa ay doonista Rabbigu tahay."
                },
                "18": {
                    "verse_nr": "18",
                    "verse": "Ha ku sakhraamina khamriga rabshadu ku jirto, laakiinse Ruuxu ha idinka buuxsamo."
                },
                "19": {
                    "verse_nr": "19",
                    "verse": "Iskula hadla sabuurro iyo heeso ammaan ah iyo gabayo xagga ruuxa, idinkoo gabyaya oo Rabbiga qalbigiinna ka ammaanaya."
                },
                "20": {
                    "verse_nr": "20",
                    "verse": "Mar kasta Ilaaha Aabbaha ah wax walba mahad ugu naqa magaca Rabbigeenna Ciise Masiix."
                },
                "21": {
                    "verse_nr": "21",
                    "verse": "Midkiinba midka kale ha iska hoosaysiiyo idinkoo Masiixa ka cabsanaya."
                },
                "22": {
                    "verse_nr": "22",
                    "verse": "Nolosha Masiixiyiinta Iyo Xaasaskooda - Dumar yahow, nimankiinna ka dambeeya sidaad Rabbiga uga dambaysaan."
                },
                "23": {
                    "verse_nr": "23",
                    "verse": "Waayo, ninku waa madaxa afada sida Masiixuba u yahay madaxa kiniisadda isagoo ah badbaadiyaha jidhka."
                },
                "24": {
                    "verse_nr": "24",
                    "verse": "Laakiinse sida kiniisaddu uga dambayso Masiixa, afooyinkuna ha uga dambeeyeen nimankooda xagga wax kastaba."
                },
                "25": {
                    "verse_nr": "25",
                    "verse": "Nimankow, idinkuna afooyinkiinna u jeclaada siduu Masiixuba u jeclaaday kiniisadda oo uu nafsaddiisii u bixiyey iyada aawadeed,"
                },
                "26": {
                    "verse_nr": "26",
                    "verse": "inuu quduus ka dhigo oo ku nadiifiyo maydhidda biyaha xagga erayga,"
                },
                "27": {
                    "verse_nr": "27",
                    "verse": "si uu kiniisadda isugu keeno iyadoo qurux badan, oo aan lahayn ama bar ama duudduub ama wax la mid ah, laakiinse inay ahaato mid quduus ah oo aan iin lahayn."
                },
                "28": {
                    "verse_nr": "28",
                    "verse": "Haddaba sidaas oo kale nimanka waxaa ku waajib ah inay afooyinkooda u jeclaadaan sida jidhkooda oo kale. Waayo, kii afadiisa jeclaadaa wuxuu jeclaadaa nafsaddiisa;"
                },
                "29": {
                    "verse_nr": "29",
                    "verse": "maxaa yeelay, ninna weligiis ma nebcaan jidhkiisa, laakiinse wuu quudiyaa, wuuna xannaaneeyaa, sida Masiixuba u xannaaneeyo kiniisadda;"
                },
                "30": {
                    "verse_nr": "30",
                    "verse": "waayo, innagu waxaynu nahay xubnihii jidhkiisa."
                },
                "31": {
                    "verse_nr": "31",
                    "verse": "Oo sababtaas aawadeed nin wuxuu ka tegayaa aabbihiis iyo hooyadiis, wuxuuna la joogayaa naagtiisa, oo labaduba waxay noqonayaan isku jidh."
                },
                "32": {
                    "verse_nr": "32",
                    "verse": "Qarsoodiganu waa weyn yahay, laakiinse waxaan ka hadlayaa Masiixa iyo kiniisadda."
                },
                "33": {
                    "verse_nr": "33",
                    "verse": "Habase yeeshee idinka midkiin waluba afadiisa ha u jeclaado sida naftiisa oo kale, oo afaduna ninkeeda ha maamuusto."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Carruurtay, waalidkiinna ku addeeca xagga Rabbiga, waayo, taasu waa qumman tahay."
                },
                "2": {
                    "verse_nr": "2",
                    "verse": "Qaynuunkii kowaad oo ballan la jiraa waa kan, Aabbahaa iyo hooyadaa maamuus"
                },
                "3": {
                    "verse_nr": "3",
                    "verse": "inaad nabdoonaatid oo cimrigaagu ku dheeraado dhulka."
                },
                "4": {
                    "verse_nr": "4",
                    "verse": "Aabbayaashow, carruurtiinna ha ka cadhaysiinina, laakiinse waxaad ku korisaan edbinta iyo waanada Rabbiga."
                },
                "5": {
                    "verse_nr": "5",
                    "verse": "Addoommadow, kuwa xagga jidhka sayidyadiinna ah ku addeeca cabsi iyo gariir iyo qalbi daacad ah sidaad Masiixa uga cabsataan oo kale."
                },
                "6": {
                    "verse_nr": "6",
                    "verse": "Ha ahaanina kuwo markii loo jeedo oo keliya shaqeeya sida kuwa dadka ka farxiya, laakiinse ahaada sida addoommada Masiixa, idinkoo doonista Ilaah xagga qalbiga ka samaynaya."
                },
                "7": {
                    "verse_nr": "7",
                    "verse": "Niyo wanaagsan ku adeega sida idinkoo Rabbiga u adeegaya oo aan dad u adeegin,"
                },
                "8": {
                    "verse_nr": "8",
                    "verse": "idinkoo garanaya wax kasta oo wanaagsan oo mid kasta sameeyo inuu Rabbiga isla waxaas ka helayo hadduu yahay addoon iyo hadduu yahay xorba."
                },
                "9": {
                    "verse_nr": "9",
                    "verse": "Sayidyadow, idinkuna isla waxaas iyaga u sameeya, oo cabsiinta iska daaya, waayo, waad og tihiin inuu kan ah Sayidkooda iyo kiinnaba jannada ku jiro, oo uusan dadka u kala eexan."
                },
                "10": {
                    "verse_nr": "10",
                    "verse": "Hubka Masiixiyiinta - Ugu dambaysta waxaan idinku leeyahay, Ku xoogaysta Rabbiga iyo xoogga itaalkiisa."
                },
                "11": {
                    "verse_nr": "11",
                    "verse": "Oo hubka Ilaah oo dhan qaata, si aad u awooddaan inaad sirta Ibliiska hor istaagtaan."
                },
                "12": {
                    "verse_nr": "12",
                    "verse": "Waayo, innagu lama legdanno bini-aadan, laakiinse waxaynu la legdannaa kuwa madaxda ah iyo kuwa amarka leh iyo taliyayaasha dunida gudcurka ah iyo ruuxyada sharka ah oo samooyinka ku jira."
                },
                "13": {
                    "verse_nr": "13",
                    "verse": "Haddaba sidaas daraaddeed hubka Ilaah qaata si aad u awooddaan inaad maalinta sharka iyaga is-hor taagtaan, oo markaad saas oo dhan yeeshaan aad awooddaan inaad istaagtaan."
                },
                "14": {
                    "verse_nr": "14",
                    "verse": "Haddaba istaaga idinkoo runta dhexda ku xidhan, oo laabtana laabdhawrka xaqnimada ku xidhan,"
                },
                "15": {
                    "verse_nr": "15",
                    "verse": "oo cagahana gashan isu-diyaarinta injiilka nabadda,"
                },
                "16": {
                    "verse_nr": "16",
                    "verse": "oo weliba waxaa kaloo aad qaadataan gaashaanka rumaysadka, kaas oo aad ku awoodaysaan inaad ku wada demisaan kan sharka leh fallaadhihiisa ololaya oo dhan."
                },
                "17": {
                    "verse_nr": "17",
                    "verse": "Oo waxaad qaadataan koofiyada badbaadada iyo seefta Ruuxa oo ah erayga Ilaah."
                },
                "18": {
                    "verse_nr": "18",
                    "verse": "Mar kasta Ilaah wax kaga barya Ruuxa baryo iyo duco kastaba, oo taas ku dhawra adkaysasho oo dhan iyo u-ducaynta quduusiinta oo dhan."
                },
                "19": {
                    "verse_nr": "19",
                    "verse": "Oo anigana iigu soo duceeya in lay siiyo hadal aan afka ku furo inaan cabsila&#39;aan u muujiyo qarsoodiga injiilka,"
                },
                "20": {
                    "verse_nr": "20",
                    "verse": "kaas oo aan u ahay mid ergo ah oo silsilad ku xidhan, inaan cabsila&#39;aan ugu hadlo sida igu waajibka ah."
                },
                "21": {
                    "verse_nr": "21",
                    "verse": "Dhammaadka - Laakiinse inaad ogaataan axwaashayda iyo sidaan ahayba, waxaa idiin wada sheegi doona Tukhikos oo xagga Rabbiga ku ah walaalkay gacaliye iyo midiidin aamin ah."
                },
                "22": {
                    "verse_nr": "22",
                    "verse": "Waxaan isaga idiinku soo diray isla sababtan inaad xaaladdayada ogaataan iyo inuu qalbigiinna dhiirrigeliyo."
                },
                "23": {
                    "verse_nr": "23",
                    "verse": "Walaalaha ha u ahaadeen nabad iyo jacayl rumaysad la jiro oo xagga Ilaaha Aabbaha ah iyo Rabbi Ciise Masiix ka yimid."
                },
                "24": {
                    "verse_nr": "24",
                    "verse": "Kulligood kuwa Rabbigeenna Ciise Masiix jacaylka aan dhammaanayn ku jecel, nimco ha u ahaato."
                }
            }
        }
    }
}