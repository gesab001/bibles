{
    "version": "SOM",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "WARQADDII RASUUL BAWLOS U QORAYFILEMON Bilowga Warqaddan - Anigoo Bawlos ah oo Ciise Masiix maxbuus u ah, iyo walaalkeen Timoteyos, waxaannu warqaddan u qoraynaa Filemon oo ah gacaliyahayaga nala shaqeeya,"
                },
                "2": {
                    "verse_nr": "2",
                    "verse": "iyo walaashayo Afiya, iyo Arkhibbos oo askar nala ah, iyo kiniisadda gurigaaga ku taal."
                },
                "3": {
                    "verse_nr": "3",
                    "verse": "Nimco ha idinla jirto iyo nabad ka timaada Ilaaha Aabbeheenna ah iyo Rabbi Ciise Masiix."
                },
                "4": {
                    "verse_nr": "4",
                    "verse": "Jacaylkii Iyo Rumaysadkii Filemon - Had iyo goorba Ilaahay baan kuugu mahadnaqaa, anigoo baryadayda kugu xusuusanaya,"
                },
                "5": {
                    "verse_nr": "5",
                    "verse": "waayo, waxaan maqlay jacaylka aad quduusiinta oo dhan u qabto iyo rumaysadka aad Rabbi Ciise ku rumaysato."
                },
                "6": {
                    "verse_nr": "6",
                    "verse": "Oo waxaan baryayaa in wadaagidda iimaankaagu uu socodsiiyo aqoonta wax kasta oo wanaagsan oo inoogu jira Masiixa."
                },
                "7": {
                    "verse_nr": "7",
                    "verse": "Waayo, jacaylkaaga waxaan ku haystay farxad iyo dhiirranaan badan, maxaa yeelay, qalbiga quduusiinta adaa qabowjiyey, walaalkayow."
                },
                "8": {
                    "verse_nr": "8",
                    "verse": "Oneesimos Oo Ahaa Addoon Cararay - Sidaas daraaddeed, in kastoo aan Masiixa ku leeyahay dhiirranaan badan inaan kugu amro waxa kuu eg,"
                },
                "9": {
                    "verse_nr": "9",
                    "verse": "haddana waxaan ka jeclaan lahaa inaan ku baryo jacaylka aawadiis, anigoo ah duqii Bawlos, maxbuusna Ciise Masiix u ah."
                },
                "10": {
                    "verse_nr": "10",
                    "verse": "Waxaan kuu baryayaa wiilkayga Oneesimos oo aan dhalay anigoo xabbisan,"
                },
                "11": {
                    "verse_nr": "11",
                    "verse": "kii waagii hore aan waxtarka kuu lahaan jirin, haatanse adiga iyo anigaba wax ina tara."
                },
                "12": {
                    "verse_nr": "12",
                    "verse": "Waan kuu soo celinayaa, isagoo qalbigayga ah."
                },
                "13": {
                    "verse_nr": "13",
                    "verse": "Waxaan jeclaan lahaa inaan sii hayo inuu aawadaa iigu adeego inta aan injiilka u xabbisanahay."
                },
                "14": {
                    "verse_nr": "14",
                    "verse": "Laakiinse ma aanan doonayn inaan sameeyo wax aadan ila ogayn, inaan wanaaggaagu noqon dirqi laakiinse uu noqdo ikhtiyaar."
                },
                "15": {
                    "verse_nr": "15",
                    "verse": "Mindhaa wuxuu cabbaar kaaga maqnaa inaad weligaa haysatid;"
                },
                "16": {
                    "verse_nr": "16",
                    "verse": "laakiinse aadan mar dambe u haysan addoon sidiis, illowse si mid addoon ka wanaagsan oo ah walaal aan khusuusan anigu jeclahay, laakiinse adigu aad iga sii jeceshahay, xagga jidhka iyo xagga Rabbigaba."
                },
                "17": {
                    "verse_nr": "17",
                    "verse": "Haddaba haddaad igu tirinaysid inaan ahay saaxiibkaaga wax kula wadaaga, isaga u aqbal sidaad ii aqbali lahayd."
                },
                "18": {
                    "verse_nr": "18",
                    "verse": "Oo hadduu ku xumeeyey ama wax kaa qabo, aniga igu xisaab."
                },
                "19": {
                    "verse_nr": "19",
                    "verse": "Anigoo Bawlos ah waxaan gacantayda ku qorayaa, Anigaa bixin doona. Kugu odhan maayo, Wax baan kugu leeyahay xataa naftaadaba ha noqotee."
                },
                "20": {
                    "verse_nr": "20",
                    "verse": "Haah, walaalkayow, xagga Rabbiga farxad aan kaa helo, qalbigaygana xagga Masiixa ku qabowji."
                },
                "21": {
                    "verse_nr": "21",
                    "verse": "Waxaan aaminsanahay addeeciddaada, oo sidaas daraaddeed ayaan warqaddan kuugu soo qorayaa, anigoo garanaya inaad samaynaysid wax ka sii badan waxaan leeyahay."
                },
                "22": {
                    "verse_nr": "22",
                    "verse": "Dhammaadka - Isla markaasna ii diyaari meel aan ku hoydo; waayo, waxaan rajaynayaa in baryadiinna laygu kiin siiyo."
                },
                "23": {
                    "verse_nr": "23",
                    "verse": "Waxaa ku soo salaamaya Ebafras oo xagga Ciise Masiix maxbuus ila ah,"
                },
                "24": {
                    "verse_nr": "24",
                    "verse": "iyo Markos, iyo Aristarkhos, iyo Deemaas, iyo Luukos, kuwaas oo ila shaqeeya."
                },
                "25": {
                    "verse_nr": "25",
                    "verse": "Nimcada Rabbigeenna Ciise Masiix ruuxiinna ha la jirto. Aamiin."
                }
            }
        }
    }
}