{
    "version": "SOM",
    "book_name": "Ecclesiastes",
    "book_nr": "21",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "WACDIYAHII Wax Walba Waa Wax Aan Micne Lahayn - Kuwanu waa erayadii wacdiyihii ahaa ina Daa&#39;uud oo Yeruusaalem boqorka ku ahaa."
                },
                "2": {
                    "verse_nr": "2",
                    "verse": "Wacdiyuhu wuxuu leeyahay, Waa wax aan waxba tarayn, waa wax aan waxba tarayn, wax waluba waa wax aan waxba tarayn."
                },
                "3": {
                    "verse_nr": "3",
                    "verse": "Bal maxaa faa&#39;iido ah oo nin ka hela hawshiisa uu qorraxda hoosteeda ku hawshoodo oo dhan?"
                },
                "4": {
                    "verse_nr": "4",
                    "verse": "Qarni baa taga, oo qarni kalena wuu yimaadaa, laakiinse dhulku weligiisba wuu waaraa."
                },
                "5": {
                    "verse_nr": "5",
                    "verse": "Oo qorraxduna way soo baxdaa, oo haddana way dhacdaa, oo waxay ku degdegtaa meeshii ay ka soo baxdo."
                },
                "6": {
                    "verse_nr": "6",
                    "verse": "Dabayshu waxay tagtaa xagga koonfureed, oo haddana waxay u soo rogmataa xagga woqooyi, oo had iyo goorba way wareegtaa, oo dabayshu waxay ku soo noqotaa wareeggeedii."
                },
                "7": {
                    "verse_nr": "7",
                    "verse": "Webiyaasha oo dhammu waxay ku shubmaan badda, oo weli badduna ma buuxsanto, oo webiyaashu meeshii ay ku socdaan ayay haddana ku sii socdaan."
                },
                "8": {
                    "verse_nr": "8",
                    "verse": "Wax kastaaba waa daal miidhan, dadku ma sheegi karo innaba. Ishu wax arag kama dheregto, dhegtuna waxmaqlid kama buuxsanto."
                },
                "9": {
                    "verse_nr": "9",
                    "verse": "Wixii hore u jiri jiray waa waxa dibna u jiri doona, oo wixii la sameeyeyna waa waxa hadda ka dib la samayn doono, oo inta qorraxda ka hoosaysana wax cusub laguma arko."
                },
                "10": {
                    "verse_nr": "10",
                    "verse": "Miyey jiraan wax la odhan karo, Bal eeg, waxanu waa cusub yihiine? Way jiri jireen tan iyo waayihii inaga horreeyey."
                },
                "11": {
                    "verse_nr": "11",
                    "verse": "Waxyaalihii hore lama xusuusto, oo waxyaalaha iman doonana innaba laguma xusuusan doono kuwa dabadeed iman doona."
                },
                "12": {
                    "verse_nr": "12",
                    "verse": "Xigmaddu Waa Wax Aan Micne Lahayn - Anigan wacdiyaha ahu boqor baan reer binu Israa&#39;iil ugu ahaa Yeruusaalem."
                },
                "13": {
                    "verse_nr": "13",
                    "verse": "Oo waxaan qalbigayga oo dhan u soo jeedshay inaan doono oo xigmad ku baadho waxyaalaha samada hoosteeda lagu sameeyo oo dhan. Dhibaatadan kulul ayaa Ilaah binu-aadmigu u siiyey inay ku hawshoodaan."
                },
                "14": {
                    "verse_nr": "14",
                    "verse": "Shuqullada qorraxda hoosteeda lagu sameeyo oo dhan waan arkay, oo bal eeg, dhammaantood waa wax aan waxba tarayn iyo dabagalka dabaysha oo kale."
                },
                "15": {
                    "verse_nr": "15",
                    "verse": "Wixii qalloocan lama toosin karo, oo wixii dhimmanna lama tirin karo."
                },
                "16": {
                    "verse_nr": "16",
                    "verse": "Qalbigaygaan la hadlay, oo waxaan ku idhi, Bal eeg, anigu waxaan helay xigmad ka sii badan tii kuwii hortaydii Yeruusaalem u talin jiray oo dhan, oo qalbigaygu aad buu u arkay xigmad badan iyo aqoon dheer."
                },
                "17": {
                    "verse_nr": "17",
                    "verse": "Waxaan qalbigayga siiyey inaan xigmad ogaado iyo inaan waalli iyo nacasnimo ogaado, oo waxaan gartay inay taasuna tahay dabagalka dabaysha oo kale."
                },
                "18": {
                    "verse_nr": "18",
                    "verse": "Waayo, xigmaddii badan caloolxumo badan baa ku jirta, oo kii aqoon korodhsadaana murug buu sii korodhsadaa."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Raaxo Waa Wax Aan Micne Lahayn - Waxaan qalbiga iska idhi, Bal kaalay, waxaan kugu tijaabin doonaa farxad, haddaba bal iska raaxayso, oo bal eeg, taasuna waa wax aan waxba tarayne."
                },
                "2": {
                    "verse_nr": "2",
                    "verse": "Qosol waxaan ka idhi, Waa waalli! Farxadna waxaan ka idhi, Bal maxay taraysaa?"
                },
                "3": {
                    "verse_nr": "3",
                    "verse": "Waxaan qalbigayga ka damcay inaan jidhkayga khamri ku istareexiyo intii qalbigaygu xigmad igu hoggaaminayo, iyo inaan nacasnimo xagsado jeeraan arko waxa binu-aadmiga ku wanaagsan inay cimrigooda oo dhan samada hoosteeda ku sameeyaan."
                },
                "4": {
                    "verse_nr": "4",
                    "verse": "Waxaan samaystay shuqullo waaweyn, guryana waan dhistay, beero canab ahna waan beertay."
                },
                "5": {
                    "verse_nr": "5",
                    "verse": "Waxaan samaystay beero iyo firdows, oo waxaan ku dhex beeray geed midho cayn kastaba leh."
                },
                "6": {
                    "verse_nr": "6",
                    "verse": "Waxaan samaystay balliyo biya ah oo laga waraabiyo kaynta dhirtu ka baxdo."
                },
                "7": {
                    "verse_nr": "7",
                    "verse": "Waxaan soo iibsaday addoommo rag iyo dumarba ah, oo waxaan lahaa addoommo gurigayga ku dhashay, weliba waxaan lahaa hanti aad u badan oo ishkin iyo adhiba leh, oo waan ka sii hodansanaa kuwii Yeruusaalem iiga horreeyey oo dhan."
                },
                "8": {
                    "verse_nr": "8",
                    "verse": "Oo weliba waxaan kaloo soo urursaday lacag, iyo dahab, iyo khasnado khaas ah oo ay boqorro iyo gobollo leeyihiin. Oo waxaan yeeshay niman ii gabya iyo naago ii gabya, iyo waxyaalaha ay binu-aadmigu ku farxaan iyo dumar badan."
                },
                "9": {
                    "verse_nr": "9",
                    "verse": "Sidaasaan u weynaa oo uga maal badnaa kuwii Yeruusaalem iiga horreeyey oo dhan, oo weliba xigmaddaydiina way igu hadhay."
                },
                "10": {
                    "verse_nr": "10",
                    "verse": "Oo wax kasta oo indhahaygu jeclaysteenna kama aan celin, oo qalbigaygana kama aan joojin farxad cayn kastoo ay tahayba, waayo, qalbigaygu wuu ku reyreeyey hawshaydii oo dhan, oo taasuna waxay ahayd qaybtii aan hawshaydii oo dhan ka helay."
                },
                "11": {
                    "verse_nr": "11",
                    "verse": "Markaasaan fiiriyey shuqulladii ay gacmahaygu sameeyeen oo dhan, iyo hawshii aan ku hawshooday oo dhan, oo bal eeg, dhammaantood waxay ahaayeen wax aan waxba tarayn iyo dabagalka dabaysha oo kale, oo innaba faa&#39;iido laguma arag inta qorraxda ka hoosaysa."
                },
                "12": {
                    "verse_nr": "12",
                    "verse": "Xigmad Iyo Nacasnimo Waa Wax Aan Micne Lahayn - Markaasaan u soo jeestay inaan xigmad iyo waalli iyo nacasnimoba fiiriyo, waayo, ninka boqorka ka dambeeya bal muxuu samayn karaa wixii hore loo sameeyey mooyaane?"
                },
                "13": {
                    "verse_nr": "13",
                    "verse": "Markaasaan gartay in xigmaddu ay ka sii fiican tahay nacasnimada, sida iftiinku uu gudcurka uga fiican yahay oo kale."
                },
                "14": {
                    "verse_nr": "14",
                    "verse": "Ninkii xigmadda leh indhihiisu madaxiisay ku yaallaan, oo nacasku gudcur buu ku dhex socdaa, laakiinse waxaan gartay inuu isku wax dhammaantood ku dhoco."
                },
                "15": {
                    "verse_nr": "15",
                    "verse": "Oo haddana waxaan qalbigayga iska idhi, Wixii nacaska ku dhaca anigana way igu dhici doonaan, haddaba bal maxaan uga xigmad badnaaday? Markaasaan qalbigayga iska idhi, Taasuna waa wax aan waxba tarayn."
                },
                "16": {
                    "verse_nr": "16",
                    "verse": "Waayo, kan xigmadda leh lama xusuusto ilaa weligiis xataa sida aan nacaska loo xusuusan, maxaa yeelay, wakhtiga soo socda waxa haatan jooga oo dhan waa la wada illoobi doonaa. Oo bal kan xigmadda lahu wuxuu u dhintaa sida nacaska oo kale!"
                },
                "17": {
                    "verse_nr": "17",
                    "verse": "Hawl Waa Wax Aan Micne Lahayn - Sidaas daraaddeed nolosha waan nacay, maxaa yeelay, shuqulka qorraxda hoosteeda lagu sameeyo oo dhammu dhib buu ii ahaa, waayo, kulli waa wax aan waxba tarayn iyo dabagalka dabaysha."
                },
                "18": {
                    "verse_nr": "18",
                    "verse": "Wixii aan qorraxda hoosteeda ku hawshooday oo dhan waan nacay, maxaa yeelay, waa inaan uga tago ninka iga dambeeya."
                },
                "19": {
                    "verse_nr": "19",
                    "verse": "Bal yaase yaqaan inuu ahaan doono nin xigmad leh amase nacas? Kolleyse isagaa u talin doona hawshaydii aan qorraxda hoosteeda ku hawshooday oo aan xigmad ku muujiyey oo dhan. Taasuna waa wax aan waxba tarayn."
                },
                "20": {
                    "verse_nr": "20",
                    "verse": "Haddaba sidaas daraaddeed ayaan uga qalbi jabay wixii aan qorraxda hoosteeda ku hawshooday oo dhan."
                },
                "21": {
                    "verse_nr": "21",
                    "verse": "Waayo, waxaa jira nin hawshiisa xigmad, iyo aqoon, iyo guul ku sameeya, oo haddana uga taga nin aan ku hawshoon. Taasuna waa wax aan waxba tarayn iyo xaqdarro."
                },
                "22": {
                    "verse_nr": "22",
                    "verse": "Bal maxaa nin ka helaa hawshiisa uu qorraxda hoosteeda ku hawshoodo oo dhan iyo dabagalka qalbigiisaba?"
                },
                "23": {
                    "verse_nr": "23",
                    "verse": "Waayo, maalmihiisa oo dhammu waa u murug, dhibaatadiisuna waa u tiiraanyo, oo xataa habeenkii qalbigiisu ma nasto. Taasuna waa wax aan waxba tarayn."
                },
                "24": {
                    "verse_nr": "24",
                    "verse": "Nin inuu wax cuno oo wax cabbo oo uu hawshiisa si wanaagsan ugu raaxaysto wax uga roon lama arko, oo taasna waxaan arkay inay tahay wax gacanta Ilaah ka yimid."
                },
                "25": {
                    "verse_nr": "25",
                    "verse": "Waayo, bal yaa wax cuni kara, yaase raaxaysan kara in iga badan?"
                },
                "26": {
                    "verse_nr": "26",
                    "verse": "Waayo, qofkii Ilaah ka farxiyo wuxuu siiyaa xigmad iyo aqoon iyo farxad, laakiinse dembilaha wuxuu siiyaa dhib inuu wax u ururiyo oo uu taallaysto si uu u siiyo kan Ilaah ka farxiya. Taasuna waa wax aan waxba tarayn iyo dabagalka dabaysha oo kale."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wax Kasta Xilli Bay Leeyihiin - Wax kastaaba waxay leeyihiin wakhti u khaas ah, wax kasta oo samada ka hooseeyaaba waxay leeyihiin wakhti go&#39;an."
                },
                "2": {
                    "verse_nr": "2",
                    "verse": "Waxaa jira wakhti la dhasho, iyo wakhti la dhinto; wakhti wax la beero, iyo wakhti wixii la beeray la gurto;"
                },
                "3": {
                    "verse_nr": "3",
                    "verse": "wakhti wax la dilo, iyo wakhti wax la bogsiiyo; wakhti wax la dumiyo, iyo wakhti wax la dhiso;"
                },
                "4": {
                    "verse_nr": "4",
                    "verse": "wakhti la ooyo iyo wakhti la qoslo; wakhti la baroorto, iyo wakhti la cayaaro;"
                },
                "5": {
                    "verse_nr": "5",
                    "verse": "wakhti dhagaxyo la xooro, iyo wakhti dhagaxyo la soo ururiyo; wakhti laysku duubo, iyo wakhti iskuduubidda la daayo;"
                },
                "6": {
                    "verse_nr": "6",
                    "verse": "wakhti wax la doondoono, iyo wakhti wax la lumiyo; wakhti wax la sii haysto iyo wakhti wax la xooro;"
                },
                "7": {
                    "verse_nr": "7",
                    "verse": "wakhti wax la jeexjeexo, iyo wakhti wax la tolo; wakhti la aamuso iyo wakhti la hadlo;"
                },
                "8": {
                    "verse_nr": "8",
                    "verse": "wakhti wax la jeclaado iyo wakhti wax la necbaado; wakhti dagaaleed, iyo wakhti nabdeed."
                },
                "9": {
                    "verse_nr": "9",
                    "verse": "Kii shaqeeyaa bal maxaa faa&#39;iido ah oo uu ka helaa hawshiisa uu ku hawshoodo?"
                },
                "10": {
                    "verse_nr": "10",
                    "verse": "Dhibaatadii Ilaah binu-aadmiga u siiyey inay ku hawshoodaan ayaan arkay."
                },
                "11": {
                    "verse_nr": "11",
                    "verse": "Wax kastuu ka dhigay inay wakhtigooda quruxsanaadaan, oo haddana daa&#39;imnimadii ayuu qalbigooda ku beeray, hase ahaatee binu-aadmigu ma uu garto shuqulkii Ilaah sameeyey tan iyo bilowgii ilaa ugudambaysta."
                },
                "12": {
                    "verse_nr": "12",
                    "verse": "Waan ogahay inaan binu-aadmigu lahayn wax uga wanaagsan inay iska farxaan oo ay cimrigooda oo dhan wanaag sameeyaan mooyaane."
                },
                "13": {
                    "verse_nr": "13",
                    "verse": "Oo weliba waa hibo Ilaah in nin kastaaba wax cuno oo wax cabbo, oo uu wanaag ku istareexo intuu hawshoodo oo dhan."
                },
                "14": {
                    "verse_nr": "14",
                    "verse": "Waxaan ogahay in wax kasta oo Ilaah sameeyaaba ay weligood sii raagayaan. Waxba laguma dari karo, waxbana lagama dhimi karo. Oo Ilaah wuxuu saas u yeelay in dadku ka cabsado."
                },
                "15": {
                    "verse_nr": "15",
                    "verse": "Waxa haatan jiraa horeba way u jireen, oo waxa jiri doonaana horeba way u jireen, oo Ilaahna wuxuu doondoonaa wixii hore u dhaafay."
                },
                "16": {
                    "verse_nr": "16",
                    "verse": "Weliba waxaan kaloo qorraxda hoosteeda ku arkay in meeshii garsooridda ay caddaaladdarro ku jirto, oo meeshii xaqnimadana ay xumaanu ku jirto."
                },
                "17": {
                    "verse_nr": "17",
                    "verse": "Waxaan qalbigayga iska idhi, Ilaah baa u kala garsoori doona kan xaqa ah iyo kan sharka ah, waayo, wax kasta iyo shuqul kastaaba halkaasay wakhti ku leeyihiin."
                },
                "18": {
                    "verse_nr": "18",
                    "verse": "Waxaan qalbigayga iska idhi, Waxaa Ilaah doonaya inuu binu-aadmiga u tijaabiyo inay ogaadaan inay xayawaan yihiin."
                },
                "19": {
                    "verse_nr": "19",
                    "verse": "Waayo, wixii binu-aadmiga ku dhacaaba xayawaankana way ku dhacaan, oo xataa isku wax baa ku dhaca, oo sidii midkood u dhinto ayaa kan kalena u dhinta, oo weliba dhammaantood waxay leeyihiin isku neef, oo dadku xayawaanka waxba ma dheera, waayo, wax kastaaba waa wax aan waxba tarayn."
                },
                "20": {
                    "verse_nr": "20",
                    "verse": "Kulli isku meel bay tagaan, oo kulligood ciiddaa laga abuuray, oo kulligoodna ciidday ku wada noqon doonaan."
                },
                "21": {
                    "verse_nr": "21",
                    "verse": "Waayo, bal yaa yaqaan in dadka naftiisu ay kor tagto iyo in xayawaanka naftiisu ay dhulka hoos u tagto iyo in kale?"
                },
                "22": {
                    "verse_nr": "22",
                    "verse": "Haddaba sidaas daraaddeed waxaan ogaaday inaan dadka wax u dhaama la arag in nin kasta shuqulladiisa ku farxo mooyaane, waayo, taasu waa qaybtiisii, maxaa yeelay, bal yaa isaga dib u soo celinaya inuu arko waxa dabadiis ahaan doona?"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Dulmi, Hawl, Iyo Saaxiibla&#39;aannimo - Markaasaan mar kale soo fiirsaday waxyaalaha dulmiga ah ee qorraxda hoosteeda lagu sameeyo oo dhan, oo waxaan fiiriyey kuwa la dulmay ilmadoodii, oo mid u qalbi qabowjiyana ma ay lahayn. Kuwii iyaga dulmayay dhankooda xoog baa jiray, laakiinse iyagu qalbiqabowjiye ma ay lahayn."
                },
                "2": {
                    "verse_nr": "2",
                    "verse": "Sidaas daraaddeed waxaan ammaanay kuwii dhintay in ka sii badan kuwa haatan jooga ee weli nool."
                },
                "3": {
                    "verse_nr": "3",
                    "verse": "Oo weliba waxaa labadoodaba ka wanaagsan kan aan weli dhalan oo aan arag shuqulka sharka ah oo qorraxda hoosteeda lagu sameeyo."
                },
                "4": {
                    "verse_nr": "4",
                    "verse": "Oo haddana waxaan arkay in hawl oo dhan iyo shuqul kasta oo lagu guulaystoba uu nin deriskiisu ugu hinaaso. Oo taasuna waa wax aan waxba tarayn iyo dabagalka dabaysha oo kale."
                },
                "5": {
                    "verse_nr": "5",
                    "verse": "Nacasku gacmihiisuu isku duudduubaa, oo wuxuu cunaa hilibkiisa."
                },
                "6": {
                    "verse_nr": "6",
                    "verse": "Sacab muggiis oo xasilloonaan lagu helo ayaa ka wanaagsan laba sacab oo hawl iyo dabagalka dabaysha lagu helo."
                },
                "7": {
                    "verse_nr": "7",
                    "verse": "Oo haddana waxaan qorraxda hoosteeda ku fiirsaday wax aan waxba tarayn."
                },
                "8": {
                    "verse_nr": "8",
                    "verse": "Waxaa jira mid keligiis ah oo uusan mid labaadna wehelin, oo aan wiil iyo walaal toona lahayn. Hawshiisa oo dhammu dhammaad ma leh, oo indhihiisuna taajirnimo kama dhergaan. Oo wuxuu isku yidhaahdaa, Bal yaan u hawshoonayaa, yaanse naftayda waxyaalo wanwanaagsan ugu diidayaa? Taasuna waa wax aan waxba tarayn, waana dhib aad u xun."
                },
                "9": {
                    "verse_nr": "9",
                    "verse": "Laba waa ka wanaagsan yihiin mid qudha, maxaa yeelay, abaalgud wanaagsan bay hawshooda ka helaan."
                },
                "10": {
                    "verse_nr": "10",
                    "verse": "Waayo, hadday dhacaan, mid ba wadaygiis sare u qaadi doona, laakiinse waxaa iska hoogay kii markuu dhaco keligiis ah, oo aan lahayn mid kale oo sare u qaada."
                },
                "11": {
                    "verse_nr": "11",
                    "verse": "Oo haddana haddii laba wada seexdaan way iskululeeyaan, laakiinse sidee baa mid keligiis ahu u kululaan karaa?"
                },
                "12": {
                    "verse_nr": "12",
                    "verse": "Oo hadduu nin ka adkaado mid keligiis ah kolley laba way hor joogsan doonaan. Xadhig saddex qaybood laysugu soohay dhaqso uma kala go&#39;o."
                },
                "13": {
                    "verse_nr": "13",
                    "verse": "Dallacaaddu Micne Ma Leh - Boqor nacas ah oo gaboobay oo aan innaba mar dambe talo qaadan waxaa ka wanaagsan barbaar miskiin ah oo xigmad leh."
                },
                "14": {
                    "verse_nr": "14",
                    "verse": "Waayo, xabsi buu uga soo baxay inuu boqor noqdo, oo boqortooyadiisuu ku dhex dhashay isagoo miskiin ah."
                },
                "15": {
                    "verse_nr": "15",
                    "verse": "Waxaan arkay inta nool ee qorraxda hoosteeda socota oo dhan iyagoo la jooga barbaarka meeshiisa istaagi doona."
                },
                "16": {
                    "verse_nr": "16",
                    "verse": "Dadka uu isagu u taliyey oo dhammu dhammaad ma lahayn, laakiinse kuwa isaga ka daba iman doonaa kuma rayrayn doonaan isaga. Hubaal taasuna waa wax aan waxtar lahayn iyo dabagalka dabaysha oo kale."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ilaah Cabsi Ku Horjoog - Markaad guriga Ilaah tegaysid is-ilaali, waayo, inaad u dhowaatid si aad wax u maqashid way ka roon tahay inaad bixisid allabariga nacasyada oo kale, maxaa yeelay, iyagu ma oga inay wax shar ah samaynayaan."
                },
                "2": {
                    "verse_nr": "2",
                    "verse": "Afkaaga ha ku degdegin, oo inaad Ilaah hortiisa wax kaga hadashid ha u dhaqsan, waayo, Ilaah samaduu joogaa, adna dhulkaad joogtaa, haddaba hadalkaagu ha yaraado."
                },
                "3": {
                    "verse_nr": "3",
                    "verse": "Waayo, riyo waxay ka dhalataa hawl badan, oo nacaska codkiisana waxaa lagu gartaa hadalkiisa badan."
                },
                "4": {
                    "verse_nr": "4",
                    "verse": "Markaad Ilaah nidar u nidartid waa inaadan inaad bixisid dib uga dhicin, waayo, isagu nacasyada kuma farxo ee wixii aad u nidartay bixi."
                },
                "5": {
                    "verse_nr": "5",
                    "verse": "Inaad nidar gasho oo aadan bixin waxaa ka wanaagsan inaadan waxba nidrin."
                },
                "6": {
                    "verse_nr": "6",
                    "verse": "Afkaaga ha u oggolaan inuu jidhkaaga dembaajiyo, oo malaa&#39;igta horteedana ha ka odhan, Qalad bay ahaayeen. Bal maxaad Ilaah codkaaga ugu cadhaysiisaa si uu shuqulka gacmahaaga u baabbi&#39;iyo?"
                },
                "7": {
                    "verse_nr": "7",
                    "verse": "Waayo, riyooyin iyo erayo fara badanba waxaa ku jira wax badan oo aan waxtar lahayn, laakiinse adigu Ilaah ka cabso."
                },
                "8": {
                    "verse_nr": "8",
                    "verse": "Taajirnimadu Micne Ma Leh - Haddaad gobol ku aragtid masaakiin la dulmayo, iyo garsoorid iyo caddaalad si xoog leh loo qalloocinayo, waxaas ha la yaabin, waayo, kan sare mid ka sii sarreeya ayaa eegaya, oo weliba waxaa jira kuwa ka sii sarreeya iyaga."
                },
                "9": {
                    "verse_nr": "9",
                    "verse": "Dhulka faa&#39;iidadiisu kulli way ka dhexaysaa, waayo, boqorka qudhiisaba waxaa looga adeegaa beerta."
                },
                "10": {
                    "verse_nr": "10",
                    "verse": "Kii lacag jecelu lacag kama dhergi doono, oo kii maal badan jeceluna faa&#39;iido kama dhergi doono, taasuna waa wax aan waxba tarayn."
                },
                "11": {
                    "verse_nr": "11",
                    "verse": "Markii maalku bato kuwa cunaana way sii bataan. Maalku bal muxuu kan leh u taraa inuu indhihiisa ku fiiriyo mooyaane?"
                },
                "12": {
                    "verse_nr": "12",
                    "verse": "Ninkii hawshooda hurdadiisu waa u macaan tahay, hadduu wax yar cuno iyo hadduu wax badan cunoba, laakiinse taajirka maalkiisa badanu hurdaduu u diidaa."
                },
                "13": {
                    "verse_nr": "13",
                    "verse": "Waxaa jira wax shar ah oo aad u xun oo aan qorraxda hoosteeda ku arkay, waana maal badan oo uu kan lahu sii haysto oo uu waxyeello uun isu keeno."
                },
                "14": {
                    "verse_nr": "14",
                    "verse": "Oo maalkaasu wax xun buu ku baabba&#39;aa, oo kii lahaana wiil buu dhalay, laakiinse gacantiisa waxba kuma jiraan."
                },
                "15": {
                    "verse_nr": "15",
                    "verse": "Siduu uurka hooyadiis uga soo baxay ayuu isagoo qaawan ku tegi doonaa, siduu hore ku yimid oo kale. Oo hawshiisa aawadeedna wax uu gacanta ku qaadan karo ma qaadan doono."
                },
                "16": {
                    "verse_nr": "16",
                    "verse": "Oo weliba taasuna waa wax aad u xun inuu si kastaba ku tago siduu hore ku yimid oo kale; haddaba kan dabayl ku hawshooda bal maxaa faa&#39;iido ah oo uu helayaa?"
                },
                "17": {
                    "verse_nr": "17",
                    "verse": "Oo weliba cimrigiisa oo dhan wuxuu ku cunaa gudcur, oo intaasna wuxuu ku jiraa murug, iyo cudur, iyo cadho."
                },
                "18": {
                    "verse_nr": "18",
                    "verse": "Bal eeg, waxaan gartay inay wanaagsan tahay oo habboon tahay in qof wax cuno oo wax cabbo, iyo inuu hawshiisa uu qorraxda hoosteeda ku hawshoodo oo dhan ku istareexo cimrigii Ilaah siiyey oo dhan, waayo, taasu waa qaybtiisa."
                },
                "19": {
                    "verse_nr": "19",
                    "verse": "Oo weliba nin kasta oo Ilaah maal iyo hanti siiyey, oo haddana siiyey karti uu wax kaga cuno, oo uu kaga qayb qaato, iyo inuu hawshiisa ku reyreeyoba, taasu waa hibo Ilaah."
                },
                "20": {
                    "verse_nr": "20",
                    "verse": "Waayo, isagu aad uma xusuusan doono wakhtigii uu noolaa, maxaa yeelay, Ilaah baa farxad qalbigiisa geliya."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Waxaa jira wax xun oo aan qorraxda hoosteeda ku arkay, taasuna waa wax dadka ku culus,"
                },
                "2": {
                    "verse_nr": "2",
                    "verse": "waana nin Ilaah siiyey maal, iyo hanti, iyo sharaf, oo wax alla wixii naftiisu jeceshahayna aan waxba ka dhinnayn, oo haddana Ilaah isaga aan siin karti uu wax kaga cuno, laakiinse uu shisheeye iska cuno. Taasu waa wax aan waxba tarayn iyo dhibaato xun."
                },
                "3": {
                    "verse_nr": "3",
                    "verse": "Haddii nin boqol carruur ah dhalo, oo uu sannado badan noolaado si uu u cimri dheeraado, laakiinse ayan naftiisu wax wanaagsan ka dhergin, oo haddana aan la aasin, waxaan leeyahay, Kaas waxaa ka wanaagsan dhicis."
                },
                "4": {
                    "verse_nr": "4",
                    "verse": "Waayo, dhicisku wax aan waxba tarayn ayuu u yimaadaa, gudcur buuna ku tagaa, oo magiciisana gudcur baa daboola."
                },
                "5": {
                    "verse_nr": "5",
                    "verse": "Oo weliba qorraxda ma uu arag, mana garan, oo kaasu waa ka sii nasasho badan yahay kii kale."
                },
                "6": {
                    "verse_nr": "6",
                    "verse": "In kastoo uu noolaado kun sannadood oo laba jibbaar ah, laakiinse uusan wax wanaagsan ku raaxaysan, sow kulliba isku meel lama wada tago?"
                },
                "7": {
                    "verse_nr": "7",
                    "verse": "Nin hawshiisa oo dhan waa u afkiisaa, laakiinse kama hamuun beelo."
                },
                "8": {
                    "verse_nr": "8",
                    "verse": "Waayo, bal kii xigmad lahu maxaa faa&#39;iido ah oo uu nacaska dheer yahay? Miskiinkii kuwa nool hortooda si loogu socdo yaqaanse, maxaa faa&#39;iido ah oo uu leeyahay?"
                },
                "9": {
                    "verse_nr": "9",
                    "verse": "Damac iska wareega waxaa ka wanaagsan indhaha aragtiddooda, taasuna waa wax aan waxba tarayn iyo dabagalka dabaysha oo kale."
                },
                "10": {
                    "verse_nr": "10",
                    "verse": "Nin waluba wuxuu yahayba waa horaa loo magacaabay, oo waa la garanayaa inuu binu-aadmi yahay, oo lamana uu diriri karo kan isaga ka xoog badan."
                },
                "11": {
                    "verse_nr": "11",
                    "verse": "Waxaa jira waxyaalo badan oo sii kordhiya waxa aan waxba tarayn, bal maxaa faa&#39;iido ah oo uu binu-aadmigu leeyahay?"
                },
                "12": {
                    "verse_nr": "12",
                    "verse": "Waayo, bal yaa garanaya waxa qof u wanaagsan intuu nool yahay oo ah maalmihii cimrigiisa aan waxba tarayn oo dhan ee uu sida hoos oo kale u dhaafiyo? Waayo, bal yaa nin u sheegi kara waxa qorraxda hoosteeda isaga dabadiis ahaan doona?"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Xigmadda - Magac wanaagsanu waa ka sii fiican yahay saliid qaali ah, oo maalinta dhimashaduna waa ka fiican tahay maalinta dhalashada."
                },
                "2": {
                    "verse_nr": "2",
                    "verse": "In guriga diyaafadda la tago waxaa ka wanaagsan in guriga baroorashada la tago, waayo, taasaa dadka oo dhan u dambaysa, oo kuwa nooluna qalbigay taas gashan doonaan."
                },
                "3": {
                    "verse_nr": "3",
                    "verse": "Qosol waxaa ka wanaagsan murug, waayo, qalbigu wuxuu ku wanaagsanaadaa wejiga caloolxumadiisa."
                },
                "4": {
                    "verse_nr": "4",
                    "verse": "Qalbiga kuwa xigmadda lahu wuxuu ku jiraa guriga baroorashada, laakiinse qalbiga nacasyadu wuxuu ku jiraa guriga farxadda."
                },
                "5": {
                    "verse_nr": "5",
                    "verse": "Nin intuu nacasyada gabaygooda maqli lahaa waxaa ka wanaagsan inuu canaanta kuwa xigmadda leh maqlo."
                },
                "6": {
                    "verse_nr": "6",
                    "verse": "Waayo, qosolka nacasku waa sida qodxo dheri hoostiis ka jacjac leh, oo taasuna waa wax aan waxba tarayn."
                },
                "7": {
                    "verse_nr": "7",
                    "verse": "Hubaal dulmigu nin xigmad leh wuu waalaa, oo laaluushkuna qalbiguu ka kharribaa."
                },
                "8": {
                    "verse_nr": "8",
                    "verse": "Wax bilowgiisa waxaa ka wanaagsan dhammaadkiisa, oo kii dulqaadasho badanuna waa ka wanaagsan yahay kii kibir badan."
                },
                "9": {
                    "verse_nr": "9",
                    "verse": "Xanaaq ha ku degdegin, waayo, xanaaqu wuxuu ku jiraa laabta nacasyada."
                },
                "10": {
                    "verse_nr": "10",
                    "verse": "Ha odhan, Waayihii hore bal maxay kuwan uga fiicnaayeen? Waayo, xaalkan si caqliya u weyddiin maysid."
                },
                "11": {
                    "verse_nr": "11",
                    "verse": "Xigmaddu sida dhaxal oo kale ayay u wanaagsan tahay, oo waa u faa&#39;iido kuwa qorraxda arka."
                },
                "12": {
                    "verse_nr": "12",
                    "verse": "Waayo, xigmaddu waxay wax u daafacdaa sida lacagtu wax u daafacdo oo kale, laakiinse aqoonta faa&#39;iidadeedu waa in xigmaddu ay nabadgeliso kuwa iyada haysta."
                },
                "13": {
                    "verse_nr": "13",
                    "verse": "Bal Ilaah shuqulkiisa ka fiirso, waayo, wixii uu isagu qalloociyey bal yaa toosin kara?"
                },
                "14": {
                    "verse_nr": "14",
                    "verse": "Maalintii aad barwaaqaysan tahay aad u faraxsanow, oo maalintii aad dhibaataysan tahayna aad u fiirso in Ilaah mid u sameeyey sida kan kale si uusan ninna u ogaan karin waxa isaga dabadiis jiri doona."
                },
                "15": {
                    "verse_nr": "15",
                    "verse": "Waxaa jira nin xaq ah oo xaqnimadiisa ku halligma iyo nin shar ah oo sharnimadiisa ku cimri dheeraada; labadaba wakhtigii aan waxtarka lahayn ee aan noolaa ayaan arkay."
                },
                "16": {
                    "verse_nr": "16",
                    "verse": "Aad xaq ha u noqon oo hana iska dhigin mid aad xigmad u leh, waayo, bal maxaad isu baabbi&#39;inaysaa?"
                },
                "17": {
                    "verse_nr": "17",
                    "verse": "Aad sharrow ha u noqon, oo nacasna ha noqon, waayo, bal maxaad wedkaaga ka hor u dhimanaysaa?"
                },
                "18": {
                    "verse_nr": "18",
                    "verse": "Waxaa kuu wanaagsan inaad tan xagsatid, oo aadan gacantaadana dib uga ceshan, waayo, kii Ilaah ka cabsada waxan oo dhan ayuu ka soo bixi doonaa."
                },
                "19": {
                    "verse_nr": "19",
                    "verse": "Xigmaddu kan xigmadda leh way uga xoog badan tahay toban taliye oo magaalada jooga."
                },
                "20": {
                    "verse_nr": "20",
                    "verse": "Waayo, dhulka laguma arag nin xaq ah oo wanaag fala, oo aan dembaabin."
                },
                "21": {
                    "verse_nr": "21",
                    "verse": "Wax kasta oo lagu hadlo ha dhegaysan, waaba intaasoo aad maqashaa addoonkaaga oo ku habaarayee."
                },
                "22": {
                    "verse_nr": "22",
                    "verse": "Waayo, marar badan ayaa qalbigaagu og yahay inaad adba saasoo kale u habaartid kuwo kale."
                },
                "23": {
                    "verse_nr": "23",
                    "verse": "Waxyaalahan oo dhan xigmad baan ku tijaabiyey. Waxaan is-idhi, Xigmad baan yeelan doonaa, laakiinse xigmaddii way iga fogayd."
                },
                "24": {
                    "verse_nr": "24",
                    "verse": "Waayo, bal yaa gaadhi kara wixii aad u fog ee mool dheer?"
                },
                "25": {
                    "verse_nr": "25",
                    "verse": "Waxaan qalbigayga oo dhan u diyaariyey oo u soo jeediyey inaan ogaado, oo baadho, oo aan doondoono xigmad iyo wax kasta sababtiisa, iyo inaan ogaado in sharnimadu tahay nacasnimo, iyo in doqonnimadu tahay waalli."
                },
                "26": {
                    "verse_nr": "26",
                    "verse": "Oo waxaan soo ogaaday wax xataa dhimashada ka sii qadhaadh, waana naag qalbigeedu yahay dabinno iyo shabagyo, oo ay gacmeheeduna yihiin jeebbooyin. Ku alla kii Ilaah ka farxiyo iyaduu ka baxsan doonaa, laakiinse dembilaha way qabsan doontaa."
                },
                "27": {
                    "verse_nr": "27",
                    "verse": "Wacdiyuhu wuxuu leeyahay, Bal eega, si aan sababta u garto ayaan midba mid ku daray oo waxaasaan soo helay."
                },
                "28": {
                    "verse_nr": "28",
                    "verse": "Oo weliba waan sii doondoonayaa, laakiinse ma aan helo. Kun nin dhexdood ayaan nin qudha ka helay, laakiinse kuwaas oo dhan xataa naag qudha kama helin."
                },
                "29": {
                    "verse_nr": "29",
                    "verse": "Bal eeg, waxan keliya oo aan soo ogaaday in Ilaah binu-aadmiga sameeyey iyagoo qumman, laakiinse waxay doondooneen hindisooyin badan."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Yaa ninka xigmadda leh la mid ah? Yaase wax micnihiisa yaqaan? Nin xigmaddiisu wejigiisay dhalaalisaa, oo adaygga wejigiisuna wuu beddelmaa."
                },
                "2": {
                    "verse_nr": "2",
                    "verse": "Dhawr Amarka Boqorka - Waxaan kugula talinayaa inaad boqorka amarkiisa dhawrtid, dhaartii Ilaah ee aad ku dhaaratay aawadeed."
                },
                "3": {
                    "verse_nr": "3",
                    "verse": "Ha ku degdegin inaad hortiisa ka tagtid, wax shar ahna ha ku sii adkaan, waayo, isagu wuxuu sameeyaa wax alla wuxuu ku farxo."
                },
                "4": {
                    "verse_nr": "4",
                    "verse": "Waayo, boqorka hadalkiisu xoog buu leeyahay, oo yaase isaga ku odhan kara, War maxaad samaynaysaa?"
                },
                "5": {
                    "verse_nr": "5",
                    "verse": "Ku alla kii amarka dhawra innaba waxyeello ma gaadhi doonto, oo ninka xigmadda leh qalbigiisuna wakhtiga iyo garsooriddaba wuu gartaa."
                },
                "6": {
                    "verse_nr": "6",
                    "verse": "Maxaa yeelay, xaal kastaaba wuxuu leeyahay wakhti iyo garsoorid, in kastoo nin dhibaatadiisu iyadoo weyn ay saaran tahay."
                },
                "7": {
                    "verse_nr": "7",
                    "verse": "Maxaa yeelay, isagu garan maayo waxa ahaan doona, waayo, bal yaa isaga u sheegi kara siday u ahaan doonaan?"
                },
                "8": {
                    "verse_nr": "8",
                    "verse": "Ninna amar uma leh inuu nafta ceshado, oo maalinta dhimashadana amar uma leh. Oo wakhtiga dagaalkaasna fasax ma leh, oo sharnimaduna ma samatabbixin doonto kuwa iyada leh."
                },
                "9": {
                    "verse_nr": "9",
                    "verse": "Waxaas oo dhan ayaan arkay, oo qalbigaygana waan u soo jeediyey shuqul kasta oo qorraxda hoosteeda lagu sameeyo oo dhan. Waxaa jira wakhti nin mid kale u taliyo oo uu wax yeelo."
                },
                "10": {
                    "verse_nr": "10",
                    "verse": "Oo haddana waxaan arkay sharrowyadii oo la aasay, kuwaas oo iman jiray oo ka bixi jiray meeshii quduuska ahayd, oo magaaladii ay waxaas ku dhex sameeyeenna waa laga illoobay. Taasuna waa wax aan waxba tarayn."
                },
                "11": {
                    "verse_nr": "11",
                    "verse": "Shuqulka sharka ah xukunkiisa dhaqso looma oofiyo, oo sidaas daraaddeed binu-aadmiga qalbigiisu inuu shar sameeyo aad buu u damcaa."
                },
                "12": {
                    "verse_nr": "12",
                    "verse": "In kastoo dembile boqol jeer shar sameeyo, oo cimrigiisuna aad u sii raago, haddana hubaal waxaan ogahay in kuwa Ilaah ka cabsada oo hortiisa ka baqaa ay nabdoonaan doonaan."
                },
                "13": {
                    "verse_nr": "13",
                    "verse": "Laakiinse sharrowgu ma nabdoonaan doono, oo cimrigiisuna sii ma raagi doono sida hooska baabba&#39;u uusan u raagin, maxaa yeelay, isagu Ilaah hortiisa kama cabsado."
                },
                "14": {
                    "verse_nr": "14",
                    "verse": "Waxaa jira wax aan waxba tarayn oo dhulka lagu sameeyo, waana inay jiraan kuwa xaqa ah oo ay wax ku dhacaan sida shuqulka kuwa sharka ah, oo haddana ay jiraan kuwa sharka ah oo ay wax ku dhacaan sida shuqulka kuwa xaqa ah. Oo waxaan idhi, Taasuna waa wax aan waxba tarayn."
                },
                "15": {
                    "verse_nr": "15",
                    "verse": "Markaasaan farax u bogay, maxaa yeelay binu-aadmigu inta qorraxda ka hoosaysa kuma haysto wax uga wanaagsan inuu wax cuno, oo wax cabbo, oo uu iska farxo, waayo, taasaa isaga raacaysa intuu hawshoodo cimrigiisa Ilaah qorraxda hoosteeda ku siiyo."
                },
                "16": {
                    "verse_nr": "16",
                    "verse": "Markaan qalbigayga u soo jeedshay inaan xigmad garto, iyo inaan arko hawsha dhulka lagu sameeyo (waayo, waxaa jira mid aan habeen iyo maalin toona indhihiisa hurdo saarin),"
                },
                "17": {
                    "verse_nr": "17",
                    "verse": "markaasaan shuqulka Ilaah oo dhan fiiriyey, oo gartay inaan binu-aadmigu karin inuu soo wada ogaado shuqulka qorraxda hoosteeda lagu sameeyo oo dhan, maxaa yeelay, in kastoo laysku dhibo in la soo ogaado, haddana taas innaba lama soo heli karo, oo weliba xataa haddii nin xigmad lahu uu u maleeyo inuu soo ogaado, haddana soo ma uu ogaan kari doono."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Qaddarta Guud Ee Dadka - Waxyaalahan oo dhan qalbigaygaan kaga fiirsaday si aan u baadho in kuwa xaqa ah iyo kuwa xigmadda leh, iyo shuqulladooduba ay gacanta Ilaah ku jiraan. Binu-aadmigu garan maayo inay jacayl tahay iyo inay nacayb tahay toona. Wax waluba iyagay ka horreeyaan."
                },
                "2": {
                    "verse_nr": "2",
                    "verse": "Wax kastaaba isku si bay dadka oo dhan ugu yimaadaan, oo isku wax baa ku dhaca ka xaqa ah iyo ka sharka ahba, ka wanaagsan iyo ka xunba, ka nadiifta ah iyo ka aan nadiifta ahaynba, ka allabariga bixiya iyo ka aan allabariga bixinba. Sida kan wanaagsanu yahay ayaa dembiluhuna yahay, oo ka dhaartaana waa la mid kan dhaarta ka cabsada."
                },
                "3": {
                    "verse_nr": "3",
                    "verse": "Wax xun baa ku jira waxa qorraxda hoosteeda lagu sameeyo oo dhan, waana in isku wax ay dadka oo dhan ku dhacaan. Oo weliba qalbiga binu-aadmiga shar baa ka buuxa, oo qalbigoodana intay nool yihiin waalli baa ku jirta, oo taas dabadeedna kuwii dhintay ayay u tagaan."
                },
                "4": {
                    "verse_nr": "4",
                    "verse": "Kii kuwa nool oo dhan la jira rajuu leeyahay, waayo, eeygii noolu waa ka wanaagsan yahay libaax dhintay."
                },
                "5": {
                    "verse_nr": "5",
                    "verse": "Waayo, kuwa noolu way og yihiin inay dhiman doonaan, laakiinse kuwa dhintay waxba ma oga, oo innaba abaalgud dambe ma heli doonaan, waayo, iyaga waa la illoobay."
                },
                "6": {
                    "verse_nr": "6",
                    "verse": "Oo weliba jacaylkoodii iyo nacaybkoodii iyo hinaasiddoodiiba way wada baabbe&#39;een, oo innaba qayb dambe kuma lahaan doonaan waxa qorraxda hoosteeda lagu sameeyo oo dhan."
                },
                "7": {
                    "verse_nr": "7",
                    "verse": "Orod oo tag, oo kibistaada farxad ku cun, oo khamrigaagana qalbi istareexsan ku cab, waayo, Ilaah shuqulladaadii horuu u aqbalay."
                },
                "8": {
                    "verse_nr": "8",
                    "verse": "Had iyo goorba dharkaagu wax cad ha ahaado, oo madaxaaguna yuusan saliid waayin."
                },
                "9": {
                    "verse_nr": "9",
                    "verse": "Naagtaada aad jeceshahay farxad kula noolow intaad ku nooshahay cimrigaaga aan waxba tarayn ee Ilaah qorraxda hoosteeda kugu siiyey oo dhan, waayo, taasu waa qaybtaadii aad ku heshay noloshan iyo hawshaadii aad qorraxda hoosteeda ku dhibtootay."
                },
                "10": {
                    "verse_nr": "10",
                    "verse": "Wax alla wixii gacantaadu hesho inay samayso xooggaaga oo dhan ku samee, waayo, She&#39;ool oo aad tegaysid shuqul iyo hindiso iyo aqoon iyo xigmad toona laguma arko."
                },
                "11": {
                    "verse_nr": "11",
                    "verse": "Markaasaan mar kale fiirsaday, oo waxaan qorraxda hoosteeda ku arkay inaan kuwa dheereeyaa mar kasta tartanka ku badin, ama aan kuwa xoogga badanu mar kasta dagaalka adkaan, ama aan kuwa xigmadda lahu mar kasta kibis helin, ama aan kuwa garaadka ahu mar kasta hodan noqon, ama aan saanacyada mar kasta raalli laga ahayn, laakiinse waxaa kulligood hela wakhti iyo nasiib."
                },
                "12": {
                    "verse_nr": "12",
                    "verse": "Waayo, ninna wedkiisa ma yaqaan. Sida kalluun shabag xun lagu qabto, iyo sida shimbirro dabin ku dhaca, saasoo kalaa binu-aadmigana wakhti xun lagu dabaa, markii wedku si kedis ah ugu yimaado."
                },
                "13": {
                    "verse_nr": "13",
                    "verse": "Xigmaddu Way Ka Wanaagsantahay Nacasnimada - Oo xigmad caynkan ah ayaan qorraxda hoosteeda ku arkay, iyana way ila weynayd."
                },
                "14": {
                    "verse_nr": "14",
                    "verse": "Waxaa jirtay magaalo yar oo ay dad tiro yaru dhexdeeda joogaan, oo waxaa iyadii ku soo duulay boqor weyn. Wuu hareereeyey oo dhufayso waaweyn hareereheeda ka dhistay."
                },
                "15": {
                    "verse_nr": "15",
                    "verse": "Haddana waxaa laga dhex helay nin miskiin ah oo xigmad leh, oo isna xigmaddiisii ayuu magaaladii ku samatabbixiyey, laakiinse haddana ninkaas miskiinka ah ciduna ma xusuusan."
                },
                "16": {
                    "verse_nr": "16",
                    "verse": "Markaasaan idhi, Xigmaddu xoogga way ka fiican tahay, hase ahaatee ninkii miskiin ah xigmaddiisa waa la quudhsadaa, oo erayadiisana lama dhegaysto."
                },
                "17": {
                    "verse_nr": "17",
                    "verse": "Kuwa xigmadda leh erayadoodii xasilloonaan lagu maqlaa waa ka sii wanaagsan yihiin qaylada kan nacasyada ka dhex taliya."
                },
                "18": {
                    "verse_nr": "18",
                    "verse": "Xigmaddu waa ka fiican tahay hubka dagaalka, laakiinse dembile qudha ayaa wax badan oo wanaagsan baabbi&#39;iya."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Diqsiyadii dhintay saliidda cadarsameeyaha way qudhmiyaan, oo nacasnimadii yaruna saasoo kalay kan xigmadda loo sharfo u bi&#39;isaa."
                },
                "2": {
                    "verse_nr": "2",
                    "verse": "Ninkii xigmad leh qalbigiisu xagga midigtuu u jeedaa, laakiinse nacaska qalbigiisu xagga bidixduu u jeedaa."
                },
                "3": {
                    "verse_nr": "3",
                    "verse": "Oo weliba kan nacaska ahu markuu jidka marayo wuu caqli yaraadaa, oo ku alla kii uu arkaba wuxuu u sheegaa inuu nacas yahay."
                },
                "4": {
                    "verse_nr": "4",
                    "verse": "Haddii taliyahu kugu dhirfo, meeshaada ha ka dhaqaaqin, waayo, qalbiqabowgu xumaano waaweyn wuu qabowjiyaa."
                },
                "5": {
                    "verse_nr": "5",
                    "verse": "Waxaa jira wax shar ah oo aan qorraxda hoosteeda ku arkay, waxaana weeye qalad taliyaha ka yimaada."
                },
                "6": {
                    "verse_nr": "6",
                    "verse": "Nacasnimadu waxay joogtaa meelo sarsare oo waaweyn oo taajiriintuna waxay fadhiyaan meel hoose."
                },
                "7": {
                    "verse_nr": "7",
                    "verse": "Waxaan arkay addoommo fardo fuushan, iyo amiirro sida addoommo oo kale lugaynaya."
                },
                "8": {
                    "verse_nr": "8",
                    "verse": "Kii god qodaa isagaa ku dhici doona, oo ku alla kii deyr dumiyana abeesaa qaniini doonta."
                },
                "9": {
                    "verse_nr": "9",
                    "verse": "Ku alla kii dhagaxyo rujiyaaba wuu ku dhaawacmi doonaa, oo kii qoryo jejebiyaana isagaa khatar ku geli doona."
                },
                "10": {
                    "verse_nr": "10",
                    "verse": "Haddii birtu af beesho, oo aan la soofayn, waa in xoog badan lagu sii kordhiyaa, laakiinse xigmaddu faa&#39;iido bay leedahay si loogu liibaano."
                },
                "11": {
                    "verse_nr": "11",
                    "verse": "Haddii abeeso wax qaniinto iyadoo aan la falfalin, markaas ka dib falfalowgu waxtar ma leh."
                },
                "12": {
                    "verse_nr": "12",
                    "verse": "Kii xigmad leh erayada afkiisu waa raxmad miidhan, laakiinse bushimaha nacasku isaga qudhiisay baabbi&#39;iyaan."
                },
                "13": {
                    "verse_nr": "13",
                    "verse": "Erayada afkiisa bilowgoodu waa nacasnimo, oo dhammaadka hadalkiisuna waa waalli baas."
                },
                "14": {
                    "verse_nr": "14",
                    "verse": "Nacasku hadalkiisa wuu badiyaa, waxa ahaan doona binu-aadmigu garan maayo, oo waxa dabadiis dhici doonana bal yaa u sheegi kara?"
                },
                "15": {
                    "verse_nr": "15",
                    "verse": "Nacasyada hawshoodu midkood kastaba way daalisaa, maxaa yeelay, isagu xataa sida magaalada loo tago ma yaqaan."
                },
                "16": {
                    "verse_nr": "16",
                    "verse": "Dalkow, adaa iska hoogay, markii boqorkaagu ilmo yar yahay, oo amiirradaaduna ay aroortii wax cunaan!"
                },
                "17": {
                    "verse_nr": "17",
                    "verse": "Dalkow, waad barakaysan tahay, markii boqorkaagu nin gobeed yahay, oo amiirradaaduna ay wakhti habboon wax u cunaan inay xoog ku yeeshaan ee aan ahayn inay sakhraamaan!"
                },
                "18": {
                    "verse_nr": "18",
                    "verse": "Caajisnimo badan saqafku waa ku dumaa, oo shuqulla&#39;aanta gacmahana gurigaa ku darroora."
                },
                "19": {
                    "verse_nr": "19",
                    "verse": "Diyaafadda waxaa loo dhigaa qosol aawadiis, khamriguna naftuu u raaxeeyaa, oo lacagtu wax kastaba way ka jawaabtaa."
                },
                "20": {
                    "verse_nr": "20",
                    "verse": "Boqorka ha ku caayin xataa fikirkaaga, oo taajirkana ha ku caayin qolladdaada jiifka, waayo, shimbir hawada duusha ayaa codkaaga qaadi doonta, oo wax baalal leh ayaa xaalka sheegi doona."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Kibis Biyo Dul Taal - Kibistaada biyaha korkooda ku tuur, waayo, maalmo badan dabadood waad heli doontaa."
                },
                "2": {
                    "verse_nr": "2",
                    "verse": "Oo toddoba qaybood u kala qaybi iyo weliba siddeed, waayo, masiibada dhulka iman doonta garan maysid."
                },
                "3": {
                    "verse_nr": "3",
                    "verse": "Haddii daruuruhu roob ka buuxsamaan, dhulkay ku soo daataan, oo haddii geed xagga koonfureed amase xagga woqooyi u dhaco, meeshuu u dhacay ayuu oolli doonaa."
                },
                "4": {
                    "verse_nr": "4",
                    "verse": "Kii dabaysha eegaa waxba ma uu beeran doono, oo kii daruuraha fiiriyaana waxba ma goosan doono."
                },
                "5": {
                    "verse_nr": "5",
                    "verse": "Sida aadan dabaysha jidkeeda u garanayn, ama aadan sida lafuhu ugu dhex samaysmaan naag uur leh maxalkeed u garanayn, saas oo kale ayaadan shuqulka Ilaaha wax walba sameeya u garanayn."
                },
                "6": {
                    "verse_nr": "6",
                    "verse": "Iniinahaaga aroorta beero, oo fiidkana gacantaada ha ceshan, waayo, innaba garan maysid mid liibaani doona, kan ama kaas, iyo inay labadooduba isku si u wanaagsanaan doonaan iyo in kale."
                },
                "7": {
                    "verse_nr": "7",
                    "verse": "Xusuuso Abuurahaaga Inta Aad Dhallinyar Tahay - Sida runta ah iftiinku waa macaan yahay, oo indhahana way u wanaagsan tahay inay qorraxda arkaan."
                },
                "8": {
                    "verse_nr": "8",
                    "verse": "Haddii nin sannado badan noolaado, kulligood ha ku farxo, laakiinse ha xusuusto maalmaha gudcurka, waayo, iyagu way badnaan doonaan. Waxa imanaya oo dhammu waa wax aan waxba tarayn."
                },
                "9": {
                    "verse_nr": "9",
                    "verse": "Barbaarkow, barbaarnimadaada ku farax, oo wakhtiga dhallinyaranimadaadana qalbigaagu ha ku istareexiyo, oo sida qalbigaagu doonayo oo ay indhahaagu arkaanba u soco, laakiinse waxaad ogaataa in Ilaah waxyaalahaas aawadood oo dhan kuu xukumi doono."
                },
                "10": {
                    "verse_nr": "10",
                    "verse": "Haddaba sidaa daraaddeed qalbigaaga murugta ka durki, oo jidhkaagana xumaanta ka fogee, waayo, carruurnimada iyo dhallinyaranimaduba waa wax aan waxba tarayn."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Haddaba wakhtiga dhallinyaranimadaada Abuurahaaga xusuuso intaan maalmaha xumu kuu iman, ama ayan kuu soo dhowaan sannadaha aad odhan doonto, Sannadahan kuma istareexo,"
                },
                "2": {
                    "verse_nr": "2",
                    "verse": "iyo intaan qorraxda, iyo iftiinka, iyo dayaxa, iyo xiddiguhuba ay wada madoobaan, ama intaan daruuruhu roobka ka daba noqon,"
                },
                "3": {
                    "verse_nr": "3",
                    "verse": "iyo inta kuwa guriga dhawraa ay gariiraan, oo nimanka xoogga badanuna ay soo gotaan, oo kuwa wax shiidaana ay tiradooda yar aawadeed shuqulka u joojiyaan, oo kuwa daaqadaha wax ka fiiriyaana ay madoobaadaan,"
                },
                "4": {
                    "verse_nr": "4",
                    "verse": "iyo inta albaabbada jidadka lagu xidho, iyo inta sanqadha shiididdu ay gaaban tahay, oo shimbirta cideeda lagu tooso, oo gabdhaha muusikaduna ay wada taag darnaadaan."
                },
                "5": {
                    "verse_nr": "5",
                    "verse": "Waxa sarreeya ayay ka baqi doonaan, oo jidadka dhexdoodana waxyaalo cabsi ah ayaa jiri doona, oo geedka yicibtu waa ubxin doonaa, oo koronkorraduna way isculaysin doonaan, oo damacuna wuu baabbi&#39;i doonaa, maxaa yeelay, binu-aadmigu wuxuu tagaa hoygiisa daa&#39;imka ah, oo kuwa baroortaana jidadkay warwareegaan."
                },
                "6": {
                    "verse_nr": "6",
                    "verse": "Abuurahaaga xusuuso intaan xadhigga lacagta ahu kala go&#39;in, ama aan maddiibadda dahabka ahu kala jabin, ama aan jalxaddu isha biyeed agteeda ku burburin, ama aan giraangirta ceelku jabin,"
                },
                "7": {
                    "verse_nr": "7",
                    "verse": "iyo intaan ciiddu dhulka ku noqon siday horeba ahayd, oo ruuxuna ku noqon Ilaahii horeba siiyey."
                },
                "8": {
                    "verse_nr": "8",
                    "verse": "Wacdiyuhu wuxuu leeyahay, Waa wax aan waxba tarayn, wax waluba waa wax aan waxba tarayn."
                },
                "9": {
                    "verse_nr": "9",
                    "verse": "Soo Koobiddii Xaalka - Oo haddana wacdiyuhu xigmad buu lahaa, oo weliba dadkuu aqoon baray. Wuxuu aad uga fikiray, oo baadhay, oo isku hagaajiyey maahmaahyo badan."
                },
                "10": {
                    "verse_nr": "10",
                    "verse": "Wacdiyuhu wuxuu doonay inuu soo helo erayo la aqbalo iyo wixii si qumman loo qoray oo ahaa hadal run ah."
                },
                "11": {
                    "verse_nr": "11",
                    "verse": "Erayada kuwa xigmadda lahu waa sida wax wax muda oo kale, oo maahmaahyada la soo ururshayna waa sida musmaarro la adkeeyey; adhijir qudha ayaa bixiyey."
                },
                "12": {
                    "verse_nr": "12",
                    "verse": "Oo weliba, wiilkaygiiyow, waxyaalahan ku waano qaado. Buugag badan samayntoodu innaba dhammaad ma leh, oo waxbarashada badanuna jidhkay daalisaa."
                },
                "13": {
                    "verse_nr": "13",
                    "verse": "Xaalkan soo koobiddiisii waa tan. Waa la wada maqlay. Ilaah ka cabso, oo amarradiisana dhawr, waayo, taasu waa waxa binu-aadmiga oo dhan u gudboon."
                },
                "14": {
                    "verse_nr": "14",
                    "verse": "Waayo, Ilaah wuu xukumi doonaa shuqul kasta, iyo wax kasta oo qarsoon, ha fiicnaadeen ama ha xumaadeene."
                }
            }
        }
    }
}