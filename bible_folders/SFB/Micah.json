{
    "version": "SFB",
    "book_name": "Micah",
    "book_nr": "33",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Domsord \u00f6ver Juda och Israel - HERRENS ord till morastiten Mika, vid den tid d\u00e5 Jotam, Ahas och Hiskia var kungar i Juda, det han sk\u00e5dade ang\u00e5ende Samaria och Jerusalem."
                },
                "2": {
                    "verse_nr": "2",
                    "verse": "H\u00f6r alla folk, lyssna du jord och allt som \u00e4r d\u00e4rp\u00e5. Herren, HERREN skall vara ett vittne mot er, Herren fr\u00e5n sitt heliga tempel."
                },
                "3": {
                    "verse_nr": "3",
                    "verse": "Ty se, HERREN tr\u00e4der ut ur sin boning, han far ner och g\u00e5r fram \u00f6ver jordens h\u00f6jder."
                },
                "4": {
                    "verse_nr": "4",
                    "verse": "Bergen sm\u00e4lter under honom och dalarna bryter fram som vaxet f\u00f6r elden, som vattnet n\u00e4r det st\u00f6rtar utf\u00f6r branten."
                },
                "5": {
                    "verse_nr": "5",
                    "verse": "Allt detta sker f\u00f6r att Jakob har avfallit, f\u00f6r att Israels hus har syndat. Vem \u00e4r skyldig till Jakobs avfall? \u00c4r det inte Samaria? Och vem till Juda offerh\u00f6jder? \u00c4r det inte Jerusalem?"
                },
                "6": {
                    "verse_nr": "6",
                    "verse": "D\u00e4rf\u00f6r skall jag g\u00f6ra Samaria till en stenh\u00f6g p\u00e5 marken, till en plats f\u00f6r vinodling. Jag skall vr\u00e4ka hennes stenar ner i dalen, och blotta hennes grundvalar."
                },
                "7": {
                    "verse_nr": "7",
                    "verse": "Alla hennes utskurna avgudabilder skall krossas, alla hennes sk\u00f6kog\u00e5vor skall br\u00e4nnas upp i eld, alla hennes avgudar skall jag f\u00f6rst\u00f6ra. Ty genom sk\u00f6kol\u00f6n har hon skaffat dem, och sk\u00f6kol\u00f6n skall de bli igen."
                },
                "8": {
                    "verse_nr": "8",
                    "verse": "\u00d6ver detta vill jag klaga och j\u00e4mra mig, jag vill g\u00e5 utblottad och naken. Jag vill yla som en schakal och klaga som en struts."
                },
                "9": {
                    "verse_nr": "9",
                    "verse": "Ty hennes s\u00e5r kan inte l\u00e4kas, det har kommit \u00e4nda till Juda, det har n\u00e5tt \u00e4nda till mitt folks port, \u00e4nda till Jerusalem."
                },
                "10": {
                    "verse_nr": "10",
                    "verse": "F\u00f6rkunna det inte i Gat, gr\u00e5t inte s\u00e5 bittert! I Bet-Leafra v\u00e4ltrar jag mig i stoftet."
                },
                "11": {
                    "verse_nr": "11",
                    "verse": "Drag ut i nakenhet och skam, ni som bor i Safir! De som bor i Saanan v\u00e5gar sig inte ut. Klagoljuden i Bet-Haesel g\u00f6r att ni inte kan stanna d\u00e4r."
                },
                "12": {
                    "verse_nr": "12",
                    "verse": "De som bor i Marot v\u00e5ndas efter det goda, ty en olycka har kommit fr\u00e5n HERREN till Jerusalems port."
                },
                "13": {
                    "verse_nr": "13",
                    "verse": "Sp\u00e4nn travare f\u00f6r vagnen, ni som bor i Lakish, ni som var orsaken till synd hos dottern Sion, ty det var hos er man fann Israels \u00f6vertr\u00e4delser."
                },
                "14": {
                    "verse_nr": "14",
                    "verse": "D\u00e4rf\u00f6r skall du ge skiljebrev \u00e5t Moreset-Gat. Husen i Aksib har blivit som en l\u00f6gn f\u00f6r Israels kungar."
                },
                "15": {
                    "verse_nr": "15",
                    "verse": "\u00c4nnu en g\u00e5ng skall jag l\u00e5ta er\u00f6vraren komma \u00f6ver er, ni som bor i Maresa. \u00c4nda till Adullam skall den komma, Israels h\u00e4rlighet."
                },
                "16": {
                    "verse_nr": "16",
                    "verse": "Raka dig skallig och sk\u00e4r av ditt h\u00e5r f\u00f6r barnen som var din gl\u00e4dje. G\u00f6r ditt huvud kalt som gamens, ty de skall f\u00f6ras bort fr\u00e5n dig."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Domsord \u00f6ver f\u00f6rtryckare och falska profeter - Ve dem som t\u00e4nker ut f\u00f6rd\u00e4rv och p\u00e5 sin b\u00e4dd planl\u00e4gger det som \u00e4r ont. S\u00e5 snart morgonen gryr s\u00e4tter de planerna i verket, om det st\u00e5r i deras makt."
                },
                "2": {
                    "verse_nr": "2",
                    "verse": "De har beg\u00e4r till \u00e5krar och roffar dem \u00e5t sig, till hus och l\u00e4gger beslag p\u00e5 dem. De anv\u00e4nder v\u00e5ld mot m\u00e4nniskor och hus, mot en man och hans egendom."
                },
                "3": {
                    "verse_nr": "3",
                    "verse": "D\u00e4rf\u00f6r s\u00e4ger HERREN s\u00e5: Se, jag t\u00e4nker ut ont mot detta sl\u00e4kte. Ni skall inte kunna dra er hals ur det och ni skall inte g\u00e5 s\u00e5 stolta, ty det blir en ond tid."
                },
                "4": {
                    "verse_nr": "4",
                    "verse": "P\u00e5 den dagen skall man st\u00e4mma upp en nidvisa \u00f6ver er och klaga i en klagos\u00e5ng. Man skall s\u00e4ga: &#34;Vi \u00e4r i grund f\u00f6rst\u00f6rda. Mitt folks arvslott \u00e4ndrar han. O, att han skulle rycka den ifr\u00e5n mig, \u00e5t f\u00f6rr\u00e4dare ger han v\u00e5ra \u00e5krar.&#34;"
                },
                "5": {
                    "verse_nr": "5",
                    "verse": "D\u00e4rf\u00f6r kommer det inte att hos dig finnas n\u00e5gon som f\u00e5r sp\u00e4nna m\u00e4tsn\u00f6re \u00f6ver en jordlott i HERRENS f\u00f6rsamling."
                },
                "6": {
                    "verse_nr": "6",
                    "verse": "&#34;Sluta predika&#34;, s\u00e5 predikar de. &#34;Om s\u00e5dant f\u00e5r man inte predika, skall aldrig sm\u00e4delserna ta slut!&#34;"
                },
                "7": {
                    "verse_nr": "7",
                    "verse": "\u00c4r det s\u00e5 du talar, du Jakobs hus? Har HERRENS Ande varit ot\u00e5lig? Har hans g\u00e4rningar visat n\u00e5got s\u00e5dant? \u00c4r inte mina ord goda mot den som lever r\u00e4ttf\u00e4rdigt?"
                },
                "8": {
                    "verse_nr": "8",
                    "verse": "Men sedan en tid har mitt folk rest sig upp som en fiende. Ni sliter manteln av dem som g\u00e5r trygga p\u00e5 v\u00e4gen och inte vill veta av n\u00e5gon strid."
                },
                "9": {
                    "verse_nr": "9",
                    "verse": "Mitt folks kvinnor driver ni ut fr\u00e5n de hem d\u00e4r de har sin gl\u00e4dje. Fr\u00e5n deras barn tar ni min h\u00e4rlighet f\u00f6r alltid."
                },
                "10": {
                    "verse_nr": "10",
                    "verse": "St\u00e5 upp och g\u00e5 er v\u00e4g, h\u00e4r har ni ingen viloplats. Orenheten drar er i f\u00f6rd\u00e4rvet, i fruktansv\u00e4rt f\u00f6rd\u00e4rv."
                },
                "11": {
                    "verse_nr": "11",
                    "verse": "Om n\u00e5gon skulle komma med tomt prat, svek och l\u00f6gn och s\u00e4ga: &#34;Jag kan profetera f\u00f6r dig om vin och starka drycker&#34;, d\u00e5 skulle han passa som profet f\u00f6r detta folk."
                },
                "12": {
                    "verse_nr": "12",
                    "verse": "L\u00f6fte om en befriare - Jag skall f\u00f6rsamla dig, Jakob, ja, hela ditt folk. Jag skall samla ihop kvarlevan av Israel, jag skall f\u00f6ra dem tillsammans som f\u00e5ren till f\u00e5llan, som en hjord till dess betesmark, s\u00e5 att det uppst\u00e5r ett sorl av m\u00e4nniskor."
                },
                "13": {
                    "verse_nr": "13",
                    "verse": "En som banar v\u00e4g drar ut framf\u00f6r dem, de bryter sig igenom och t\u00e5gar fram, genom porten vandrar de ut. Deras kung t\u00e5gar framf\u00f6r dem, HERREN g\u00e5r i spetsen f\u00f6r dem."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "F\u00f6rfallet bland Israels ledare och profeter - Jag sade: H\u00f6r, ni h\u00f6vdingar i Jakob, ni furstar \u00f6ver Israels hus: \u00c4r det inte er sak att veta vad som \u00e4r r\u00e4tt?"
                },
                "2": {
                    "verse_nr": "2",
                    "verse": "Men ni hatar det goda och \u00e4lskar det onda, ni sliter huden av m\u00e4nniskor och k\u00f6ttet fr\u00e5n deras ben."
                },
                "3": {
                    "verse_nr": "3",
                    "verse": "Ni \u00e4ter mitt folks k\u00f6tt och fl\u00e5r huden av dem och bryter s\u00f6nder deras ben f\u00f6r att stycka dem likt n\u00e5got man kastar i grytan, s\u00e5 som man g\u00f6r med k\u00f6tt som l\u00e4ggs i kitteln."
                },
                "4": {
                    "verse_nr": "4",
                    "verse": "N\u00e4r de d\u00e5 ropar till HERREN skall han inte svara dem. F\u00f6r det onda de gjort skall han d\u00e5 d\u00f6lja sitt ansikte f\u00f6r dem."
                },
                "5": {
                    "verse_nr": "5",
                    "verse": "S\u00e5 s\u00e4ger HERREN om de profeter som f\u00f6r mitt folk vilse, om dem som ropar: &#34;Allt st\u00e5r v\u00e4l till!&#34; s\u00e5 l\u00e4nge de har n\u00e5got att tugga med sina t\u00e4nder. Mot den som inte ger dem n\u00e5got i munnen bl\u00e5ser de upp till helig strid."
                },
                "6": {
                    "verse_nr": "6",
                    "verse": "D\u00e4rf\u00f6r skall en natt utan syner komma \u00f6ver er, och m\u00f6rker utan sp\u00e5domar. Solen skall g\u00e5 ner \u00f6ver profeterna och dagen bli m\u00f6rk \u00f6ver dem."
                },
                "7": {
                    "verse_nr": "7",
                    "verse": "Siarna skall st\u00e5 med skam och sp\u00e5m\u00e4nnen blygas. De skall alla t\u00e4cka \u00f6ver sitt sk\u00e4gg, ty inget svar kommer fr\u00e5n Gud."
                },
                "8": {
                    "verse_nr": "8",
                    "verse": "Men jag, jag \u00e4r full av kraft, av HERRENS Ande, av r\u00e4tt och styrka, s\u00e5 att jag kan f\u00f6rkunna f\u00f6r Jakob hans \u00f6vertr\u00e4delse, f\u00f6r Israel hans synd."
                },
                "9": {
                    "verse_nr": "9",
                    "verse": "H\u00f6r d\u00e5 detta, ni h\u00f6vdingar \u00f6ver Jakobs hus, ni furstar \u00f6ver Israels hus: Ni avskyr det som \u00e4r r\u00e4tt, och allt som \u00e4r rakt g\u00f6r ni krokigt,"
                },
                "10": {
                    "verse_nr": "10",
                    "verse": "ni bygger upp Sion med blod och Jerusalem med ondska."
                },
                "11": {
                    "verse_nr": "11",
                    "verse": "Stadens h\u00f6vdingar d\u00f6mer f\u00f6r mutor, pr\u00e4sterna undervisar f\u00f6r betalning och profeterna sp\u00e5r f\u00f6r pengar. \u00c4nd\u00e5 st\u00f6der de sig p\u00e5 HERREN och s\u00e4ger: &#34;\u00c4r inte HERREN mitt ibland oss? Olycka skall inte drabba oss.&#34;"
                },
                "12": {
                    "verse_nr": "12",
                    "verse": "D\u00e4rf\u00f6r skall Sion f\u00f6r er skull pl\u00f6jas upp till en \u00e5ker, Jerusalem bli en stenhop och tempelberget en skogbevuxen h\u00f6jd."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Israel skall komma tillbaka till sitt land - Det skall ske i den yttersta tiden, att det berg d\u00e4r HERRENS hus \u00e4r skall st\u00e5 fast grundat och vara h\u00f6gst bland bergen, upph\u00f6jt \u00f6ver h\u00f6jderna. Och alla folk skall str\u00f6mma dit."
                },
                "2": {
                    "verse_nr": "2",
                    "verse": "Ja, m\u00e5nga folk skall g\u00e5 i v\u00e4g och s\u00e4ga: &#34;Kom, l\u00e5t oss g\u00e5 upp till HERRENS berg, till Jakobs Guds hus. Han skall undervisa oss om sina v\u00e4gar, s\u00e5 att vi kan vandra p\u00e5 hans stigar.&#34; Ty undervisningen skall g\u00e5 ut fr\u00e5n Sion, HERRENS ord fr\u00e5n Jerusalem."
                },
                "3": {
                    "verse_nr": "3",
                    "verse": "Han skall d\u00f6ma mellan m\u00e5nga folk och skipa r\u00e4tt \u00e5t m\u00e4ktiga hednafolk, \u00e4nda bort i fj\u00e4rran land. D\u00e5 skall de smida sina sv\u00e4rd till plogbillar och sina spjut till ving\u00e5rdsknivar. Folken skall inte mer lyfta sv\u00e4rd mot varandra och inte mer tr\u00e4na sig f\u00f6r krig."
                },
                "4": {
                    "verse_nr": "4",
                    "verse": "Var och en skall sitta under sitt vintr\u00e4d och under sitt fikontr\u00e4d utan fruktan, ty s\u00e5 har HERREN Sebaots mun talat."
                },
                "5": {
                    "verse_nr": "5",
                    "verse": "Ty alla andra folk vandrar vart och ett i sin guds namn, men vi, vi skall vandra i HERRENS, v\u00e5r Guds, namn, alltid och f\u00f6r evigt."
                },
                "6": {
                    "verse_nr": "6",
                    "verse": "P\u00e5 den dagen, s\u00e4ger HERREN, skall jag samla ihop de haltande och f\u00f6ra samman dem som drivits bort och dem som jag l\u00e5tit drabbas av olyckor."
                },
                "7": {
                    "verse_nr": "7",
                    "verse": "Jag skall l\u00e5ta de haltande bli en kvarleva, och de som drivits l\u00e5ngt bort ett m\u00e4ktigt folk, och HERREN skall vara konung \u00f6ver dem p\u00e5 Sions berg, fr\u00e5n nu och till evig tid."
                },
                "8": {
                    "verse_nr": "8",
                    "verse": "Och du Herdetorn, du dotter Sions kulle, till dig skall det komma, det forna herrav\u00e4ldet skall komma, dottern Jerusalems kungad\u00f6me."
                },
                "9": {
                    "verse_nr": "9",
                    "verse": "Men varf\u00f6r ropar du s\u00e5 h\u00f6gt? Finns det d\u00e5 ingen kung hos dig, har du inte l\u00e4ngre n\u00e5gon r\u00e5dgivare eftersom du har gripits av v\u00e5nda likt en barnaf\u00f6derska?"
                },
                "10": {
                    "verse_nr": "10",
                    "verse": "Vrid dig i f\u00f6dslosm\u00e4rtor, du dotter Sion, likt en kvinna som f\u00f6der barn, ty nu m\u00e5ste du dra ut ur staden, och bo p\u00e5 \u00f6ppna f\u00e4ltet. \u00c4nda till Babel skall du komma. D\u00e4r skall du befrias, d\u00e4r skall HERREN f\u00f6rlossa dig ur dina fienders hand."
                },
                "11": {
                    "verse_nr": "11",
                    "verse": "Nu samlas m\u00e5nga hednafolk mot dig, och de s\u00e4ger: &#34;L\u00e5t henne bli orenad och l\u00e5t v\u00e5ra \u00f6gon se med lust p\u00e5 Sion.&#34;"
                },
                "12": {
                    "verse_nr": "12",
                    "verse": "Men de k\u00e4nner inte HERRENS tankar, de f\u00f6rst\u00e5r inte hans r\u00e5dslut, att han har samlat dem som k\u00e4rvar till tr\u00f6skplatsen."
                },
                "13": {
                    "verse_nr": "13",
                    "verse": "St\u00e5 upp och tr\u00f6ska, du dotter Sion, ty jag skall ge dig horn av j\u00e4rn och kl\u00f6var av koppar. Du skall krossa m\u00e5nga folk och helga bytet fr\u00e5n dem \u00e5t HERREN, deras skatter \u00e5t hela jordens Herre."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Messias skall komma fr\u00e5n Betlehem - Samla nu dina skaror, du skarornas stad. En bel\u00e4gringsvall har man rest upp mot oss. Israels domare sl\u00e5r man med k\u00e4pp p\u00e5 kinden."
                },
                "2": {
                    "verse_nr": "2",
                    "verse": "Men du, Betlehem Efrata, som \u00e4r s\u00e5 liten bland Juda tusenden, fr\u00e5n dig skall det \u00e5t mig komma en som skall h\u00e4rska i Israel. Hans ursprung \u00e4r f\u00f6re tiden, fr\u00e5n evighetens dagar."
                },
                "3": {
                    "verse_nr": "3",
                    "verse": "D\u00e4rf\u00f6r skall han \u00f6verge dem fram till den tid d\u00e5 hon som skall f\u00f6da har f\u00f6tt. D\u00e5 skall resten av hans br\u00f6der f\u00e5 v\u00e4nda tillbaka till Israels barn."
                },
                "4": {
                    "verse_nr": "4",
                    "verse": "Han skall tr\u00e4da fram och vara en herde i HERRENS kraft, i HERRENS, sin Guds, namns h\u00f6ghet. Och de skall ha ro, ty han skall d\u00e5 vara stor intill jordens \u00e4ndar."
                },
                "5": {
                    "verse_nr": "5",
                    "verse": "Israels befrielse fr\u00e5n krig och avguderi - Och han skall vara v\u00e5r frid. N\u00e4r Assur stormar in i v\u00e5rt land och tr\u00e4nger in i v\u00e5ra palats, d\u00e5 kan vi st\u00e4lla upp mot honom sju herdar, ja, \u00e5tta furstar ur folket."
                },
                "6": {
                    "verse_nr": "6",
                    "verse": "Och med sv\u00e4rd skall de beta av Assurs land och Nimrods land \u00e4nda in i dess portar. S\u00e5 skall han r\u00e4dda oss fr\u00e5n Assur, om denne kommer in i v\u00e5rt land och tr\u00e4nger fram \u00f6ver v\u00e5ra gr\u00e4nser."
                },
                "7": {
                    "verse_nr": "7",
                    "verse": "Jakobs kvarleva skall vara bland m\u00e5nga folk som dagg fr\u00e5n HERREN, som regnskurar p\u00e5 gr\u00e4s, vilka inte dr\u00f6jer f\u00f6r n\u00e5gon mans skull eller v\u00e4ntar f\u00f6r m\u00e4nniskors skull."
                },
                "8": {
                    "verse_nr": "8",
                    "verse": "Ja, Jakobs kvarleva skall vara bland hednafolken, mitt ibland m\u00e5nga folk, som ett lejon bland djuren i skogen, som ett ungt lejon bland f\u00e5rhjordar, vilket trampar ner d\u00e4r det g\u00e5r fram och river sitt rov utan att n\u00e5gon r\u00e4ddar det."
                },
                "9": {
                    "verse_nr": "9",
                    "verse": "M\u00e5 din hand vara upplyft \u00f6ver dina ov\u00e4nner, och m\u00e5 alla dina fiender bli utrotade!"
                },
                "10": {
                    "verse_nr": "10",
                    "verse": "Det skall ske p\u00e5 den dagen, s\u00e4ger HERREN, att jag skall utrota dina h\u00e4star ur ditt land och f\u00f6rst\u00f6ra dina vagnar."
                },
                "11": {
                    "verse_nr": "11",
                    "verse": "Jag skall utpl\u00e5na st\u00e4derna i ditt land och riva ner alla dina f\u00e4sten."
                },
                "12": {
                    "verse_nr": "12",
                    "verse": "Jag skall utrota all trolldom hos dig, inga sp\u00e5m\u00e4n skall mer finnas bland dig."
                },
                "13": {
                    "verse_nr": "13",
                    "verse": "Jag skall utrota dina utskurna avgudabilder och dina stoder ur ditt land, och du skall inte mer tillbe dina h\u00e4nders verk."
                },
                "14": {
                    "verse_nr": "14",
                    "verse": "Jag skall f\u00f6rst\u00f6ra dina aseror som du har ibland dig, och jag skall \u00f6del\u00e4gga dina st\u00e4der."
                },
                "15": {
                    "verse_nr": "15",
                    "verse": "Jag skall i vrede och f\u00f6rbittring ta h\u00e4mnd p\u00e5 de hednafolk som inte varit h\u00f6rsamma."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Herren g\u00e5r till r\u00e4tta med Israel - H\u00f6r vad HERREN s\u00e4ger: St\u00e5 upp och g\u00e5 till r\u00e4tta inf\u00f6r bergen och l\u00e5t h\u00f6jderna h\u00f6ra din r\u00f6st."
                },
                "2": {
                    "verse_nr": "2",
                    "verse": "H\u00f6r HERRENS anklagelser, ni berg, lyssna ni jordens fasta grundvalar! Ty HERREN anklagar sitt folk, med Israel vill han g\u00e5 till r\u00e4tta."
                },
                "3": {
                    "verse_nr": "3",
                    "verse": "Mitt folk, vad har jag gjort mot dig, och p\u00e5 vilket s\u00e4tt har jag tr\u00f6ttat ut dig? Svara mig!"
                },
                "4": {
                    "verse_nr": "4",
                    "verse": "Jag f\u00f6rde dig upp ur Egyptens land, ur tr\u00e4ldomshuset befriade jag dig. Jag s\u00e4nde Mose, Aron och Mirjam framf\u00f6r dig."
                },
                "5": {
                    "verse_nr": "5",
                    "verse": "Mitt folk, kom ih\u00e5g vad Balak, kungen i Moab, hade i sinnet och vad han fick f\u00f6r svar av Bileam, Beors son. Kom ih\u00e5g hur det var mellan Sittim och Gilgal och l\u00e4r dig f\u00f6rst\u00e5 HERRENS r\u00e4ttf\u00e4rdiga g\u00e4rningar."
                },
                "6": {
                    "verse_nr": "6",
                    "verse": "Med vad skall jag komma inf\u00f6r HERREN och med vad skall jag b\u00f6ja mig f\u00f6r Gud i h\u00f6jden? Skall jag tr\u00e4da fram inf\u00f6r honom med br\u00e4nnoffer, med \u00e5rsgamla kalvar?"
                },
                "7": {
                    "verse_nr": "7",
                    "verse": "Gl\u00e4ds HERREN \u00e5t bockar i tusental, \u00e5t oljestr\u00f6mmar i tiotusental? Skall jag ge min f\u00f6rstf\u00f6dde till offer f\u00f6r min \u00f6vertr\u00e4delse, min livsfrukt till syndoffer f\u00f6r min sj\u00e4l?"
                },
                "8": {
                    "verse_nr": "8",
                    "verse": "Han har kungjort f\u00f6r dig, o m\u00e4nniska, vad gott \u00e4r. Vad beg\u00e4r v\u00e4l HERREN av dig annat \u00e4n att du g\u00f6r det som \u00e4r r\u00e4tt, att du \u00e4lskar barmh\u00e4rtighet och vandrar i \u00f6dmjukhet med din Gud?"
                },
                "9": {
                    "verse_nr": "9",
                    "verse": "Israels skuld och straff - H\u00f6r, hur HERREN ropar till staden! Den som \u00e4r vis ger akt p\u00e5 ditt namn. H\u00f6r om straffet och vem han \u00e4r som har best\u00e4mt det."
                },
                "10": {
                    "verse_nr": "10",
                    "verse": "Finns det \u00e4nnu i den ogudaktiges hus skatter som f\u00f6rv\u00e4rvats genom or\u00e4tt, eller ett alltf\u00f6r litet efa-m\u00e5tt, v\u00e4rt att f\u00f6rbannas?"
                },
                "11": {
                    "verse_nr": "11",
                    "verse": "Vore jag r\u00e4ttf\u00e4rdig om jag till\u00e4t or\u00e4tt v\u00e5g och falska vikter i v\u00e4skan?"
                },
                "12": {
                    "verse_nr": "12",
                    "verse": "Eftersom de rika i staden \u00e4r fulla av v\u00e5ld, och de som bor d\u00e4r talar l\u00f6gn och har en falsk tunga i sin mun,"
                },
                "13": {
                    "verse_nr": "13",
                    "verse": "m\u00e5ste jag sl\u00e5 dig med s\u00e5r som inte l\u00e4ks och l\u00e4gga dig i ruiner f\u00f6r dina synders skull."
                },
                "14": {
                    "verse_nr": "14",
                    "verse": "Du skall \u00e4ta men inte bli m\u00e4tt, hunger skall pl\u00e5ga dig. Vad du skaffar undan skall du inte kunna r\u00e4dda, och vad du r\u00e4ddar skall jag ge \u00e5t sv\u00e4rdet."
                },
                "15": {
                    "verse_nr": "15",
                    "verse": "Du skall s\u00e5 men inte f\u00e5 sk\u00f6rda, du skall pressa oliver men inte f\u00e5 sm\u00f6rja dig med oljan. Du skall pressa ut druvmust men inte f\u00e5 dricka vinet."
                },
                "16": {
                    "verse_nr": "16",
                    "verse": "Man h\u00e5ller fast vid Omris stadgar och allt vad Ahabs hus har gjort. Ni f\u00f6ljer deras r\u00e5d. D\u00e4rf\u00f6r skall jag g\u00f6ra dig till ett \u00f6de land och inv\u00e5narna i staden till h\u00e5n. Ja, mitt folks f\u00f6rakt skall ni f\u00e5 b\u00e4ra."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Israels f\u00f6rfall och n\u00f6d - Ve mig! Det \u00e4r med mig som n\u00e4r frukten \u00e4r insamlad om sommaren, som n\u00e4r eftersk\u00f6rden efter vinb\u00e4rgningen \u00e4r slut. Ingen druvklase mer finns att \u00e4ta, inget tidigt fikon som jag har l\u00e4ngtat efter."
                },
                "2": {
                    "verse_nr": "2",
                    "verse": "De fromma \u00e4r f\u00f6rsvunna fr\u00e5n jorden, ingen bland m\u00e4nniskorna \u00e4r \u00e4rlig. Alla ligger de p\u00e5 lur efter blod, var och en vill f\u00e5nga den andre i sitt n\u00e4t."
                },
                "3": {
                    "verse_nr": "3",
                    "verse": "Deras h\u00e4nder \u00e4r skickliga att g\u00f6ra det onda. Fursten beg\u00e4r g\u00e5vor och domaren mutor. Den m\u00e4ktige kr\u00e4ver \u00f6ppet vad han har beg\u00e4r till. S\u00e5 g\u00f6r de gemensam sak."
                },
                "4": {
                    "verse_nr": "4",
                    "verse": "Den b\u00e4ste bland dem \u00e4r som ett t\u00f6rnsn\u00e5r, den \u00e4rligaste v\u00e4rre \u00e4n en t\u00f6rnh\u00e4ck. Det kommer en dag f\u00f6r dina v\u00e4ktare, din r\u00e4kenskapsdag. D\u00e5 grips de av f\u00f6rvirring."
                },
                "5": {
                    "verse_nr": "5",
                    "verse": "Tro inte p\u00e5 n\u00e5gon v\u00e4n, lita inte p\u00e5 n\u00e5gon f\u00f6rtrogen. F\u00f6r henne som vilar i din famn m\u00e5ste du vakta din muns d\u00f6rrar."
                },
                "6": {
                    "verse_nr": "6",
                    "verse": "Ty sonen f\u00f6raktar sin far, dottern trotsar sin mor, sonhustrun sin sv\u00e4rmor, och var och en har sin egen familj till fiender."
                },
                "7": {
                    "verse_nr": "7",
                    "verse": "Israels uppr\u00e4ttelse - Men jag, jag skall sk\u00e5da efter HERREN, jag skall hoppas p\u00e5 min fr\u00e4lsnings Gud. Min Gud skall h\u00f6ra mig."
                },
                "8": {
                    "verse_nr": "8",
                    "verse": "Gl\u00e4d dig inte \u00f6ver mig, du min fiende. Om jag har fallit, skall jag resa mig igen. Om jag sitter i m\u00f6rkret, \u00e4r HERREN mitt ljus."
                },
                "9": {
                    "verse_nr": "9",
                    "verse": "Eftersom jag har syndat mot HERREN skall jag b\u00e4ra hans vrede, till dess att han tar sig an min sak och skaffar mig r\u00e4tt. Han skall f\u00f6ra mig ut i ljuset, och jag skall se hans r\u00e4ttf\u00e4rdighet."
                },
                "10": {
                    "verse_nr": "10",
                    "verse": "Min fiende skall se det och t\u00e4ckas av skam, han som sade till mig: &#34;Var \u00e4r nu HERREN, din Gud?&#34; Mina \u00f6gon skall se p\u00e5 honom, hur han trampas ner som smuts p\u00e5 gatan."
                },
                "11": {
                    "verse_nr": "11",
                    "verse": "En dag skall dina murar byggas upp. P\u00e5 den dagen skall dina gr\u00e4nser vidgas."
                },
                "12": {
                    "verse_nr": "12",
                    "verse": "P\u00e5 den dagen skall man komma till dig fr\u00e5n Assur och fr\u00e5n Egyptens st\u00e4der, fr\u00e5n Egypten och \u00e4nda till floden, fr\u00e5n hav till hav och fr\u00e5n berg till berg."
                },
                "13": {
                    "verse_nr": "13",
                    "verse": "Men jorden skall bli en \u00f6demark f\u00f6r sina inv\u00e5nares skull. Det blir frukten av deras g\u00e4rningar."
                },
                "14": {
                    "verse_nr": "14",
                    "verse": "B\u00f6n och lovs\u00e5ng - Vakta med din stav ditt folk, din arvedels hjord, som bor avskild i skogen, mitt i ett fruktbart land. L\u00e5t den g\u00e5 i bet i Basan och i Gilead som under forna dagar."
                },
                "15": {
                    "verse_nr": "15",
                    "verse": "Liksom i de dagar d\u00e5 du drog ut ur Egyptens land, skall jag l\u00e5ta dem se underbara ting."
                },
                "16": {
                    "verse_nr": "16",
                    "verse": "Hednafolken skall se det och komma p\u00e5 skam, med all sin makt. De skall l\u00e4gga handen p\u00e5 munnen, deras \u00f6ron skall bli d\u00f6va."
                },
                "17": {
                    "verse_nr": "17",
                    "verse": "De skall slicka stoftet som ormar, likt markens kr\u00e4ldjur. Med b\u00e4van skall de \u00f6verge sina h\u00e5lor, skr\u00e4ckslagna skall de s\u00f6ka HERREN, v\u00e5r Gud. F\u00f6r dig skall de frukta."
                },
                "18": {
                    "verse_nr": "18",
                    "verse": "Vem \u00e4r en Gud som du, som f\u00f6rl\u00e5ter missg\u00e4rning och inte tillr\u00e4knar \u00f6vertr\u00e4delse f\u00f6r kvarlevan av sin arvedel. Han h\u00e5ller inte fast vid sin vrede f\u00f6r evigt, ty han har behag till n\u00e5d."
                },
                "19": {
                    "verse_nr": "19",
                    "verse": "Han skall \u00e5ter f\u00f6rbarma sig \u00f6ver oss och trampa p\u00e5 v\u00e5ra missg\u00e4rningar. Du skall kasta alla deras synder i havets djup."
                },
                "20": {
                    "verse_nr": "20",
                    "verse": "Du skall bevisa trofasthet mot Jakob och n\u00e5d mot Abraham, s\u00e5 som du med ed lovade v\u00e5ra f\u00e4der i forntidens dagar."
                }
            }
        }
    }
}