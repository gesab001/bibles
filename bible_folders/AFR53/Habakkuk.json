{
    "version": "AFR53",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "DIE Godspraak wat H\u00e1bakuk, die profeet, gesien het."
                },
                "2": {
                    "verse_nr": "2",
                    "verse": "Hoe lank, o HERE, roep ek om hulp, maar U hoor nie; skreeu ek tot U: Geweld! \u2014 maar U help nie?"
                },
                "3": {
                    "verse_nr": "3",
                    "verse": "Waarom laat U my onreg sien en aanskou U die moeite! Ja, verwoesting en geweld is voor my o\u00eb; en daar is stryd, en twis begin."
                },
                "4": {
                    "verse_nr": "4",
                    "verse": "Daarom verloor die wet sy krag, en die reg kom nooit meer te voorskyn nie; want die goddelose omsingel die regverdige, daarom kom die reg verdraaid te voorskyn."
                },
                "5": {
                    "verse_nr": "5",
                    "verse": "Aanskou onder die nasies en merk op, en staan verstom, verstom; want Ek gaan iets in julle dae doen wat julle nie sal glo as dit vertel word nie."
                },
                "6": {
                    "verse_nr": "6",
                    "verse": "Want kyk, Ek gaan die Chalde\u00ebrs opwek, daardie kwaai en onstuimige nasie wat trek deur die wydtes van die aarde, om wonings in besit te neem wat aan hom nie behoort nie."
                },
                "7": {
                    "verse_nr": "7",
                    "verse": "Verskriklik en gedug is hy, van homself gaan sy reg en hoogheid uit."
                },
                "8": {
                    "verse_nr": "8",
                    "verse": "En vinniger as luiperds is sy perde en gouer as aandwolwe; en op 'n galop kom sy ruiters, ja, sy ruiters! Van ver kom hulle aangevlieg net soos 'n arend wat op sy prooi neerskiet!"
                },
                "9": {
                    "verse_nr": "9",
                    "verse": "Hulle kom almal om geweld te pleeg; die rigting van hulle gesigte is vorentoe, sodat hy gevangenes versamel soos sand."
                },
                "10": {
                    "verse_nr": "10",
                    "verse": "Ook dryf hy die spot met konings, en vorste is vir hom 'n belagging; hy lag om elke vesting; hy hoop grond daarteen op en neem dit in."
                },
                "11": {
                    "verse_nr": "11",
                    "verse": "Dan gly hy verby, 'n wind, en trek verder \u2014 maar word skuldig, hy wie se krag sy god is."
                },
                "12": {
                    "verse_nr": "12",
                    "verse": "IS U dan nie uit die voortyd nie, o HERE, my God, my Heilige? Ons sal nie sterwe nie. HERE, tot 'n strafoordeel het U hom bestel en, o Rots, tot 'n tugroede het U hom bestem!"
                },
                "13": {
                    "verse_nr": "13",
                    "verse": "U, wat te rein is van o\u00eb om die kwaad aan te sien en die onreg nie kan aanskou nie \u2014 waarom aanskou U die trouelose, swyg U wanneer die goddelose di\u00e9 verslind wat regverdiger is as hy?"
                },
                "14": {
                    "verse_nr": "14",
                    "verse": "So maak U dan mense soos visse van die see, soos kruipende gedierte wat geen heerser oor hulle het nie."
                },
                "15": {
                    "verse_nr": "15",
                    "verse": "Hy trek hulle almal op met die hoek, sleep hulle in sy net en vergader hulle in sy se\u00ebn; daarom is hy vrolik en juig."
                },
                "16": {
                    "verse_nr": "16",
                    "verse": "Daarom offer hy aan sy net en laat rook opgaan vir sy se\u00ebn; want deur hulle is sy aandeel vet en sy spys weelderig."
                },
                "17": {
                    "verse_nr": "17",
                    "verse": "Sal hy daarom sy net uitskud en gedurigdeur nasies doodmaak sonder verskoning?"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "OP my wagtoring wil ek gaan staan en op 'n skansmuur my stel, en ek wil speur om te sien wat Hy in my sal spreek, en wat ek op my klagte moet antwoord."
                },
                "2": {
                    "verse_nr": "2",
                    "verse": "Toe antwoord die HERE my en s\u00ea: Skryf die gesig op en graveer dit op tafels, sodat hulle dit in die verbygaan kan lees."
                },
                "3": {
                    "verse_nr": "3",
                    "verse": "Want die gesig sal nog duur tot op die vasgestelde tyd; maar dit spoed na die einde en sal nie teleurstel nie. As dit mag vertoef, wag daarop; want alte seker sal dit kom en nie versuim nie"
                },
                "4": {
                    "verse_nr": "4",
                    "verse": "Kyk, sy siel is opgeblase in hom en nie reg nie. Maar die regverdige, deur sy geloof sal hy lewe."
                },
                "5": {
                    "verse_nr": "5",
                    "verse": "En bowendien, die wyn is 'n bedrie\u00ebr, 'n trotse man is onbestendig: hy wat sy keel wyd oopmaak soos die doderyk, en soos die dood is hy, so onversadelik \u2014 hy vergader vir homself al die nasies en maak vir hom al die volke bymekaar."
                },
                "6": {
                    "verse_nr": "6",
                    "verse": "Sal hulle nie almal oor hom 'n spreuk, 'n spotlied aanhef nie, raaisels oor hom maak nie, en s\u00ea: Wee die man wat hom verryk met wat nie aan hom behoort nie \u2014 hoe lank? \u2014 en hom beswaar met verpande goed."
                },
                "7": {
                    "verse_nr": "7",
                    "verse": "Sal die wat jou byt, nie skielik opstaan en jou skrikaanjaers nie opwaak, sodat jy vir hulle 'n prooi word nie?"
                },
                "8": {
                    "verse_nr": "8",
                    "verse": "Omdat jy baie nasies uitgebuit het, sal al die volke wat oorgebly het, jou uitbuit, weens die bloed van die mense en die geweld teen die land, die stad en al sy inwoners."
                },
                "9": {
                    "verse_nr": "9",
                    "verse": "Wee hom wat vuil gewin maak vir sy huis, om sy nes in die hoogte te bou, om homself te red uit die greep van onheil."
                },
                "10": {
                    "verse_nr": "10",
                    "verse": "Jy het skande beraadslaag vir jou huis: die uitroeiing van baie volke, en het jou lewe verbeur."
                },
                "11": {
                    "verse_nr": "11",
                    "verse": "Want die steen uit die muur roep, en die balk uit die timmerasie gee hom antwoord."
                },
                "12": {
                    "verse_nr": "12",
                    "verse": "Wee hom wat 'n stad bou met bloed en 'n vesting stig deur onreg."
                },
                "13": {
                    "verse_nr": "13",
                    "verse": "Kyk, kom dit nie van die HERE van die le\u00ebrskare dat volke arbei vir vuur en nasies hulle afmat vir niks nie?"
                },
                "14": {
                    "verse_nr": "14",
                    "verse": "Want die aarde sal vol word met die kennis van die heerlikheid van die HERE soos die waters die seebodem oordek."
                },
                "15": {
                    "verse_nr": "15",
                    "verse": "Wee hom wat aan sy naaste drank gee, wat jou gif daarmee meng, en hulle ook dronk maak om hulle naaktheid te aanskou."
                },
                "16": {
                    "verse_nr": "16",
                    "verse": "Jy het jou versadig met skande in plaas van met eer \u2014 drink jy ook nou, en wees ontbloot. Na jou toe sal die beker van die regterhand van die HERE omgaan, en skande tref jou eer."
                },
                "17": {
                    "verse_nr": "17",
                    "verse": "Want die geweld aan die L\u00edbanon gepleeg, sal jou oordek; en die verwoesting waarmee die diere skrikgemaak is \u2014 weens die bloed van die mense en die geweld teen die land, die stad en al sy inwoners."
                },
                "18": {
                    "verse_nr": "18",
                    "verse": "Wat baat 'n gesnede beeld dat sy maker dit reggekap het, 'n gegote beeld, wat 'n leuenleraar is, dat die maker op sy eie maaksel vertrou, deur stomme afgode te maak?"
                },
                "19": {
                    "verse_nr": "19",
                    "verse": "Wee hom wat vir 'n stuk hout s\u00ea: Word wakker! vir 'n dooie klip: Ontwaak! Kan hy 'n mens leer? Kyk, hy is oorgetrek met goud en silwer, en daar is g\u00e9\u00e9n gees in sy binneste nie!"
                },
                "20": {
                    "verse_nr": "20",
                    "verse": "Maar die HERE is in sy heilige tempel \u2014 swyg voor Hom, o ganse aarde!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "'N GEBED van H\u00e1bakuk, die profeet, op die wysie van Sjigjon\u014dt."
                },
                "2": {
                    "verse_nr": "2",
                    "verse": "HERE, ek het die tyding aangaande U verneem, ek het gevrees! HERE, roep u werk in die lewe in die midde van die jare; in die midde van die jare laat dit bekend word. In toorn, dink aan ontferming."
                },
                "3": {
                    "verse_nr": "3",
                    "verse": "God kom van Teman en die Heilige van die berg Paran. Sela. Sy majesteit bedek die hemel, en die aarde is vol van sy lof."
                },
                "4": {
                    "verse_nr": "4",
                    "verse": "En glans soos sonlig is daar, ligstrale aan sy sy; en d\u00e1\u00e1r is die omhulsel van sy krag."
                },
                "5": {
                    "verse_nr": "5",
                    "verse": "Voor Hom uit loop die pes, en 'n koorsgloed trek uit agter Hom aan."
                },
                "6": {
                    "verse_nr": "6",
                    "verse": "Hy tree op en laat die aarde wankel, Hy kyk en laat nasies opskrik; verpletterd l\u00ea die ewige berge, en neergesink die ou, ou heuwels \u2014 paaie van die ou tyd vir Hom."
                },
                "7": {
                    "verse_nr": "7",
                    "verse": "Ek sien die tente van Kusan met onheil oordek, en die tentdoeke van die land M\u00eddian bewe."
                },
                "8": {
                    "verse_nr": "8",
                    "verse": "Is dit teen riviere, o HERE, teen die riviere, dat u toorn ontvlam het? Of geld u grimmigheid die see dat U ry met u perde, u oorwinningswaens?"
                },
                "9": {
                    "verse_nr": "9",
                    "verse": "Heeltemal ontbloot is u boog; besweer is die pyle deur die woord. Sela. Tot riviere splyt U die aarde."
                },
                "10": {
                    "verse_nr": "10",
                    "verse": "Die berge sien U en bewe van angs, 'n wolkbreuk storm verby, die w\u00eareldvloed verhef sy stem, steek sy hande omhoog."
                },
                "11": {
                    "verse_nr": "11",
                    "verse": "Die son, die maan bly in hulle woonplek by die lig van u pyle wat verbyskiet, by die glans van flikkerende spies."
                },
                "12": {
                    "verse_nr": "12",
                    "verse": "In grimmigheid betree U die aarde, in toorn dors U die nasies."
                },
                "13": {
                    "verse_nr": "13",
                    "verse": "U trek uit tot redding van u volk, tot redding van u Gesalfde. U verbrysel die kop van die huis van die goddelose en ontbloot die fondament tot by die nek. Sela."
                },
                "14": {
                    "verse_nr": "14",
                    "verse": "U deurboor met sy eie pyle die hoof van sy leiers wat storm om my te verstrooi; wie se gejuig is asof hulle die ellendige in die skuilhoek wil verslind."
                },
                "15": {
                    "verse_nr": "15",
                    "verse": "U betree die see met u perde, 'n hoop magtige waters."
                },
                "16": {
                    "verse_nr": "16",
                    "verse": "Toe ek dit hoor, het my ingewande gebewe; my lippe het getril by die geluid, bederf het gekom in my gebeente, ja, ek het gebewe waar ek staan, omdat ek rustig moes wag op die dag van benoudheid dat dit aanbreek vir die volk wat op ons 'n aanval maak."
                },
                "17": {
                    "verse_nr": "17",
                    "verse": "Alhoewel die vyeboom nie sal bloei en aan die wingerdstokke geen vrug sal wees nie, die drag van die olyfboom sal teleurstel en die saailande geen voedsel oplewer nie, die kleinvee uit die kraal verdwyn en geen beeste in die stalle sal wees nie"
                },
                "18": {
                    "verse_nr": "18",
                    "verse": "nogtans sal ek jubel in die HERE, ek sal juig in die God van my heil."
                },
                "19": {
                    "verse_nr": "19",
                    "verse": "Die HERE Here is my sterkte, en Hy maak my voete soos di\u00e9 van herte, en Hy laat my tree op my hoogtes. Vir die musiekleier op snaarinstrumente."
                }
            }
        }
    }
}