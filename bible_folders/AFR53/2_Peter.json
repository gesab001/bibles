{
    "version": "AFR53",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "S\u00cdMEON Petrus, 'n dienskneg en apostel van Jesus Christus, aan die wat net so 'n kosbare geloof as ons verkry het deur die geregtigheid van onse God en Saligmaker, Jesus Christus"
                },
                "2": {
                    "verse_nr": "2",
                    "verse": "Mag genade en vrede vir julle vermeerder word deur die kennis van God en Jesus, onse Here!"
                },
                "3": {
                    "verse_nr": "3",
                    "verse": "IMMERS, sy goddelike krag het ons alles geskenk wat tot die lewe en godsvrug dien, deur die kennis van Hom wat ons geroep het deur sy heerlikheid en deug"
                },
                "4": {
                    "verse_nr": "4",
                    "verse": "waardeur Hy ons die grootste en kosbare beloftes geskenk het, sodat julle daardeur deelgenote kan word van die goddelike natuur, nadat julle die verdorwenheid ontvlug het wat deur begeerlikheid in die w\u00eareld is."
                },
                "5": {
                    "verse_nr": "5",
                    "verse": "En juis daarom ook moet julle met aanwending van alle ywer by julle geloof voeg die deug, en by die deug die kennis"
                },
                "6": {
                    "verse_nr": "6",
                    "verse": "en by die kennis die selfbeheersing, en by die selfbeheersing die lydsaamheid, en by die lydsaamheid die godsvrug"
                },
                "7": {
                    "verse_nr": "7",
                    "verse": "en by die godsvrug die broederliefde, en by die broederliefde die naasteliefde."
                },
                "8": {
                    "verse_nr": "8",
                    "verse": "Want as hierdie dinge by julle aanwesig is en toeneem, dan laat dit julle nie ledig of onvrugbaar tot die kennis van onse Here Jesus Christus nie"
                },
                "9": {
                    "verse_nr": "9",
                    "verse": "want hy by wie hierdie dinge nie aanwesig is nie, is blind en kortsigtig, en het die reiniging van sy vorige sondes vergeet."
                },
                "10": {
                    "verse_nr": "10",
                    "verse": "Daarom, broeders, moet julle jul des te meer beywer om julle roeping en verkiesing vas te maak; want as julle dit doen, sal julle nooit struikel nie."
                },
                "11": {
                    "verse_nr": "11",
                    "verse": "Want so sal ryklik aan julle verleen word die ingang in die ewige koninkryk van onse Here en Saligmaker, Jesus Christus."
                },
                "12": {
                    "verse_nr": "12",
                    "verse": "Daarom sal ek nie nalaat om julle altyd hieraan te herinner nie, alhoewel julle dit weet en vasstaan in die waarheid wat by julle is."
                },
                "13": {
                    "verse_nr": "13",
                    "verse": "En ek beskou dit as reg, so lank as ek in hierdie tentwoning is, om julle deur herinnering op te wek"
                },
                "14": {
                    "verse_nr": "14",
                    "verse": "omdat ek weet dat die aflegging van my tentwoning ophande is, soos onse Here Jesus Christus dit ook aan my bekend gemaak het."
                },
                "15": {
                    "verse_nr": "15",
                    "verse": "En ek sal my beywer, dat julle ook gedurig n\u00e1 my heengaan hierdie dinge in gedagtenis kan hou."
                },
                "16": {
                    "verse_nr": "16",
                    "verse": "Want ons het nie kunstig verdigte fabels nagevolg toe ons julle die krag en koms van onse Here Jesus Christus bekend gemaak het nie, maar ons was aanskouers van sy majesteit"
                },
                "17": {
                    "verse_nr": "17",
                    "verse": "want Hy het van God die Vader eer en heerlikheid ontvang toe hierdie stem uit die luisterryke heerlikheid tot Hom gekom het: Dit is my geliefde Seun in wie Ek 'n welbehae het."
                },
                "18": {
                    "verse_nr": "18",
                    "verse": "En hierdie stem het ons uit die hemel hoor kom toe ons saam met Hom op die heilige berg was."
                },
                "19": {
                    "verse_nr": "19",
                    "verse": "En ons het die profetiese woord wat baie vas is, waarop julle tog moet ag gee soos op 'n lamp wat in 'n donker plek skyn, totdat die dag aanbreek en die m\u00f4rester opgaan in julle harte"
                },
                "20": {
                    "verse_nr": "20",
                    "verse": "terwyl julle veral d\u00edt moet weet, dat geen profesie van die Skrif 'n saak van eie uitlegging is nie"
                },
                "21": {
                    "verse_nr": "21",
                    "verse": "want geen profesie is ooit deur die wil van 'n mens voortgebring nie, maar, deur die Heilige Gees gedrywe, het die heilige mense van God gespreek."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "MAAR daar was ook valse profete onder die volk, net soos daar onder julle valse leraars sal wees wat verderflike ketterye heimlik sal invoer, en ook die Here wat hulle gekoop het, verlo\u00ebn en 'n vinnige verderf oor hulleself bring"
                },
                "2": {
                    "verse_nr": "2",
                    "verse": "en baie sal hulle verderflikhede navolg, en om hulle ontwil sal die weg van die waarheid gelaster word"
                },
                "3": {
                    "verse_nr": "3",
                    "verse": "en uit hebsug sal hulle met verdigte woorde voordeel uit julle trek. Oor hulle is die oordeel van lankal af nie werkeloos nie, en hulle verderf sluimer nie."
                },
                "4": {
                    "verse_nr": "4",
                    "verse": "Want as God die engele wat gesondig het, nie gespaar het nie, maar hulle in die hel gewerp en aan kettings van duisternis oorgegee het, om vir die oordeel in bewaring gehou te word"
                },
                "5": {
                    "verse_nr": "5",
                    "verse": "en die ou w\u00eareld nie gespaar het nie, maar Noag, die prediker van geregtigheid, met sewe ander bewaar het toe Hy die sondvloed oor die w\u00eareld van goddelose mense gebring het"
                },
                "6": {
                    "verse_nr": "6",
                    "verse": "en deur die stede van Sodom en Gomorra tot as te verbrand, hulle tot ondergang veroordeel het en as 'n voorbeeld gestel het vir die wat in die toekoms goddeloos sou wees"
                },
                "7": {
                    "verse_nr": "7",
                    "verse": "en die regverdige Lot gered het, wat hom baie gekwel het oor die losbandige lewe van die sedelose mense"
                },
                "8": {
                    "verse_nr": "8",
                    "verse": "want deur wat hy gesien en gehoor het, het di\u00e9 regverdige man, wat onder hulle gewoon het, dag vir dag sy regverdige siel gepynig oor hulle wettelose werke"
                },
                "9": {
                    "verse_nr": "9",
                    "verse": "die Here weet om die godsaliges uit versoeking te verlos en die onregverdiges te bewaar vir die dag van oordeel om gestraf te word"
                },
                "10": {
                    "verse_nr": "10",
                    "verse": "en veral die wat die vlees in vuile begeerlikheid agternaloop en die heerskappy verag. Vermetel en aanmatigend, skroom hulle nie om die heerlike wesens te belaster nie"
                },
                "11": {
                    "verse_nr": "11",
                    "verse": "terwyl die engele, hoewel groter in sterkte en krag, geen lasterlike oordeel teen hulle by die Here voorbring nie."
                },
                "12": {
                    "verse_nr": "12",
                    "verse": "Maar hulle sal, omdat hulle belaster wat hulle nie ken nie, soos redelose diere wat die natuur volg, gebore om gevang en vernietig te word, in hulle verdorwenheid te gronde gaan"
                },
                "13": {
                    "verse_nr": "13",
                    "verse": "en die loon van die ongeregtigheid ontvang. Hulle ag die weelderigheid oordag 'n genot; hulle is skandvlekke en smette, weelderig in hul bedrie\u00ebrye as hulle met julle saamsmul"
                },
                "14": {
                    "verse_nr": "14",
                    "verse": "met o\u00eb vol van owerspel, wat nie ophou om te sondig nie; hulle verlok onvaste siele, hulle het 'n hart geoefen in hebsug, hulle is kinders van die vervloeking."
                },
                "15": {
                    "verse_nr": "15",
                    "verse": "Hulle het die regte pad verlaat en verdwaal, en die weg gevolg van B\u00edleam, die seun van Beor, wat die loon van ongeregtigheid liefgehad het"
                },
                "16": {
                    "verse_nr": "16",
                    "verse": "maar die bestraffing van sy eie oortreding ontvang het: die stom lasdier het met die stem van 'n mens gepraat en die waansinnigheid van die profeet verhinder."
                },
                "17": {
                    "verse_nr": "17",
                    "verse": "Hulle is waterlose fonteine, miswolke voortgedrywe deur 'n stormwind, vir wie die donkerheid van die duisternis vir ewig bewaar word."
                },
                "18": {
                    "verse_nr": "18",
                    "verse": "Want deur trotse woorde vol onsin uit te spreek, verlok hulle deur begeerlikhede van die vlees en ongebondenheid die wat waarlik die mense ontvlug het wat in dwaling wandel."
                },
                "19": {
                    "verse_nr": "19",
                    "verse": "Hulle belowe vryheid aan hulle, terwyl hulle self slawe van die verdorwenheid is; want waar 'n mens deur oorwin is, daarvan het hy ook 'n slaaf geword."
                },
                "20": {
                    "verse_nr": "20",
                    "verse": "Want as hulle, nadat hulle deur die kennis van die Here en Saligmaker, Jesus Christus, die besmettinge van die w\u00eareld ontvlug het, hulle tog weer deur hierdie dinge laat verstrik en oorwin word, dan het vir hulle die laaste erger geword as die eerste."
                },
                "21": {
                    "verse_nr": "21",
                    "verse": "Want dit sou vir hulle beter wees as hulle die weg van die geregtigheid nie geken het nie, as dat hulle, nadat hulle dit leer ken het, hulle afkeer van die heilige gebod wat aan hulle oorgelewer is."
                },
                "22": {
                    "verse_nr": "22",
                    "verse": "Maar oor hulle het gekom wat die ware spreekwoord s\u00ea: Die hond het omgedraai na sy eie uitbraaksel, en die gewaste sog om in die modder te rol."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "DIT is reeds die tweede brief, geliefdes, wat ek aan julle skrywe. In albei wil ek deur herinnering julle suiwere gesindheid opwek"
                },
                "2": {
                    "verse_nr": "2",
                    "verse": "sodat julle die woorde kan onthou wat deur die heilige profete tevore gespreek is, en die gebod van ons, apostels van die Here en Verlosser."
                },
                "3": {
                    "verse_nr": "3",
                    "verse": "Dit moet julle veral weet, dat daar aan die einde van die dae spotters sal kom wat volgens hulle eie begeerlikhede wandel"
                },
                "4": {
                    "verse_nr": "4",
                    "verse": "en s\u00ea: Waar is die belofte van sy wederkoms? Want vandat die vaders ontslaap het, bly alles soos dit was van die begin van die skepping af."
                },
                "5": {
                    "verse_nr": "5",
                    "verse": "Want moedswillig vergeet hulle dat daar van lankal af hemele was en 'n aarde wat uit water en deur water ontstaan het deur die woord van God"
                },
                "6": {
                    "verse_nr": "6",
                    "verse": "waardeur die toenmalige w\u00eareld met water oorstroom is en vergaan het."
                },
                "7": {
                    "verse_nr": "7",
                    "verse": "Maar die teenswoordige hemele en die aarde is deur dieselfde woord as 'n skat weggel\u00ea en word vir die vuur bewaar teen die dag van die oordeel en die verderf van die goddelose mense."
                },
                "8": {
                    "verse_nr": "8",
                    "verse": "Maar laat hierdie een ding julle nie ontgaan nie, geliefdes, dat een dag by die Here soos duisend jaar is en duisend jaar soos een dag."
                },
                "9": {
                    "verse_nr": "9",
                    "verse": "Die Here vertraag nie die belofte soos sommige dit vertraging ag nie, maar Hy is lankmoedig oor ons en wil nie h\u00ea dat sommige moet vergaan nie, maar dat almal tot bekering moet kom."
                },
                "10": {
                    "verse_nr": "10",
                    "verse": "Maar die dag van die Here sal kom soos 'n dief in die nag, waarin die hemele met gedruis sal verbygaan en die elemente sal brand en vergaan, en die aarde en die werke wat daarop is, sal verbrand."
                },
                "11": {
                    "verse_nr": "11",
                    "verse": "Terwyl al hierdie dinge dan vergaan, hoedanig moet julle nie wees in heilige wandel en godsvrug nie?"
                },
                "12": {
                    "verse_nr": "12",
                    "verse": "julle wat die koms van die dag van God verwag en verhaas, waardeur die hemele deur vuur sal vergaan en die elemente sal brand en versmelt."
                },
                "13": {
                    "verse_nr": "13",
                    "verse": "Maar ons verwag volgens sy belofte nuwe hemele en 'n nuwe aarde waarin geregtigheid woon."
                },
                "14": {
                    "verse_nr": "14",
                    "verse": "Daarom, geliefdes, terwyl julle hierdie dinge verwag, beywer julle dat julle vlekkeloos en onberispelik voor Hom bevind mag word in vrede."
                },
                "15": {
                    "verse_nr": "15",
                    "verse": "En ag die lankmoedigheid van onse Here as saligheid, soos ons geliefde broeder Paulus ook met die wysheid wat aan hom gegee is, aan julle geskryf het"
                },
                "16": {
                    "verse_nr": "16",
                    "verse": "net soos in al die briewe. Hy spreek daarin oor hierdie dinge, waarvan sommige swaar is om te verstaan, wat die ongeleerde en onvaste mense verdraai, net soos die ander Skrifte, tot hul eie verderf."
                },
                "17": {
                    "verse_nr": "17",
                    "verse": "Noudat julle dit dan vooruit weet, geliefdes, moet julle op jul hoede wees dat julle nie miskien meegesleep word deur die dwaling van sedelose mense en wegval uit jul eie vastigheid nie."
                },
                "18": {
                    "verse_nr": "18",
                    "verse": "Maar julle moet toeneem in die genade en kennis van onse Here en Saligmaker, Jesus Christus. Aan Hom kom die heerlikheid toe, nou sowel as in die dag van die ewigheid. Amen."
                }
            }
        }
    }
}