{
    "version": "FSV",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pagbati - Mula kay Pablo, apostol na hinirang hindi ng tao, o sa pamamagitan man ng tao, kundi ni Jesu-Cristo at ng Diyos Ama, na siyang muling bumuhay sa kanya mula sa mga patay;"
                },
                "2": {
                    "verse_nr": "2",
                    "verse": "mula na rin sa lahat ng mga kapatid na naririto, magkakasama kaming bumabati sa mga iglesya sa Galacia:"
                },
                "3": {
                    "verse_nr": "3",
                    "verse": "Sumainyo nawa ang biyaya at kapayapaang mula sa Diyos na ating Ama, at mula sa ating Panginoong Jesu-Cristo,"
                },
                "4": {
                    "verse_nr": "4",
                    "verse": "siya na ayon sa kalooban ng ating Diyos at Ama ay nag-alay ng kanyang sarili dahil sa ating mga kasalanan upang tayo&#39;y palayain mula sa kasamaang naghahari sa kasalukuyang panahon."
                },
                "5": {
                    "verse_nr": "5",
                    "verse": "Sa Diyos ang kaluwalhatian magpakailanman! Amen."
                },
                "6": {
                    "verse_nr": "6",
                    "verse": "Kaisa-isang Ebanghelyo - Nagtataka ako kung bakit ganoon na lamang kabilis ninyong tinalikuran ang Diyos na tumawag sa inyo sa pamamagitan ng biyaya ni Cristo at kayo&#39;y bumaling agad sa ibang ebanghelyo."
                },
                "7": {
                    "verse_nr": "7",
                    "verse": "Ang totoo&#39;y wala namang ibang ebanghelyo. Subalit sinabi ko ito sapagkat may mga nanggugulo sa inyo at nagsisikap na baluktutin ang ebanghelyo ni Cristo."
                },
                "8": {
                    "verse_nr": "8",
                    "verse": "Subalit sinuman ang mangaral ng ebanghelyong naiiba kaysa ipinangaral na namin sa inyo, kami man ito o isang anghel mula sa langit, dapat siyang sumpain ng Diyos!"
                },
                "9": {
                    "verse_nr": "9",
                    "verse": "Sinabi na namin ito noon, at ngayo&#39;y uulitin ko: sinuman ang mangaral sa inyo ng kakaibang ebanghelyo kaysa tinanggap na ninyo ay dapat sumpain ng Diyos!"
                },
                "10": {
                    "verse_nr": "10",
                    "verse": "Ang tao ba o ang Diyos ang nais kong bigyan ng lugod? Hangad ko ba ang pagsang-ayon ng tao? Sapagkat kung ang hangad ko ay bigyang-lugod pa rin ang mga tao, hindi na sana ako naging alipin pa ni Cristo!"
                },
                "11": {
                    "verse_nr": "11",
                    "verse": "Ang Pagkatawag kay Pablo - Nais kong malaman ninyo, mga kapatid, na ang ebanghelyong aking ipinangangaral ay hindi ayon sa tao."
                },
                "12": {
                    "verse_nr": "12",
                    "verse": "Hindi ko ito tinanggap mula sa tao, at hindi rin itinuro sa akin ng tao. Ito ay ipinahayag sa akin mismo ni Jesu-Cristo."
                },
                "13": {
                    "verse_nr": "13",
                    "verse": "Hindi naman kaila sa inyo kung paano ako nabuhay noon bilang masugid na kaanib ng Judaismo. Masugid kong inusig ang iglesya ng Diyos at sinikap na wasakin ito."
                },
                "14": {
                    "verse_nr": "14",
                    "verse": "Tinupad ko ang kaugaliang Judio nang higit pa kaysa ginawa ng maraming Judiong kasing-edad ko. Ito&#39;y dahil sa aking maalab na malasakit sa kaugalian ng aking mga ninuno."
                },
                "15": {
                    "verse_nr": "15",
                    "verse": "Subalit ayon sa kagandahang-loob ng Diyos ay hinirang niya akong maglingkod sa kanya bago pa ako isinilang. At nang minarapat na niyang"
                },
                "16": {
                    "verse_nr": "16",
                    "verse": "ipahayag ang kanyang Anak sa akin, upang siya&#39;y aking ipangaral sa mga Hentil, hindi ako sumangguni kaninuman."
                },
                "17": {
                    "verse_nr": "17",
                    "verse": "Hindi rin ako kaagad nagtungo sa Jerusalem upang makipagkita sa mga apostol na nauna sa akin. Sa halip, nagtungo ako sa Arabia, at pagkatapos ay bumalik ako sa Damasco."
                },
                "18": {
                    "verse_nr": "18",
                    "verse": "Tatlong taon pa ang nagdaan bago ako nagtungo sa Jerusalem upang dalawin si Pedro. Namalagi akong kasama niya ng labinlimang araw."
                },
                "19": {
                    "verse_nr": "19",
                    "verse": "Ngunit wala akong nakitang ibang apostol, maliban kay Santiago na kapatid ng Panginoon."
                },
                "20": {
                    "verse_nr": "20",
                    "verse": "Sa harap ng Diyos ay tinitiyak ko sa inyo na ang lahat ng isinusulat kong ito&#39;y hindi pagsisinungaling."
                },
                "21": {
                    "verse_nr": "21",
                    "verse": "Pagkatapos ay nagtungo ako sa mga lupain ng Syria at Cilicia."
                },
                "22": {
                    "verse_nr": "22",
                    "verse": "Hindi pa ako kilala noon ng mga mananampalataya kay Cristo na kaanib sa mga iglesya ng Judea."
                },
                "23": {
                    "verse_nr": "23",
                    "verse": "Narinig lamang nila ang ganitong mga salita tungkol sa akin, \u201cAng lalaking dating umuusig sa atin ay nangangaral na ngayon ng pananampalatayang dati&#39;y sinikap niyang wasakin.\u201d"
                },
                "24": {
                    "verse_nr": "24",
                    "verse": "Kaya&#39;t kanilang niluwalhati ang Diyos dahil sa akin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tinanggap si Pablo ng mga Apostol - Pagkalipas ng labing-apat na taon, muli akong nagtungo sa Jerusalem kasama sina Tito at Bernabe."
                },
                "2": {
                    "verse_nr": "2",
                    "verse": "Ang pagtungo ko roon ay dahil sa pahayag ng Diyos na dapat akong pumunta doon. Palihim akong nakipagpulong sa mga kinikilalang pinuno ng iglesya, at inilahad ko sa kanila ang ebanghelyong aking ipinangaral sa mga Hentil. Ginawa ko ito sapagkat ayokong mawalan ng kabuluhan ang lahat ng aking ginawa at ginagawa."
                },
                "3": {
                    "verse_nr": "3",
                    "verse": "Subalit maging ang kasama kong si Tito, kahit na siya&#39;y isang Griyego, ay hindi pinilit na magpatuli,"
                },
                "4": {
                    "verse_nr": "4",
                    "verse": "bagama&#39;t pinagtangkaan ng ilan na gawin iyon. Nagkunwari silang mga kapatid at nakihalubilo sa amin upang manmanan ang kalayaang taglay namin kay Cristo-Jesus. Ginawa nila ito upang kami&#39;y muling maging alipin."
                },
                "5": {
                    "verse_nr": "5",
                    "verse": "Subalit hindi kami sumuko sa kanila kahit isang saglit, sapagkat layunin naming maingatan ang katotohanan ng ebanghelyo para sa inyo."
                },
                "6": {
                    "verse_nr": "6",
                    "verse": "Tungkol sa mga kinikilalang pinuno\u2014 ang totoo ay walang anuman sa akin sino man sila sapagkat walang kinikilingan ang Diyos\u2014wala naman silang pinuna tungkol sa aking ipinapangaral."
                },
                "7": {
                    "verse_nr": "7",
                    "verse": "Sa halip, kinilala nilang sa akin ipinagkatiwala ng Diyos ang pangangaral ng ebanghelyo sa mga hindi tuli, kung paanong kay Pedro niya ipinagkatiwala ang pangangaral ng ebanghelyo sa mga tuli."
                },
                "8": {
                    "verse_nr": "8",
                    "verse": "Sapagkat ang Diyos na nagbigay kay Pedro ng tungkuling maging apostol sa mga Judio ang siya ring nagbigay sa akin ng tungkuling maging apostol sa mga Hentil."
                },
                "9": {
                    "verse_nr": "9",
                    "verse": "Nang makita ng mga kinikilalang haligi ng iglesya na sina Santiago, Pedro, at Juan, na ibinigay sa akin ng Diyos ang tanging kaloob na ito, tinanggap nila kami ni Bernabe bilang mga kamanggagawa. Pinagkasunduan naming kami ni Bernabe ay mangangaral sa mga Hentil, at sila nama&#39;y sa mga Judio."
                },
                "10": {
                    "verse_nr": "10",
                    "verse": "Ang hiniling lamang nila ay ang patuloy naming pagmamalasakit sa mga dukha, na siya namang gusto kong gawin."
                },
                "11": {
                    "verse_nr": "11",
                    "verse": "Sinaway ni Pablo si Pedro sa Antioquia - Nang dumating si Pedro sa Antioquia ay pinagsabihan ko siya nang harapan dahil sa kanyang maling ginagawa."
                },
                "12": {
                    "verse_nr": "12",
                    "verse": "Dati kasi siyang kumakaing kasalo ng mga Hentil bago dumating ang mga isinugo ni Santiago. Ngunit nang dumating ang mga iyon ay umiwas na siya at humiwalay na sa mga Hentil dahil sa takot sa mga Judio."
                },
                "13": {
                    "verse_nr": "13",
                    "verse": "Maging ang ibang mga kapatid na Judio ay naduwag din at gumaya sa kanya sa ganitong pagkukunwari, at natangay pa maging si Bernabe!"
                },
                "14": {
                    "verse_nr": "14",
                    "verse": "Kaya&#39;t nang makita kong ang ikinikilos nila ay lihis sa katotohanan ng ebanghelyo, sinabi ko kay Pedro sa harap nilang lahat, \u201cKung ikaw na Judio ay namumuhay na parang Hentil at hindi bilang Judio, paano mo pipilitin ang mga Hentil na mamuhay gaya ng mga Judio?\u201d"
                },
                "15": {
                    "verse_nr": "15",
                    "verse": "Naliligtas ang mga Judio at Hentil sa Pamamagitan ng Pananampalataya - Tayo mismo ay ipinanganak na mga Judio at hindi mga \u201cmakasalanang Hentil.\u201d"
                },
                "16": {
                    "verse_nr": "16",
                    "verse": "Nalalaman natin na walang sinumang itinuturing na matuwid sa pamamagitan ng pagsunod sa Kautusan, kundi sa pamamagitan ng pananampalataya kay Jesu-Cristo. Kaya&#39;t tayo&#39;y sumasampalataya kay Cristo Jesus upang ituring na matuwid sa pamamagitan ng pananampalataya kay Cristo, at hindi sa pamamagitan ng pagsunod sa Kautusan. Sapagkat walang sinumang itinuturing na matuwid dahil sa pagsunod sa Kautusan."
                },
                "17": {
                    "verse_nr": "17",
                    "verse": "Ngunit kung tayo mismo na nagsisikap na maituring na matuwid dahil sa ating pakikipag-isa kay Cristo ay natagpuang makasalanan, nangangahulugan bang si Cristo ay tagapagtaguyod ng kasalanan? Hindi ganyan!"
                },
                "18": {
                    "verse_nr": "18",
                    "verse": "Kung ang mga winasak ko&#39;y muli kong itatayo, pinatutunayan ko sa aking sarili na ako nga&#39;y makasalanan."
                },
                "19": {
                    "verse_nr": "19",
                    "verse": "Namatay na ako sa Kautusan sa pamamagitan na rin ng Kautusan, upang ako&#39;y mabuhay para sa Diyos."
                },
                "20": {
                    "verse_nr": "20",
                    "verse": "Namatay na akong kasama ni Cristo sa krus. Hindi na ako ang nabubuhay ngayon kundi si Cristo na ang nabubuhay sa akin. At ang buhay ko ngayo&#39;y sa pamamagitan na ng pananampalataya sa Anak ng Diyos na nagmahal sa akin at naghandog ng kanyang buhay para sa akin."
                },
                "21": {
                    "verse_nr": "21",
                    "verse": "Hindi ko pinawawalang halaga ang kagandahang-loob ng Diyos. Kung ang tao&#39;y ituturing na matuwid sa pamamagitan ng Kautusan, namatay si Cristo nang walang kabuluhan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kautusan o Pananampalataya - Nasisiraan na kayo ng ulo, mga taga-Galacia! Sino ba ang gumayuma sa inyo? Maliwanag na ipinahayag sa inyo kung paanong ipinako si Cristo sa krus!"
                },
                "2": {
                    "verse_nr": "2",
                    "verse": "Sagutin nga ninyo ito: tinanggap ba ninyo ang Espiritu dahil sa pagtupad ninyo sa mga hinihingi ng Kautusan, o sa pamamagitan ng pananampalataya sa narinig ninyong ebanghelyo?"
                },
                "3": {
                    "verse_nr": "3",
                    "verse": "Talaga bang nasisiraan na kayo ng ulo? Nagsimula kayo sa Espiritu, at ngayo&#39;y nais ninyong magtapos sa sariling pagsisikap?"
                },
                "4": {
                    "verse_nr": "4",
                    "verse": "Wala na bang halaga sa inyo ang mga pinaghirapan ninyo? Tiyak kong mayroon!"
                },
                "5": {
                    "verse_nr": "5",
                    "verse": "Ipinagkaloob ba ng Diyos sa inyo ang Espiritu at gumagawa ba siya ng mga himala sa gitna ninyo dahil sa mga gawa ninyo ayon sa Kautusan, o dahil sa pananampalataya ninyo sa inyong narinig?"
                },
                "6": {
                    "verse_nr": "6",
                    "verse": "Tingnan ninyo si Abraham! \u201cSumampalataya siya sa Diyos, kaya&#39;t siya&#39;y itinuring na matuwid.\u201d"
                },
                "7": {
                    "verse_nr": "7",
                    "verse": "Kaya&#39;t dapat ninyong maunawaan na ang mga sumasampalataya ang mga tunay na anak ni Abraham."
                },
                "8": {
                    "verse_nr": "8",
                    "verse": "Sa simula pa ay ipinakita na ng kasulatan na ituturing ng Diyos na matuwid ang mga Hentil sa pamamagitan ng pananampalataya. Nang una pa man ay ipinahayag na ang ebanghelyo kay Abraham nang sabihing, \u201cSa pamamagitan mo ay pagpapalain ang lahat ng mga bansa.\u201d"
                },
                "9": {
                    "verse_nr": "9",
                    "verse": "Sumampalataya si Abraham kaya&#39;t siya&#39;y pinagpala. Kaya&#39;t ang mga sumasampalataya ay pinagpapalang kasama ni Abraham."
                },
                "10": {
                    "verse_nr": "10",
                    "verse": "Nasa ilalim ng sumpa ang lahat na umaasa sa mga gawa ng Kautusan, sapagkat nasusulat, \u201cSumpain ang hindi tumutupad sa lahat ng nakasulat sa aklat ng Kautusan.\u201d"
                },
                "11": {
                    "verse_nr": "11",
                    "verse": "Maliwanag na walang sinumang itinuturing na matuwid sa harap ng Diyos sa pamamagitan ng Kautusan. Ang kasulatan ay nagsabi, \u201cAng matuwid ay mabubuhay sa pamamagitan ng pananampalataya.\u201d"
                },
                "12": {
                    "verse_nr": "12",
                    "verse": "Subalit ang Kautusan ay hindi nakasalig sa pananampalataya. Sa halip, sabi nga ng kasulatan, \u201cAng tumutupad sa mga hinihingi ng Kautusan ay mabubuhay sa pamamagitan nito.\u201d"
                },
                "13": {
                    "verse_nr": "13",
                    "verse": "Subalit si Cristo ay isinumpa para sa atin at tinubos niya tayo mula sa sumpa ng Kautusan. Ayon nga sa nakasulat, \u201cSumpain ang bawat binibitay sa punongkahoy.\u201d"
                },
                "14": {
                    "verse_nr": "14",
                    "verse": "Tinubos tayo ni Cristo upang ang pagpapalang ipinangako ng Diyos kay Abraham ay ipagkaloob din sa mga Hentil sa pamamagitan ni Cristo Jesus, at upang sa pamamagitan ng pananampalataya ay tanggapin natin ang Espiritu na siyang ipinangako."
                },
                "15": {
                    "verse_nr": "15",
                    "verse": "Ang Pangako kay Abraham - Mga kapatid, hayaan ninyong magbigay ako ng isang pang-araw-araw na halimbawa: kapag napagtibay na ang isang kasunduan, hindi na ito mapapawalang-bisa o madadagdagan."
                },
                "16": {
                    "verse_nr": "16",
                    "verse": "Ngayon, nangako ang Diyos kay Abraham at sa kanyang binhi. Hindi sinasabi ng kasulatan na, \u201cAt sa mga binhi,\u201d na nangangahulugang marami, kundi \u201cAt sa iyong binhi,\u201d na nangangahulugang isa lamang, at ito&#39;y si Cristo."
                },
                "17": {
                    "verse_nr": "17",
                    "verse": "Ito ang ibig kong sabihin: Ang kasunduan na dati nang pinagtibay ng Diyos ay hindi mapapawalang-bisa ng Kautusan. Ang mga pangako ng Diyos ay hindi mapapawalang-saysay ng Kautusan, na dumating lamang pagkaraan ng apatnaraan at tatlumpung taon."
                },
                "18": {
                    "verse_nr": "18",
                    "verse": "Sapagkat kung ang pamana ay nakasalig sa Kautusan, hindi na ito nakasalig sa pangako. Subalit ayon sa kagandahang-loob ng Diyos ay kanyang ipinagkaloob kay Abraham ang pamana bilang katuparan ng kanyang pangako."
                },
                "19": {
                    "verse_nr": "19",
                    "verse": "Ang Layunin ng Kautusan - Kung ganoo&#39;y bakit ibinigay pa ang Kautusan? Idinagdag ito upang ipakita ang mga pagsuway, hanggang sa dumating ang binhi na siyang pinangakuan. Ibinigay ang Kautusan sa pamamagitan ng mga anghel, sa tulong ng isang tagapamagitan."
                },
                "20": {
                    "verse_nr": "20",
                    "verse": "Ngunit hindi kailangan ang tagapamagitan kung iisang panig lamang ang gumagawa ng kasunduan\u2014at ang Diyos ay iisa."
                },
                "21": {
                    "verse_nr": "21",
                    "verse": "Nangangahulugan bang ang Kautusan ay sumasalungat sa mga pangako ng Diyos? Hindi! Kung may kautusang ibinigay na makapagbibigay-buhay, sana&#39;y ituturing na matuwid ang tao sa pamamagitan ng pagsunod niya dito."
                },
                "22": {
                    "verse_nr": "22",
                    "verse": "Ngunit ayon sa kasulatan, ang lahat ay nasa ilalim ng kapangyarihan ng kasalanan, upang ang pangako ay makamtan ng mga mananampalataya sa pamamagitan ng pananampalataya kay Jesu-Cristo."
                },
                "23": {
                    "verse_nr": "23",
                    "verse": "Ngunit bago dumating ang panahon ng pananampalataya ay nasa ilalim tayo ng kapangyarihan ng Kautusan hanggang ang pananampalataya kay Cristo ay mahayag."
                },
                "24": {
                    "verse_nr": "24",
                    "verse": "Kaya&#39;t ang Kautusan ay naging tagapagturo natin hanggang dumating si Cristo, upang tayo&#39;y ituring na matuwid sa pamamagitan ng pananampalataya sa kanya."
                },
                "25": {
                    "verse_nr": "25",
                    "verse": "Subalit ngayong dumating na ang panahon ng pananampalataya kay Cristo ay wala na tayo sa pangangalaga ng Kautusan."
                },
                "26": {
                    "verse_nr": "26",
                    "verse": "Sapagkat kayong lahat ay anak ng Diyos dahil sa inyong pananampalataya kay Cristo Jesus."
                },
                "27": {
                    "verse_nr": "27",
                    "verse": "Nang kayo&#39;y mabautismuhan kay Cristo, mismong siya ay parang damit na isinuot sa inyo."
                },
                "28": {
                    "verse_nr": "28",
                    "verse": "Wala nang pagkakaiba ang Judio at Griyego, ang alipin at malaya, ang lalaki at babae; kayong lahat ay iisa na dahil sa inyong pakikipag-isa kay Cristo Jesus."
                },
                "29": {
                    "verse_nr": "29",
                    "verse": "At kung kayo&#39;y nakipag-isa kay Cristo, kayo&#39;y kabilang na sa lahi ni Abraham at mga tagapagmana ayon sa pangako ng Diyos."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ito ang ibig kong sabihin: habang bata pa ang tagapagmana ay wala siyang pagkakaiba sa isang alipin kahit na siya ang may-ari ng lahat."
                },
                "2": {
                    "verse_nr": "2",
                    "verse": "Sa halip ay nasa ilalim siya ng mga tagapangalaga at mga katiwala hanggang dumating ang panahong itinakda ng kanyang ama."
                },
                "3": {
                    "verse_nr": "3",
                    "verse": "Ganoon din tayo. Noong tayo&#39;y mga bata pa, inalipin din tayo ng mga espiritung naghahari sa sanlibutan."
                },
                "4": {
                    "verse_nr": "4",
                    "verse": "Ngunit nang sumapit ang takdang panahon, isinugo ng Diyos ang kanyang Anak. Isinilang siya ng isang babae, at namuhay sa ilalim ng Kautusan,"
                },
                "5": {
                    "verse_nr": "5",
                    "verse": "upang palayain ang mga nasa ilalim ng Kautusan, nang sa gayo&#39;y matanggap natin ang karapatang maging mga anak ng Diyos."
                },
                "6": {
                    "verse_nr": "6",
                    "verse": "Sapagkat kayo ngayon ay mga anak na ng Diyos, isinugo niya ang Espiritu ng kanyang Anak, ang Espiritung sumisigaw sa ating mga puso, \u201cAma, aking Ama!\u201d"
                },
                "7": {
                    "verse_nr": "7",
                    "verse": "Kaya&#39;t hindi ka na alipin kundi anak. At dahil ikaw ay anak, ikaw ay ginawa na ring tagapagmana sa pamamagitan ng Diyos."
                },
                "8": {
                    "verse_nr": "8",
                    "verse": "Pinagsabihan ni Pablo ang mga Taga-Galacia - Kayo&#39;y alipin ng mga diyus-diyosan noong hindi pa ninyo kilala ang Diyos."
                },
                "9": {
                    "verse_nr": "9",
                    "verse": "Subalit ngayong nakikilala na ninyo ang Diyos, o mas tamang sabihing, kilala na kayo ng Diyos, bakit kayo bumabalik na naman sa mahihina at hamak na mga espiritung iyan? Bakit ibig ninyong muling maalipin ng mga iyon?"
                },
                "10": {
                    "verse_nr": "10",
                    "verse": "Nangingilin kayo ng mga araw, mga buwan, mga panahon, at mga taon!"
                },
                "11": {
                    "verse_nr": "11",
                    "verse": "Nangangamba akong ang mga pagpapagal ko para sa inyo&#39;y mawalan ng kabuluhan."
                },
                "12": {
                    "verse_nr": "12",
                    "verse": "Nakikiusap ako sa inyo, mga kapatid, gayahin ninyo ako, sapagkat ako nama&#39;y gaya rin ninyo noon. Wala kayong ginawang masama sa akin."
                },
                "13": {
                    "verse_nr": "13",
                    "verse": "Alam naman ninyong kaya ako nakapangaral ng ebanghelyo sa inyo ay dahil nagkaroon ako ng karamdaman."
                },
                "14": {
                    "verse_nr": "14",
                    "verse": "At kahit na ako&#39;y naging malaking pasanin sa inyo dahil sa aking karamdaman, hindi pa rin ninyo ako hinamak o tinanggihan. Sa halip, tinanggap ninyo ako na parang isang anghel ng Diyos, at para pa ngang si Cristo Jesus!"
                },
                "15": {
                    "verse_nr": "15",
                    "verse": "Nasaan na ang kagalakang iyon ngayon? Ano na ang nangyari? Ako mismo ang makapagpapatotoo na kung maaari lang ay dudukutin ninyo noon ang inyong mga mata maibigay lang ito sa akin."
                },
                "16": {
                    "verse_nr": "16",
                    "verse": "Naging kaaway ba ninyo ako ngayon dahil sa pagsasabi ko sa inyo ng katotohanan?"
                },
                "17": {
                    "verse_nr": "17",
                    "verse": "Masigasig ang mga taong iyan upang mahikayat kayo, subalit hindi mabuti ang kanilang layunin. Ang naisin nila ay ang ilayo kayo sa akin, upang kayo&#39;y sa kanila maging masigasig."
                },
                "18": {
                    "verse_nr": "18",
                    "verse": "Mabuti naman ang maging laging masigasig, basta para sa mabuting layunin. Gawin ninyo lagi ito at hindi lamang kapag kaharap ninyo ako!"
                },
                "19": {
                    "verse_nr": "19",
                    "verse": "Minamahal kong mga anak! Para sa inyo&#39;y muli akong dumaranas ng hirap gaya ng isang babaing nanganganak, hanggang hindi nabubuo sa inyo ang pagkatao ni Cristo."
                },
                "20": {
                    "verse_nr": "20",
                    "verse": "Sana&#39;y kasama ko kayo ngayon upang maiba ko ang tono ng aking pagsasalita. Labis akong nag-aalala para sa inyo!"
                },
                "21": {
                    "verse_nr": "21",
                    "verse": "Paghahambing kina Hagar at Sarah - Sabihin ninyo sa akin, kayong nagnanais pailalim sa Kautusan: hindi ba ninyo naririnig ang sinasabi ng Kautusan?"
                },
                "22": {
                    "verse_nr": "22",
                    "verse": "Sapagkat nasusulat doon na si Abraham ay nagkaroon ng dalawang anak na lalaki, isa sa aliping babae, at isa sa babaing malaya."
                },
                "23": {
                    "verse_nr": "23",
                    "verse": "Ang anak niya sa alipin ay ipinanganak sa karaniwang paraan, ngunit ang anak niya sa babaing malaya ay isinilang bilang katuparan ng pangako ng Diyos."
                },
                "24": {
                    "verse_nr": "24",
                    "verse": "Ito&#39;y isang paghahambing: Ang mga babaing ito&#39;y larawan ng dalawang tipan. Ang isa ay ang tipan na nagmula sa bundok ng Sinai na inilalarawan ni Hagar na nagsilang ng mga anak para sa pagkaalipin."
                },
                "25": {
                    "verse_nr": "25",
                    "verse": "Ngayon, si Hagar ay kumakatawan sa bundok ng Sinai sa Arabia, at larawan ng kasalukuyang Jerusalem na nasa pagkaalipin, kasama ng kanyang mga mamamayan."
                },
                "26": {
                    "verse_nr": "26",
                    "verse": "Ngunit ang Jerusalem na nasa langit ay malaya, at siya ang ating ina."
                },
                "27": {
                    "verse_nr": "27",
                    "verse": "Sapagkat nasusulat, \u201cMagalak ka, O babaing baog, ikaw na hindi magkaanak; umawit ka at humiyaw sa galak, ikaw na ang sakit sa panganganak ay hindi man lang dinanas; sapagkat ang mga babaing pinabayaan ay higit na marami ang supling kaysa supling ng mga babaing may asawang kapiling.\u201d"
                },
                "28": {
                    "verse_nr": "28",
                    "verse": "At tulad ni Isaac, kayo, mga kapatid, ay mga anak ayon sa pangako."
                },
                "29": {
                    "verse_nr": "29",
                    "verse": "Kung paanong inusig noon ng ipinanganak sa karaniwang paraan ang ipinanganak ayon sa Espiritu, ganoon din naman ngayon."
                },
                "30": {
                    "verse_nr": "30",
                    "verse": "Subalit ano ang sinasabi ng kasulatan? \u201cPalayasin mo ang babaing alipin at ang kanyang anak, sapagkat hindi magmamanang magkasama ang anak ng babaing alipin at ang anak ng babaing malaya.\u201d"
                },
                "31": {
                    "verse_nr": "31",
                    "verse": "Kaya nga, mga kapatid, hindi tayo mga supling ng babaing alipin, kundi ng babaing malaya."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ang Kalayaan kay Cristo - Pinalaya tayo ni Cristo upang patuloy na tamasahin ang kalayaang ito; kaya&#39;t magpakatatag kayo at huwag na muling magpaalipin."
                },
                "2": {
                    "verse_nr": "2",
                    "verse": "Pakinggan ninyo ito! Ako mismong si Pablo ang nagsasabi sa inyo: kung kayo&#39;y patutuli, mawawalan ng kabuluhan sa inyo si Cristo."
                },
                "3": {
                    "verse_nr": "3",
                    "verse": "Narito muli ang aking babala: bawat taong nagpatuli ay kailangang tumupad sa buong kautusan."
                },
                "4": {
                    "verse_nr": "4",
                    "verse": "Kayong mga nagnanais na ituring na matuwid sa pamamagitan ng Kautusan, napalayo na kayo kay Cristo at nawalay mula sa kanyang biyaya."
                },
                "5": {
                    "verse_nr": "5",
                    "verse": "Subalit kami ay taimtim na umaasang ituturing na matuwid sa pamamagitan ng pananampalataya at ng kapangyarihan ng Espiritu."
                },
                "6": {
                    "verse_nr": "6",
                    "verse": "Sapagkat kay Cristo Jesus, hindi na mahalaga kung ang pagiging tuli o di-tuli, kundi ang pananampalatayang pinatutunayan sa pamamagitan ng pag-ibig."
                },
                "7": {
                    "verse_nr": "7",
                    "verse": "Maayos na sana ang pagtakbong ginagawa ninyo noon. Sino ang humadlang sa inyo sa pagsunod sa katotohanan?"
                },
                "8": {
                    "verse_nr": "8",
                    "verse": "Hindi iyan gagawin ng Diyos na tumawag sa inyo!"
                },
                "9": {
                    "verse_nr": "9",
                    "verse": "Ang kaunting lebadura ay nagpapaalsa sa buong masa."
                },
                "10": {
                    "verse_nr": "10",
                    "verse": "Nagtitiwala ako sa Panginoon na walang tututol sa akin tungkol sa mga bagay na ito. At sinumang nanggugulo sa inyo ay tiyak kong parurusahan ng Diyos."
                },
                "11": {
                    "verse_nr": "11",
                    "verse": "Tungkol naman sa akin, mga kapatid, kung ipinangangaral ko pa ang pagtutuli, bakit pa ako inuusig? At kung nangangaral ako na kailangan pa ang pagtutuli, mawawala na ang katitisuran ng krus."
                },
                "12": {
                    "verse_nr": "12",
                    "verse": "At sila na mga nanggugulo sa inyo ay hindi lamang dapat magpatuli kundi tuluyan nang magpaputol."
                },
                "13": {
                    "verse_nr": "13",
                    "verse": "Tinawag kayo upang maging malaya, mga kapatid. Kaya lang, huwag naman ninyong gamitin ang inyong kalayaan upang pagbigyan ang hilig ng laman. Sa halip, maglingkod kayo sa isa&#39;t isa sa diwa ng pag-ibig."
                },
                "14": {
                    "verse_nr": "14",
                    "verse": "Sapagkat ito ang buod ng Kautusan: \u201cIbigin mo ang iyong kapwa gaya ng iyong sarili.\u201d"
                },
                "15": {
                    "verse_nr": "15",
                    "verse": "Ngunit kung kayu-kayo ang nagkakagatan at nagsasakmalan, mag-ingat kayo, baka kayo&#39;y magkaubusan."
                },
                "16": {
                    "verse_nr": "16",
                    "verse": "Ang mga Gawa ng Laman - Sinasabi ko sa inyo, mamuhay kayo ayon sa Espiritu, at huwag na huwag kayong susunod sa hilig ng laman."
                },
                "17": {
                    "verse_nr": "17",
                    "verse": "Sapagkat ang mga hilig ng laman ay laban sa nais ng Espiritu, at ang Espiritu ay laban sa mga hilig ng laman. Laging naglalaban ang dalawang ito, kaya hindi ninyo magawa ang nais ninyong gawin."
                },
                "18": {
                    "verse_nr": "18",
                    "verse": "Subalit kung kayo&#39;y pinapatnubayan ng Espiritu, wala na kayo sa ilalim ng Kautusan."
                },
                "19": {
                    "verse_nr": "19",
                    "verse": "Hindi naman maikakaila ang mga gawa ng laman: pakikiapid, karumihan, kahalayan,"
                },
                "20": {
                    "verse_nr": "20",
                    "verse": "pagsamba sa diyus-diyosan, pangkukulam, pagkapoot, pag-aaway-away, paninibugho, pagkagalit, pagkamakasarili, pagkakabaha-bahagi, mga pagkakampi-kampi,"
                },
                "21": {
                    "verse_nr": "21",
                    "verse": "pagkainggit, paglalasing, kalayawan, at mga katulad nito. Binabalaan ko kayo, gaya ng babala ko noon, na ang mga gumagawa ng ganitong mga bagay ay hindi magmamana ng kaharian ng Diyos."
                },
                "22": {
                    "verse_nr": "22",
                    "verse": "Ang Bunga ng Espiritu - Subalit ang bunga ng Espiritu ay pag-ibig, kagalakan, kapayapaan, pagtitiyaga, kagandahang-loob, kabutihan, katapatan,"
                },
                "23": {
                    "verse_nr": "23",
                    "verse": "kaamuan, at pagpipigil sa sarili. Walang batas laban sa mga ito."
                },
                "24": {
                    "verse_nr": "24",
                    "verse": "Ipinako na sa krus ng mga nakipag-isa kay Cristo Jesus ang kanilang makalamang pagkatao, kasama ang masasamang pagnanasa at mga kahalayan nito."
                },
                "25": {
                    "verse_nr": "25",
                    "verse": "Yamang binigyan na tayo ng Espiritu ng bagong-buhay, lumakad tayo ayon sa kanyang patnubay."
                },
                "26": {
                    "verse_nr": "26",
                    "verse": "Huwag na tayong maging palal\u00f2, huwag na nating galitin ang isa&#39;t isa, at huwag na rin tayong mag-inggitan."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang Pagtutulungan - Mga kapatid, kung mayroon sa inyong mahulog sa pagkakasala, kayong mga espirituwal ang dapat na mahinahong magtuwid sa kanya. At mag-ingat kayo, baka kayo naman ang matukso."
                },
                "2": {
                    "verse_nr": "2",
                    "verse": "Magtulungan kayo sa pagdadala ng pasanin ng isa&#39;t isa, at sa ganitong paraan ay matutupad ninyo ang utos ni Cristo."
                },
                "3": {
                    "verse_nr": "3",
                    "verse": "Kung inaakala ng sinuman na siya&#39;y mahalaga gayong wala naman siyang kabuluhan, dinadaya niya ang kanyang sarili."
                },
                "4": {
                    "verse_nr": "4",
                    "verse": "Suriin ng bawat isa ang kanyang sariling gawa. Sa gayon, masisiyahan siya kung mabuti ang kanyang ginagawa nang hindi ihinahambing ang sarili sa iba."
                },
                "5": {
                    "verse_nr": "5",
                    "verse": "Sapagkat ang pananagutan ng bawat isa ay ang kanyang sariling pasanin."
                },
                "6": {
                    "verse_nr": "6",
                    "verse": "Ang lahat ng pagpapalang tinatamasa ng mga tinuturuan ay dapat nilang ibahagi sa mga nagtuturo sa kanila ng salita ng Diyos."
                },
                "7": {
                    "verse_nr": "7",
                    "verse": "Huwag kayong padaya: ang Diyos ay hindi maaaring hamakin, sapagkat kung ano ang itinanim ng tao ay siya rin niyang aanihin."
                },
                "8": {
                    "verse_nr": "8",
                    "verse": "Sapagkat ang nagtatanim ng mga bagay upang bigyang kasiyahan ang masasamang pagnanasa ng laman ay mag-aani ng kapahamakan. Subalit ang nagtatanim upang bigyan ng kasiyahan ang Espiritu, mula sa Espiritu ay mag-aani ng buhay na walang hanggan."
                },
                "9": {
                    "verse_nr": "9",
                    "verse": "Kaya&#39;t huwag tayong magsawa sa paggawa ng mabuti; pagdating ng takdang panahon ay mag-aani tayo, kung hindi tayo panghihinaan ng loob."
                },
                "10": {
                    "verse_nr": "10",
                    "verse": "Kaya&#39;t habang may pagkakataon ay gumawa tayo ng mabuti sa lahat ng tao, lalung-lalo na sa mga kasambahay sa pananampalataya."
                },
                "11": {
                    "verse_nr": "11",
                    "verse": "Babala at Basbas - Pansinin ninyo kung gaano kalalaki ang mga titik ng sulat-kamay ko! Ako mismo ang sumulat nito!"
                },
                "12": {
                    "verse_nr": "12",
                    "verse": "Ang mga taong naghahangad na gumawa ng panlabas na kapurihan ang mga namimilit sa inyong kayo&#39;y magpatuli. Ginagawa nila ito upang huwag na silang usigin dahil sa krus ni Cristo."
                },
                "13": {
                    "verse_nr": "13",
                    "verse": "Ngunit kahit sila na mga nagpatuli ay hindi rin naman tumutupad sa Kautusan. Gayunma&#39;y nais nilang magpatuli kayo upang maipagmalaki nila ang pagpapatuli ninyo."
                },
                "14": {
                    "verse_nr": "14",
                    "verse": "Subalit huwag nawang mangyari sa akin ang magmalaki. Ang tanging ipinagmamalaki ko ay ang krus ng ating Panginoong Jesu-Cristo. Sa pamamagitan ng kanyang krus, ang sanlibutan ay patay na sa akin, at ako&#39;y patay na sa sanlibutan."
                },
                "15": {
                    "verse_nr": "15",
                    "verse": "Sapagkat hindi na mahalaga ang pagtutuli o ang di-pagtutuli, kundi ang pagiging bagong nilalang."
                },
                "16": {
                    "verse_nr": "16",
                    "verse": "Kapayapaan at kahabagan nawa ang sumakanilang lahat na lumalakad ayon sa tuntuning ito, maging sa Israel ng Diyos."
                },
                "17": {
                    "verse_nr": "17",
                    "verse": "Bilang pagwawakas, huwag na akong guluhin pa ng sinuman; sapagkat ang mga pilat na taglay ko sa aking katawan ay patunay na ako&#39;y alagad ni Jesus."
                },
                "18": {
                    "verse_nr": "18",
                    "verse": "Mga kapatid, sumainyo nawang lahat ang pagpapala ng ating Panginoong Jesu-Cristo. Amen."
                }
            }
        }
    }
}