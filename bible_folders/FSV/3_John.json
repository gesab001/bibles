{
    "version": "FSV",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Panimula - Mula sa matanda, para sa minamahal kong Gayo, na aking minamahal ayon sa katotohanan."
                },
                "2": {
                    "verse_nr": "2",
                    "verse": "Mahal kong kapatid, dalangin ko nawa&#39;y nasa mabuti kang kalagayan at malusog ang iyong pangangatawan, kung paanong mabuti rin ang kalagayan ng iyong kaluluwa."
                },
                "3": {
                    "verse_nr": "3",
                    "verse": "Galak na galak ako nang dumating ang ilan sa mga kapatid at nagpatotoo sa iyong katapatan sa katotohanan, tulad ng iyong pamumuhay ayon sa katotohanan."
                },
                "4": {
                    "verse_nr": "4",
                    "verse": "Wala nang hihigit pa sa kagalakan kong ito, na mabalitaang ang mga anak ko ay namumuhay sa katotohanan."
                },
                "5": {
                    "verse_nr": "5",
                    "verse": "Mga Katuwang at mga Kalaban - Minamahal, tapat ang anumang ginagawa mo para sa iyong mga kapatid, maging sa mga dayuhan."
                },
                "6": {
                    "verse_nr": "6",
                    "verse": "Nagpatotoo sa iglesya ang mga kapatid tungkol sa iyong pag-ibig. Makabubuti kung matutulungan mo sila sa kanilang paglalakbay, na siya namang kalugud-lugod sa Diyos."
                },
                "7": {
                    "verse_nr": "7",
                    "verse": "Sapagkat sila ay nagsimula nang maglakbay alang-alang kay Cristo. Ginawa nila ito nang hindi tumatanggap ng anumang tulong mula sa mga di-mananampalataya."
                },
                "8": {
                    "verse_nr": "8",
                    "verse": "Kaya nga, nararapat nating tulungan ang mga taong tulad nila, upang tayo&#39;y maging kamanggagawa para sa katotohanan."
                },
                "9": {
                    "verse_nr": "9",
                    "verse": "Sumulat ako ng ilang bagay sa iglesya, subalit hindi kami tinanggap ni Diotrefes, na naghahangad na maging pangunahin."
                },
                "10": {
                    "verse_nr": "10",
                    "verse": "Dahil dito, pagdating ko riyan ay ilalantad ko ang kanyang mga gawa, at ang mga paninirang sinabi niya laban sa amin. At hindi pa siya nasiyahan sa mga iyon; ayaw pa niyang tanggapin ang mga kapatid, at pinipigilan pa niya ang mga nagnanais tumanggap sa mga ito at pinapalayas sa iglesya."
                },
                "11": {
                    "verse_nr": "11",
                    "verse": "Minamahal, huwag mong tularan ang masama kundi ang mabuti. Ang sinumang gumagawa ng mabuti ay sa Diyos; ang sinumang gumagawa ng masama ay hindi pa nakakita sa Diyos."
                },
                "12": {
                    "verse_nr": "12",
                    "verse": "Nagpatotoo ang lahat tungkol kay Demetrio, pati na rin ang katotohanan. Kami rin ay nagpapatotoo tungkol sa kanya, at alam mong totoo ang aming patotoo."
                },
                "13": {
                    "verse_nr": "13",
                    "verse": "Mga Huling Pagbati - Marami pa akong isusulat sa iyo, subalit hindi ko nais gawin ito gamit ang panulat at tinta;"
                },
                "14": {
                    "verse_nr": "14",
                    "verse": "sa halip, hangad kong makita ka agad, at makapag-usap tayo nang harapan."
                }
            }
        }
    }
}