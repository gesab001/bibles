{
    "version": "KEK",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Xcab Hu li Quixtz\u02c8i\u0331ba li San Juan - Laj Juan natz\u02c8i\u0331bac riq\u02c8uin jun li ixk aj pa\u0331banel - La\u0331in aj c\u02c8amol be cha\u0331cuu sa\u02c8 la\u0331 pa\u0331ba\u0331l. At hermana, nintz\u02c8i\u0331bac a\u0331cuiq\u02c8uin la\u0331at li sic\u02c8bil a\u0331cuu xban li Dios. Ut nintz\u02c8i\u0331bac ajcui\u02c8 riq\u02c8uineb la\u0331 cualal a\u0331c\u02c8ajol. Ya\u0331l nak la\u0331in nequexinra. Moco ca\u02c8aj ta cui\u02c8 la\u0331in ninrahoc e\u0331re. Nequexrahe\u02c8 aj ban cui\u02c8 xbaneb chixjunileb li neque\u02c8xnau li xya\u0331lal."
                },
                "2": {
                    "verse_nr": "2",
                    "verse": "Nequexkara xban nak junaj li nakapa\u0331b ut lix ya\u0331lal a\u02c8an ta\u0331cua\u0331nk kiq\u02c8uin chi junelic."
                },
                "3": {
                    "verse_nr": "3",
                    "verse": "A\u02c8 taxak li rusilal, li ruxta\u0331n ut li tuktu\u0331quilal li naxq\u02c8ue li Dios Acuabej ut li Jesucristo li Alalbej chicua\u0331nk e\u0331riq\u02c8uin sa\u02c8 xya\u0331lal ut riq\u02c8uin rahoc."
                },
                "4": {
                    "verse_nr": "4",
                    "verse": "C\u02c8ajo\u02c8 nak nasaho\u02c8 sa\u02c8 inch\u02c8o\u0331l chirilbaleb la\u0331 cualal a\u0331c\u02c8ajol nak cuanqueb sa\u02c8 xya\u0331lal. Jo\u02c8ca\u02c8in li kataklanquil xban li Dios Acuabej."
                },
                "5": {
                    "verse_nr": "5",
                    "verse": "Ut anakcuan nintz\u02c8a\u0331ma cha\u0331cuu nak chikarahak taxak kib chi kibil kib. Li chak\u02c8rab a\u02c8in moco ac\u02c8 ta. Abanan q\u02c8uebil chak ke chalen chak sa\u02c8 xticlajic li kapa\u0331ba\u0331l."
                },
                "6": {
                    "verse_nr": "6",
                    "verse": "Cui nakara kib chi kibil kib, nakapa\u0331b li kachak\u02c8rabinquil xban li Dios. Chalen chak sa\u02c8 xticlajic, li Dios quixye ke nak tento takara kib chi kibil kib."
                },
                "7": {
                    "verse_nr": "7",
                    "verse": "Eb laj tzolonel aj balak\u02c8 - Ninnumsi cui\u02c8chic sa\u02c8 e\u0331xic li na\u02c8leb a\u02c8in xban nak nabaleb laj tzolonel aj balak\u02c8 cuanqueb sa\u02c8 ruchich\u02c8och\u02c8. Eb li cui\u0331nk a\u02c8in inc\u02c8a\u02c8 neque\u02c8xch\u02c8olob li xya\u0331lal nak li Jesucristo quitz\u02c8ejcualo\u02c8 ut tz\u02c8akal cui\u0331nk nak quic\u02c8ulun sa\u02c8 ruchich\u02c8och\u02c8. Eb li cui\u0331nk a\u02c8in aj balak\u02c8eb ut xic\u02c8 neque\u02c8ril li Jesucristo."
                },
                "8": {
                    "verse_nr": "8",
                    "verse": "Cheq\u02c8uehak retal che\u0331ribil e\u0331rib re nak inc\u02c8a\u02c8 ta\u0331cana\u0331k chi ma\u0331c\u02c8a\u02c8 rajbal le\u0331 c\u02c8anjel chiru li Dios. Tz\u02c8akalak ban re ru xk\u02c8ajca\u0331munquil le\u0331 c\u02c8anjel te\u0331c\u02c8ul riq\u02c8uin li Dios."
                },
                "9": {
                    "verse_nr": "9",
                    "verse": "Cui ani junak naxq\u02c8ue xtz\u02c8akob li quix\u2011ch\u02c8olob li Jesucristo, li jun a\u02c8an ma\u0331c\u02c8a\u02c8 li Dios riq\u02c8uin. Abanan cui nakapa\u0331b li c\u02c8a\u02c8ru quixch\u02c8olob li Jesucristo, li Dios Acuabej cua\u0331nk kiq\u02c8uin ut cua\u0331nk ajcui\u02c8 kiq\u02c8uin li Jesucristo li C\u02c8ajolbej."
                },
                "10": {
                    "verse_nr": "10",
                    "verse": "Cui nacuulac junak e\u0331riq\u02c8uin ut nequenau nak jalan li yo\u0331 chixch\u02c8olobanquil che\u0331ru chiru li quixch\u02c8olob li Jesucristo, me\u0331c\u02c8ul sa\u02c8 le\u0331 rochoch chi moco te\u0331ye re nak li Dios chi\u2011osobtesi\u0331nk re."
                },
                "11": {
                    "verse_nr": "11",
                    "verse": "Xban nak li ani naxtz\u02c8a\u0331ma chiru li Dios nak ta\u0331rosobtesiheb laj balak\u02c8, a\u02c8an ta\u0331tz\u02c8ako\u0331nk riq\u02c8uin lix yibal ru lix c\u02c8anjeleb."
                },
                "12": {
                    "verse_nr": "12",
                    "verse": "Xchak\u02c8rabinquileb - Cuan raj chic nabal tinye e\u0331re, abanan inc\u02c8a\u02c8 nacuaj xtz\u02c8i\u0331banquil sa\u02c8 li hu a\u02c8in. La\u0331in nacuaj xic e\u0331riq\u02c8uin re nak toa\u0331tinak ut takil xsahil kach\u02c8o\u0331l chi kibil kib."
                },
                "13": {
                    "verse_nr": "13",
                    "verse": "Neque\u02c8xtakla xsahil a\u0331ch\u02c8o\u0331l eb li ralal xc\u02c8ajol la\u0331 chak\u02c8na\u02c8, li sic\u02c8bil ru xban li Dios. Jo\u02c8can taxak."
                }
            }
        }
    }
}