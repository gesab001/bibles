{
    "version": "KEK",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Hu li Quixtz\u02c8i\u0331ba li San Pablo reheb laj Colosas - Xq\u02c8uebal xsahileb xch\u02c8o\u0331l - La\u0331in laj Pablo. La\u0331in x\u2011ap\u00f3stol li Jesucristo xban nak jo\u02c8can quiraj li Dios. Cuochben li hermano Timoteo nak yo\u0331quin chixtz\u02c8i\u0331banquil li hu a\u02c8in."
                },
                "2": {
                    "verse_nr": "2",
                    "verse": "Yo\u0331quin chi tz\u02c8i\u0331bac e\u0331riq\u02c8uin la\u0331ex li cuanquex aran Colosas. La\u0331ex ac xepa\u0331b chi tz\u02c8akal li Jesucristo. La\u0331ex chic kech aj pa\u0331banelil ut rehex chic li Dios. A\u02c8 taxak li Dios li kaYucua\u02c8 chi\u2011osobtesi\u0331nk e\u0331re ut tixq\u02c8ue taxak e\u0331re li tuktu\u0331quil usilal."
                },
                "3": {
                    "verse_nr": "3",
                    "verse": "Laj Pablo quitijoc chirixeb laj pa\u0331banel - Nak nocotijoc che\u0331rix junelic nakabantioxi chiru li Dios lix Yucua\u02c8 li Ka\u0331cua\u02c8 Jesucristo."
                },
                "4": {
                    "verse_nr": "4",
                    "verse": "Nakabantioxi chiru li Dios xban nak xkabi resil nak cau e\u0331ch\u02c8o\u0331l chixpa\u0331banquil li Jesucristo ut xkabi ajcui\u02c8 resil nak nequera chixjunileb le\u0331 rech aj pa\u0331banelil."
                },
                "5": {
                    "verse_nr": "5",
                    "verse": "Nak xerabi resil li colba\u2011ib, xerabi ajcui\u02c8 resil li sahil ch\u02c8o\u0331lejil c\u02c8u\u0331lanbil sa\u02c8 choxa chok\u02c8 e\u0331re. Xban nak yo\u0331quex chixyo\u02c8oninquil a\u02c8an, nequexpa\u0331ban ut nequera le\u0331 rech aj pa\u0331banelil."
                },
                "6": {
                    "verse_nr": "6",
                    "verse": "Chanru nak xerabi resil li colba\u2011ib la\u0331ex, jo\u02c8can ajcui\u02c8 nak yo\u0331queb chirabinquil sa\u02c8 chixjunil li ruchich\u02c8och\u02c8. Nabal yo\u0331queb chi jalac lix na\u02c8lebeb jo\u02c8 nak xjala le\u0331 na\u02c8leb la\u0331ex chalen nak xerabi resil li colba\u2011ib ut quetau ru chi tz\u02c8akal li rusilal li Dios."
                },
                "7": {
                    "verse_nr": "7",
                    "verse": "Lix ya\u0331lal a\u02c8an quich\u02c8oloba\u0331c che\u0331ru xban laj Epafras. A\u02c8an kochben chi c\u02c8anjelac chiru li Cristo ut raro kaban. A\u02c8an jun cha\u0331bil aj c\u02c8anjel che\u0331ru sa\u02c8 xc\u02c8aba\u02c8 li Jesucristo."
                },
                "8": {
                    "verse_nr": "8",
                    "verse": "Laj Epafras quiyehoc ke nak la\u0331ex nequera e\u0331ras e\u0331ri\u0331tz\u02c8in xban nak li Santil Musik\u02c8ej cuan e\u0331riq\u02c8uin."
                },
                "9": {
                    "verse_nr": "9",
                    "verse": "Ut chalen nak quikabi resil nak xexpa\u0331ban, jo\u02c8can nak junelic nocotijoc che\u0331rix. Nakatz\u02c8a\u0331ma chiru li Dios nak tixc\u02c8ut che\u0331ru c\u02c8a\u02c8ru naraj te\u0331ba\u0331nu. Ut nakatz\u02c8a\u0331ma ajcui\u02c8 chiru li Dios nak li Santil Musik\u02c8ej tixq\u02c8ue e\u0331na\u02c8leb chixtaubal ru li xya\u0331lal."
                },
                "10": {
                    "verse_nr": "10",
                    "verse": "Nocotijoc che\u0331rix re nak ti\u0331cak le\u0331 yu\u02c8am xban nak rehex chic li Ka\u0331cua\u02c8 ut sahak sa\u02c8 xch\u02c8o\u0331l li Dios e\u0331riq\u02c8uin. Junelic cheba\u0331nuhak li us ut chetauhak ru chi tz\u02c8akal lix lok\u02c8al li Dios."
                },
                "11": {
                    "verse_nr": "11",
                    "verse": "Nakatz\u02c8a\u0331ma chiru li Dios re nak cua\u0331nk xcacuil e\u0331ch\u02c8o\u0331l xban xnimal xcuanquil li Dios. Chisahok\u02c8 sa\u02c8 e\u0331ch\u02c8o\u0331l ut checuyak xnumsinquil li c\u02c8a\u02c8ak re ru nachal sa\u02c8 e\u0331be\u0331n ut inc\u02c8a\u02c8 ta\u0331ch\u02c8ina\u0331nk e\u0331ch\u02c8o\u0331l."
                },
                "12": {
                    "verse_nr": "12",
                    "verse": "Chebantioxi chiru li Acuabej Dios li quiq\u02c8uehoc ke chitz\u02c8ako\u0331nk riq\u02c8uin li sahil ch\u02c8o\u0331lejil kochbeneb laj pa\u0331banel li ac xe\u02c8xtau xya\u0331lal."
                },
                "13": {
                    "verse_nr": "13",
                    "verse": "Li Dios corisi rubel xcuanquil laj tza ut coxk\u02c8axtesi rubel xcuanquil li C\u02c8ajolbej li k\u02c8axal raro xban li Dios."
                },
                "14": {
                    "verse_nr": "14",
                    "verse": "Li Ralal li Dios quicam chiru li cruz re kacolbal ut quixcuy quixsach li kama\u0331c."
                },
                "15": {
                    "verse_nr": "15",
                    "verse": "Xban xcamic li Jesucristo, cuanco chic sa\u02c8 usilal riq\u02c8uin li Dios - Li Dios inc\u02c8a\u02c8 na\u2011ilman ru. Abanan nakanau chanru li Dios xban nak li Ralal quic\u02c8ulun sa\u02c8 ruchich\u02c8och\u02c8 chixc\u02c8utbal chiku. Li Jesucristo a\u02c8an li k\u02c8axal nim xcuanquil chiruheb chixjunil li que\u02c8yo\u02c8obtesi\u0331c."
                },
                "16": {
                    "verse_nr": "16",
                    "verse": "Sa\u02c8 xc\u02c8aba\u02c8 a\u02c8an, li Dios quixyo\u02c8obtesi chixjunil li c\u02c8a\u02c8ak re ru cuan sa\u02c8 choxa, jo\u02c8 ajcui\u02c8 li cuan sa\u02c8 ruchich\u02c8och\u02c8. Li Dios quixyo\u02c8obtesi chixjunil li na\u2011ilman ru, jo\u02c8queb ajcui\u02c8 chixjunileb li musik\u02c8ej, li inc\u02c8a\u02c8 na\u2011ilman ru. A\u02c8 yal chanru lix c\u02c8anjel li junju\u0331nk ut lix cuanquileb, li Dios quiyo\u02c8obtesin reheb sa\u02c8 xc\u02c8aba\u02c8 li Jesucristo ut a\u02c8an laj e\u0331chal reheb."
                },
                "17": {
                    "verse_nr": "17",
                    "verse": "Li Cristo ac cuan ajcui\u02c8 chak nak toj ma\u0331ji\u02c8 neque\u02c8yo\u02c8obtesi\u0331c li c\u02c8a\u02c8ak re ru. Ut chixjunil li c\u02c8a\u02c8ak re ru quiyo\u02c8obtesi\u0331c q\u02c8uebil sa\u02c8 xna\u02c8aj ut aran quicana xban nak li Cristo a\u02c8an yal re sa\u02c8 xbe\u0331n."
                },
                "18": {
                    "verse_nr": "18",
                    "verse": "Ut a\u02c8an ajcui\u02c8 najolomin ke la\u0331o aj pa\u0331banel ut junajo chic riq\u02c8uin li Cristo. A\u02c8an li naq\u02c8uehoc re li kayu\u02c8am. A\u02c8an li xbe\u0331n quicuacli cui\u02c8chic chi yo\u02c8yo sa\u02c8 xya\u0331nkeb li camenak ut a\u02c8an li k\u02c8axal nim xcuanquil sa\u02c8 xbe\u0331n chixjunil."
                },
                "19": {
                    "verse_nr": "19",
                    "verse": "Li Jesucristo, a\u02c8an tz\u02c8akal Dios ut riq\u02c8uin a\u02c8an cuan chixjunil li cuanquilal xban nak jo\u02c8can quiraj li Acuabej Dios."
                },
                "20": {
                    "verse_nr": "20",
                    "verse": "Xban xcamic li Jesucristo, chixjunil li cuan sa\u02c8 choxa jo\u02c8 ajcui\u02c8 li cuan sa\u02c8 ruchich\u02c8och\u02c8 naru ta\u0331cua\u0331nk chi sum a\u0331tin riq\u02c8uin li Dios. Ut xban lix quiq\u02c8uel li quihoye\u02c8 chiru li cruz, li Jesucristo quixq\u02c8ue li tuktu\u0331quil usilal."
                },
                "21": {
                    "verse_nr": "21",
                    "verse": "Junxil inc\u02c8a\u02c8 nequepa\u0331b li Dios. Ut xban li ma\u0331usilal cuan sa\u02c8 le\u0331 ch\u02c8o\u0331l, xic\u02c8 nequeril li Dios ut junes li inc\u02c8a\u02c8 us nequeba\u0331nu."
                },
                "22": {
                    "verse_nr": "22",
                    "verse": "Abanan anakcuan xban lix camic li Cristo quexc\u02c8am sa\u02c8 usilal riq\u02c8uin li Dios. Xban nak li Cristo quicam sa\u02c8 kac\u02c8aba\u02c8, naru toxk\u02c8axtesi chiru li Dios chi ac santobresinbilo ut chi ma\u0331c\u02c8a\u02c8ak chic kama\u0331c ut chi tz\u02c8akalak re ru li kapa\u0331ba\u0331l."
                },
                "23": {
                    "verse_nr": "23",
                    "verse": "Abanan tento nak texpa\u0331ba\u0331nk chi tz\u02c8akal ut cauhak e\u0331ch\u02c8o\u0331l riq\u02c8uin li Dios sa\u02c8 le\u0331 pa\u0331ba\u0331l. Me\u0331canab xyo\u02c8oninquil li yechi\u02c8inbil e\u0331re sa\u02c8 xc\u02c8aba\u02c8 li colba\u2011ib xban nak la\u0331ex ac nequenau nak sa\u02c8 e\u0331c\u02c8aba\u02c8 quicam li Jesucristo. Ut li resil li ac xerabi la\u0331ex yo\u0331queb chirabinquil sa\u02c8 chixjunil li ruchich\u02c8och\u02c8. La\u0331in laj Pablo, tenebanbil sa\u02c8 inbe\u0331n xyebal resilal li colba\u2011ib."
                },
                "24": {
                    "verse_nr": "24",
                    "verse": "Laj Pablo cau xch\u02c8o\u0331l chi c\u02c8anjelac sa\u02c8 xya\u0331nkeb li ma\u0331cua\u02c8eb aj jud\u00edo - La\u0331in nasaho\u02c8 sa\u02c8 inch\u02c8o\u0331l nak yo\u0331quin chixc\u02c8ulbal li raylal sa\u02c8 e\u0331c\u02c8aba\u02c8. Li Cristo quixye nak te\u02c8xc\u02c8ul li raylal li ralal xc\u02c8ajol. Jo\u02c8can nak nasaho\u02c8 sa\u02c8 inch\u02c8o\u0331l nak yo\u0331quin chi tz\u02c8ako\u0331nc riq\u02c8uin li raylal jo\u02c8 quixc\u02c8ul li Cristo sa\u02c8 xc\u02c8aba\u02c8eb chixjunileb li neque\u02c8pa\u0331ban re."
                },
                "25": {
                    "verse_nr": "25",
                    "verse": "Li Dios xinixq\u02c8ue chi c\u02c8anjelac chiruheb laj pa\u0331banel. Jo\u02c8can nak re e\u0331tenk\u02c8anquil nak ninc\u02c8anjelac che\u0331ru re xch\u02c8olobanquil chi tz\u02c8akal lix ya\u0331lal li ra\u0331tin li Dios."
                },
                "26": {
                    "verse_nr": "26",
                    "verse": "Li xya\u0331lal a\u02c8an mukmu chiruheb chixjunileb nak quicuan chak junxil. Abanan anakcuan moco mukmu ta chic. Li Dios yo\u0331 chixc\u02c8utbesinquil chiruheb li neque\u02c8pa\u0331ban re."
                },
                "27": {
                    "verse_nr": "27",
                    "verse": "Li Dios quiraj nak la\u0331ex li ma\u0331cua\u02c8ex aj jud\u00edo, te\u0331nau nak e\u0331re ajcui\u02c8 li colba\u2011ib. Li resil a\u02c8an mukmu nak quicuan chak. Abanan anakcuan nanauman nak lix ya\u0331lal li lok\u02c8laj esil, a\u02c8an a\u02c8in: Nak li Cristo cuan e\u0331riq\u02c8uin ut sa\u02c8 xc\u02c8aba\u02c8 a\u02c8an textz\u02c8ako\u0331nk riq\u02c8uin lix nimal xlok\u02c8al li Dios."
                },
                "28": {
                    "verse_nr": "28",
                    "verse": "A\u02c8 li Cristo, a\u02c8an li nakach\u02c8olob xya\u0331lal. Nakaq\u02c8ue xna\u02c8lebeb chixjunil ut nakac\u02c8ut xya\u0331lal chiruheb chi anchal li kach\u02c8o\u0331l ut chi anchal li kac\u02c8a\u02c8ux re nak tz\u02c8akalak ru lix pa\u0331ba\u0331leb sa\u02c8 xc\u02c8aba\u02c8 li Jesucristo."
                },
                "29": {
                    "verse_nr": "29",
                    "verse": "Jo\u02c8can nak ninyal ink\u02c8e chi c\u02c8anjelac chi anchal inch\u02c8o\u0331l ut li Cristo naq\u02c8uehoc incacuilal chixba\u0331nunquil lin c\u02c8anjel chiru li Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nacuaj nak te\u0331nau nak junelic ninq\u02c8ue inch\u02c8o\u0331l chi tijoc che\u0331rix la\u0331ex jo\u02c8can ajcui\u02c8 chirixeb laj pa\u0331banel li cuanqueb aran Laodicea. Nintijoc chirixeb chixjunileb laj pa\u0331banel, li ac neque\u02c8xnau cuu, jo\u02c8 ajcui\u02c8 li inc\u02c8a\u02c8 neque\u02c8xnau cuu."
                },
                "2": {
                    "verse_nr": "2",
                    "verse": "Ut nintz\u02c8a\u0331ma ajcui\u02c8 chiru li Dios nak cauhak le\u0331 ch\u02c8o\u0331l sa\u02c8 le\u0331 pa\u0331ba\u0331l. Cherahak taxak e\u0331rib che\u0331ribil e\u0331rib re nak junajak e\u0331ch\u02c8o\u0331l. Lix naubal li na\u02c8leb a\u02c8in naxq\u02c8ue xcacuilal le\u0331 ch\u02c8o\u0331l. Chetauhak taxak ru chi tz\u02c8akal li xya\u0331lal li mukmu nak quicuan chak. Li xya\u0331lal li mukmu nak quicuan chak, a\u02c8an nak li Cristo cuan e\u0331riq\u02c8uin."
                },
                "3": {
                    "verse_nr": "3",
                    "verse": "Riq\u02c8uin li Cristo naru nakatau li kana\u02c8leb xban nak ca\u02c8aj cui\u02c8 riq\u02c8uin li Cristo cuan li tz\u02c8akal ya\u0331l ut a\u02c8an naxnau chixjunil."
                },
                "4": {
                    "verse_nr": "4",
                    "verse": "Nintakla xyebal e\u0331re a\u02c8in re nak inc\u02c8a\u02c8 texbalak\u02c8i\u0331k xbaneb li neque\u02c8tacchi\u02c8in e\u0331re. Chanchan cha\u0331bil a\u0331tin neque\u02c8xye, abanan moco ya\u0331l ta li neque\u02c8xye."
                },
                "5": {
                    "verse_nr": "5",
                    "verse": "Usta ma\u0331 anihin chak sa\u02c8 e\u0331ya\u0331nk, abanan junelic nequexinc\u02c8oxla. Nasaho\u02c8 sa\u02c8 inch\u02c8o\u0331l chirabinquil nak junaj le\u0331 ch\u02c8o\u0331l ut cuanquex sa\u02c8 ti\u0331quilal. Nasaho\u02c8 ajcui\u02c8 sa\u02c8 inch\u02c8o\u0331l chirabinquil nak anchal e\u0331ch\u02c8o\u0331l nak nequepa\u0331b li Cristo."
                },
                "6": {
                    "verse_nr": "6",
                    "verse": "La\u0331ex xepa\u0331b li Cristo ut a\u02c8an chic yal re sa\u02c8 e\u0331be\u0331n. Jo\u02c8can nak junajakex taxak riq\u02c8uin li Cristo, ut texcua\u0331nk jo\u02c8 naraj a\u02c8an."
                },
                "7": {
                    "verse_nr": "7",
                    "verse": "Chexpa\u0331ba\u0331nk chi anchal e\u0331ch\u02c8o\u0331l ut chetzolak e\u0331rib riq\u02c8uin li Cristo. Cauhak e\u0331ch\u02c8o\u0331l chixpa\u0331banquil li c\u02c8a\u02c8ru tzolbilex cui\u02c8 ut junelic chexbantioxi\u0331nk chiru li Dios."
                },
                "8": {
                    "verse_nr": "8",
                    "verse": "Li ac\u02c8 yu\u02c8am sa\u02c8 xc\u02c8aba\u02c8 li Cristo - Me\u0331q\u02c8ue e\u0331rib chi balak\u02c8i\u0331c xbaneb li neque\u02c8xye nak cuan xna\u02c8lebeb. Ma\u0331c\u02c8a\u02c8 na\u2011oc cui\u02c8 li c\u02c8a\u02c8ru neque\u02c8xye xban nak lix na\u02c8lebeb moco riq\u02c8uin li Cristo ta nachal. A\u02c8an yal xna\u02c8leb li ruchich\u02c8och\u02c8 ut yal xna\u02c8lebeb li kaxe\u02c8 kato\u0331n."
                },
                "9": {
                    "verse_nr": "9",
                    "verse": "Me\u0331q\u02c8ue e\u0331rib chi balak\u02c8i\u0331c xbaneb a\u02c8an. Nakanau nak chixjunil lix lok\u02c8al li Dios ut lix cuanquil cuan riq\u02c8uin li Cristo. Lix lok\u02c8al ut lix cuanquilal quixc\u02c8utbesi nak quic\u02c8ulun sa\u02c8 ruchich\u02c8och\u02c8."
                },
                "10": {
                    "verse_nr": "10",
                    "verse": "K\u02c8axal nim xcuanquil li Cristo sa\u02c8 xbe\u0331neb li neque\u02c8taklan ut k\u02c8axal nim ajcui\u02c8 xcuanquil sa\u02c8 xbe\u0331neb li musik\u02c8ej. Ut xban nak li Cristo cuan e\u0331riq\u02c8uin, nim ajcui\u02c8 e\u0331cuanquil la\u0331ex ut tz\u02c8akal re ru le\u0331 yu\u02c8am xban nak q\u02c8uebil e\u0331re xban li Cristo."
                },
                "11": {
                    "verse_nr": "11",
                    "verse": "Xban nak xepa\u0331b li Jesucristo, junajex chic riq\u02c8uin ut chanchan nak xec\u02c8ul li circuncisi\u00f3n, aban ma\u0331cua\u02c8 jo\u02c8 li circuncisi\u00f3n neque\u02c8xba\u0331nu laj jud\u00edo. Li xec\u02c8ul la\u0331ex, a\u02c8an nak li Jesucristo quirisi sa\u02c8 le\u0331 ch\u02c8o\u0331l lix rahinquil ru li ma\u0331usilal."
                },
                "12": {
                    "verse_nr": "12",
                    "verse": "Nak xec\u02c8ul li cubi ha\u02c8 chanchan nak quexmuke\u02c8 e\u0331rochben li Cristo ut quexcuacli cui\u02c8chic chi yo\u02c8yo xban nak ac\u02c8 chic le\u0331 yu\u02c8am nak xepa\u0331b li nimajcual Dios li quicuaclesin cui\u02c8chic re li Jesucristo chi yo\u02c8yo sa\u02c8 xya\u0331nkeb li camenak."
                },
                "13": {
                    "verse_nr": "13",
                    "verse": "Junxil camenakex nak quexcuan chak xban li ma\u0331c ut xban nak ma\u0331ji\u02c8 isinbil sa\u02c8 le\u0331 ch\u02c8o\u0331l lix rahinquil ru li ma\u0331usilal. Aban anakcuan yo\u02c8yo\u0331quex chic. Li Dios quicuaclesin cui\u02c8chic re li Jesucristo chi yo\u02c8yo. Ut jo\u02c8can ajcui\u02c8 la\u0331ex, yo\u02c8yo\u0331quex chic xban nak ac\u02c8 chic le\u0331 yu\u02c8am q\u02c8uebil e\u0331re xban li Dios ut cuybil sachbil chixjunil le\u0331 ma\u0331c."
                },
                "14": {
                    "verse_nr": "14",
                    "verse": "Cuan tojba ma\u0331c sa\u02c8 kabe\u0331n xban nak xkak\u02c8et li chak\u02c8rab tz\u02c8i\u0331banbil chak najter. Abanan li Dios quixye nak tojbil chic rix chixjunil li kama\u0331c xban nak li Jesucristo quicam chiru li cruz sa\u02c8 kac\u02c8aba\u02c8 la\u0331o."
                },
                "15": {
                    "verse_nr": "15",
                    "verse": "Nak quicam chiru li cruz li Jesucristo, li Dios quirisi xcuanquileb li neque\u02c8taklan ut quirisi ajcui\u02c8 xcuanquileb li ma\u0331us aj musik\u02c8ej. Ut quixc\u02c8ut xxuta\u0331neb nak quinumta sa\u02c8 xbe\u0331neb."
                },
                "16": {
                    "verse_nr": "16",
                    "verse": "Mich\u02c8inan e\u0331ch\u02c8o\u0331l cui ani nacuech\u02c8in e\u0331re riq\u02c8uin li c\u02c8a\u02c8ru nequetzaca ut li c\u02c8a\u02c8ru nequeruc\u02c8. Chi moco ta\u0331ch\u02c8ina\u0331nk e\u0331ch\u02c8o\u0331l cui ani nacuech\u02c8in e\u0331re xban nak inc\u02c8a\u02c8 nequenink\u02c8ei lix nink\u02c8eheb. Cuan li neque\u02c8xnink\u02c8ei lix yo\u02c8lajic li po ut li hiloba\u0331l cutan."
                },
                "17": {
                    "verse_nr": "17",
                    "verse": "Chixjunil li c\u02c8a\u02c8ru que\u02c8xba\u0331nu, a\u02c8an yal retalil li c\u02c8a\u02c8ru ta\u0331c\u02c8ulma\u0331nk. Abanan, nak quic\u02c8ulun li Cristo, quitz\u02c8akloc ru li c\u02c8a\u02c8ru que\u02c8xba\u0331nu eb a\u02c8an."
                },
                "18": {
                    "verse_nr": "18",
                    "verse": "Cuan li neque\u02c8xye nak cha\u0331bileb ut chanchan nak neque\u02c8xcubsi ribeb. Abanan moco ya\u0331l ta. Lix na\u02c8lebeb moco q\u02c8uebil ta xban li Dios. Li c\u02c8a\u02c8ru neque\u02c8xba\u0331nu, a\u02c8an yal c\u02c8oxlanbil. Neque\u02c8xlok\u02c8oni li \u00e1ngel ut neque\u02c8xye cui inc\u02c8a\u02c8 te\u0331ba\u0331nu jo\u02c8 neque\u02c8xba\u0331nu eb a\u02c8an, inc\u02c8a\u02c8 te\u0331c\u02c8ul li yechi\u02c8inbil e\u0331re xban li Dios. Abanan me\u0331pa\u0331b li c\u02c8a\u02c8ru neque\u02c8xye xban nak moco ya\u0331l ta."
                },
                "19": {
                    "verse_nr": "19",
                    "verse": "Eb a\u02c8an moco cuanqueb ta rubel xcuanquil li Cristo. Jo\u02c8can nak neque\u02c8xba\u0331nu li bar cuan neque\u02c8raj eb a\u02c8an. Abanan la\u0331o aj pa\u0331banel, junajo riq\u02c8uin li Cristo ut cau kach\u02c8o\u0331l riq\u02c8uin xban nak a\u02c8an najolomin ke. Ut a\u02c8an ajcui\u02c8 natenk\u02c8an ke chi q\u02c8ui\u0331c sa\u02c8 li kapa\u0331ba\u0331l jo\u02c8 naraj li Dios."
                },
                "20": {
                    "verse_nr": "20",
                    "verse": "Chanchan nak quexcam e\u0331rochben li Cristo nak xexpa\u0331ban. Ac\u02c8 chic le\u0331 yu\u02c8am ut li c\u02c8a\u02c8ru tzolbilex cui\u02c8 chak junxil sa\u02c8 ruchich\u02c8och\u02c8 ma\u0331c\u02c8a\u02c8 chic xcuanquil sa\u02c8 e\u0331be\u0331n. \u00bfC\u02c8a\u02c8ut nak toj nequeq\u02c8ue e\u0331rib chi balak\u02c8i\u0331c ut chixba\u0331nunquil le\u0331 najter na\u02c8leb?"
                },
                "21": {
                    "verse_nr": "21",
                    "verse": "Cuan li neque\u02c8xye e\u0331re: \u2015Me\u0331chap a\u02c8an chi moco te\u0331ch\u02c8e\u02c8 ut me\u0331tzaca, xban nak ma\u0331c xba\u0331nunquil a\u02c8an, chanqueb. \u00bfC\u02c8a\u02c8ut nak nequepa\u0331b li c\u02c8a\u02c8ru neque\u02c8xye?"
                },
                "22": {
                    "verse_nr": "22",
                    "verse": "Chixjunil li c\u02c8a\u02c8ak re ru a\u02c8an nalaj na\u2011oso\u02c8. Eb li na\u02c8leb a\u02c8an yal c\u02c8oxlanbil ut xna\u02c8lebeb li cui\u0331nk."
                },
                "23": {
                    "verse_nr": "23",
                    "verse": "Chanchan cha\u0331bil na\u02c8leb li neque\u02c8xye. Neque\u02c8xtacuasi rib nak neque\u02c8lok\u02c8onin ut neque\u02c8xrahobtesi rib. Chanchan nak neque\u02c8xcubsi xcuanquileb chi ribileb rib. Aban a\u02c8an inc\u02c8a\u02c8 naxjal lix na\u02c8leb xban nak moco neque\u02c8xcanab ta xrahinquil ru li ma\u0331usilal."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Chanchan nak xexcuacli cui\u02c8chic chi yo\u02c8yo e\u0331rochben li Cristo nak xexpa\u0331ban. Ac\u02c8 chic le\u0331 yu\u02c8am. Jo\u02c8can nak q\u02c8uehomak e\u0331ch\u02c8o\u0331l chixba\u0331nunquil li cha\u0331bil na\u02c8leb ut chexc\u02c8oxlak chirix li cuan sa\u02c8 choxa bar cuan cui\u02c8 li Cristo c\u02c8ojc\u02c8o sa\u02c8 xnim uk\u02c8 li Dios xban nak k\u02c8axal nim xcuanquil."
                },
                "2": {
                    "verse_nr": "2",
                    "verse": "Junelic chec\u02c8oxla li Dios ut me\u0331c\u02c8oxla chic lix ma\u0331usilal li ruchich\u02c8och\u02c8."
                },
                "3": {
                    "verse_nr": "3",
                    "verse": "Lix ma\u0331usilal li ruchich\u02c8och\u02c8 ma\u0331c\u02c8a\u02c8 chic xcuanquil sa\u02c8 e\u0331be\u0331n. Chanchan camenakex chiru. Ac colbilex chic chiru li ma\u0331usilal xban nak junajex chic riq\u02c8uin li Cristo, ut li Cristo junaj riq\u02c8uin li Dios."
                },
                "4": {
                    "verse_nr": "4",
                    "verse": "Ca\u02c8aj cui\u02c8 riq\u02c8uin li Jesucristo cuan kayu\u02c8am. Ut nak tol\u2011e\u0331lk cui\u02c8chic li Jesucristo tixc\u02c8utbesi nak la\u0331o li ralal xc\u02c8ajol, ut totz\u02c8ako\u0331nk riq\u02c8uin lix lok\u02c8al."
                },
                "5": {
                    "verse_nr": "5",
                    "verse": "Me\u0331ba\u0331nu chic li najter na\u02c8leb - Xban nak ac\u02c8 chic le\u0331 yu\u02c8am, canabomak chi junaj cua xrahinquil ru li inc\u02c8a\u02c8 us jo\u02c8 li co\u02c8be\u0331tac yumbe\u0331tac, ut li ma\u0331us aj na\u02c8leb. Ut canabomak xrahinquil ru li ma\u0331usilal. Ut me\u0331rahi ru li biomal xban nak li xrahinquil ru li biomal, a\u02c8an chanchan ajcui\u02c8 xlok\u02c8oninquil li jalanil dios."
                },
                "6": {
                    "verse_nr": "6",
                    "verse": "Riq\u02c8uin xba\u0331nunquil li ma\u0331usilal a\u02c8in nachal xjosk\u02c8il li Dios ut naxteneb li tojba ma\u0331c sa\u02c8 xbe\u0331neb li neque\u02c8k\u02c8etoc re li ra\u0331tin."
                },
                "7": {
                    "verse_nr": "7",
                    "verse": "Jo\u02c8can ajcui\u02c8 queba\u0331nu chak la\u0331ex junxil nak toj cuanquex chak sa\u02c8 li ma\u0331c."
                },
                "8": {
                    "verse_nr": "8",
                    "verse": "Aban anakcuan me\u0331ba\u0331nu chic chixjunil li c\u02c8a\u02c8 re ru a\u02c8in: mexjosk\u02c8o\u02c8, me\u0331po\u02c8 e\u0331rib chi ribil e\u0331rib, me\u0331ba\u0331nu li ma\u0331usilal, mexk\u02c8aban, ut mex\u2011a\u0331tinac sa\u02c8 yibru a\u0331tin."
                },
                "9": {
                    "verse_nr": "9",
                    "verse": "Mextic\u02c8ti\u02c8ic. Me\u0331ba\u0331nu chic chixjunil li ma\u0331usilal a\u02c8in xban nak chixjunil li c\u02c8a\u02c8ak re ru queba\u0331nu chak najter ac xerisi sa\u02c8 le\u0331 ch\u02c8o\u0331l."
                },
                "10": {
                    "verse_nr": "10",
                    "verse": "Anakcuan ac\u02c8 chic le\u0331 yu\u02c8am. Li Dios, a\u02c8an li quijaloc re le\u0331 yu\u02c8am ut a\u02c8an ta\u0331tenk\u02c8a\u0331nk e\u0331re cuulaj cuulaj chixtzolbal e\u0331rib riq\u02c8uin re nak te\u0331tau ru chi tz\u02c8akal chanru li Dios ut te\u0331ba\u0331nu li naraj a\u02c8an."
                },
                "11": {
                    "verse_nr": "11",
                    "verse": "La\u0331o aj pa\u0331banel juntak\u02c8e\u0331to chiru li Dios xban nak junajo sa\u02c8 li ac\u02c8 yu\u02c8am. Moco jalaneb ta laj griego chiruheb laj jud\u00edo. Moco jalaneb ta li tzolbileb chiruheb li inc\u02c8a\u02c8 tzolbileb. Moco jalaneb ta li xe\u02c8xba\u0331nu li circuncisi\u00f3n chiruheb li inc\u02c8a\u02c8 xe\u02c8xba\u0331nu. Moco jalan ta li junju\u0331nk usta jalan xtenamit. Moco jalaneb ta li cuanqueb xpatr\u00f3n chiruheb li ma\u0331c\u02c8a\u02c8eb xpatr\u00f3n. Li k\u02c8axal lok\u02c8 xc\u02c8oxlanquil a\u02c8an a\u02c8in: Li Jesucristo cuan riq\u02c8uineb li junju\u0331nk li neque\u02c8pa\u0331ban re ut junajo chic sa\u02c8 xc\u02c8aba\u02c8 li Jesucristo."
                },
                "12": {
                    "verse_nr": "12",
                    "verse": "Li Dios k\u02c8axal nequexra ut quixsic\u02c8 e\u0331ru chok\u02c8 ralal xc\u02c8ajol. Jo\u02c8can nak chexcua\u0331nk sa\u02c8 ti\u0331quilal. Chetok\u02c8oba ruheb le\u0331 ras e\u0331ri\u0331tz\u02c8in ut chetenk\u02c8aheb. Me\u0331k\u02c8etk\u02c8eti e\u0331rib. Chexcua\u0331nk sa\u02c8 tu\u0331lanil ut checuyak li raylal."
                },
                "13": {
                    "verse_nr": "13",
                    "verse": "Checuyak e\u0331rib chiribil e\u0331rib. Ut cui cuan junak cuan xma\u0331c che\u0331ru, checuyak xma\u0331c. Jo\u02c8 nak quixcuy e\u0331ma\u0331c li Ka\u0331cua\u02c8, jo\u02c8can ajcui\u02c8 cheba\u0331nu la\u0331ex."
                },
                "14": {
                    "verse_nr": "14",
                    "verse": "Li k\u02c8axal lok\u02c8 xba\u0331nunquil chiru chixjunil li c\u02c8a\u02c8ak re ru a\u02c8in, a\u02c8an li rahoc ib xban nak riq\u02c8uin a\u02c8an junajak li kac\u02c8a\u02c8ux ut tz\u02c8akalak re ru li takaba\u0331nu."
                },
                "15": {
                    "verse_nr": "15",
                    "verse": "Junajakex taxak sa\u02c8 le\u0331 pa\u0331ba\u0331l xban nak sic\u02c8bil e\u0331ru xban li Dios. Chicua\u0331nk li tuktu\u0331quilal sa\u02c8 le\u0331 ch\u02c8o\u0331l li naxq\u02c8ue li Cristo re nak texcua\u0331nk sa\u02c8 xya\u0331lal. Ut junelic chebantioxi chiru li Dios li usilal xba\u0331nu e\u0331re."
                },
                "16": {
                    "verse_nr": "16",
                    "verse": "Li ra\u0331tin li Cristo chicana\u0331k sa\u02c8 e\u0331ch\u02c8o\u0331l chi junelic re nak cua\u0331nk e\u0331na\u02c8leb. Chetzolak e\u0331rib che\u0331ribil e\u0331rib ut chetenk\u02c8a e\u0331rib che\u0331ribil e\u0331rib sa\u02c8 le\u0331 pa\u0331ba\u0331l. Chexbicha\u0331nk re xlok\u02c8oninquil li Dios. Chexbicha\u0331nk jo\u02c8 naxc\u02c8ut che\u0331ru li Santil Musik\u02c8ej ut junelic chexbantioxi\u0331nk chiru li Dios."
                },
                "17": {
                    "verse_nr": "17",
                    "verse": "Ut chixjunil li c\u02c8a\u02c8ru te\u0331ye ut te\u0331ba\u0331nu, cheba\u0331nuhak re xq\u02c8uebal xlok\u02c8al li Jesucristo. Ut junelic chexbantioxi\u0331nk chiru li Acuabej Dios sa\u02c8 xc\u02c8aba\u02c8 li Ka\u0331cua\u02c8 Jesucristo."
                },
                "18": {
                    "verse_nr": "18",
                    "verse": "Chexcua\u0331nk sa\u02c8 xya\u0331lal riq\u02c8uineb le\u0331 ras e\u0331ri\u0331tz\u02c8in - Ex ixakilbej, chepa\u0331ba\u0331k le\u0331 be\u0331lom jo\u02c8 e\u0331c\u02c8ulub xba\u0331nunquil xban nak la\u0331ex chic aj pa\u0331banel."
                },
                "19": {
                    "verse_nr": "19",
                    "verse": "Ut la\u0331ex be\u0331lomej, cherahak le\u0331 rixakil ut mexjosk\u02c8o\u02c8 riq\u02c8uineb."
                },
                "20": {
                    "verse_nr": "20",
                    "verse": "Ut jo\u02c8can ajcui\u02c8 la\u0331ex alalbej, junelic chexpa\u0331ba\u0331nk chiruheb le\u0331 na\u02c8 e\u0331yucua\u02c8 xban nak a\u02c8an li nacuulac chiru li Ka\u0331cua\u02c8 Dios."
                },
                "21": {
                    "verse_nr": "21",
                    "verse": "Ex yucua\u02c8bej, me\u0331ch\u02c8ila le\u0331 ralal e\u0331c\u02c8ajol chi ma\u0331c\u02c8a\u02c8 rajbal re nak inc\u02c8a\u02c8 ta\u0331ch\u02c8ina\u0331nk xch\u02c8o\u0331leb."
                },
                "22": {
                    "verse_nr": "22",
                    "verse": "Ex aj c\u02c8anjel, junelic chexpa\u0331ba\u0331nk chiruheb le\u0331 patr\u00f3n. Chanru nak nequexc\u02c8anjelac nak yo\u0331 che\u0331rilbal le\u0331 patr\u00f3n, jo\u02c8can ajcui\u02c8 texc\u02c8anjelak nak inc\u02c8a\u02c8 yo\u0331 che\u0331rilbal. Mexc\u02c8anjelac re xnimobresinquil e\u0331rib. Chexc\u02c8anjelak ban chi anchal le\u0331 ch\u02c8o\u0331l xban nak la\u0331ex nequera li Ka\u0331cua\u02c8 Dios."
                },
                "23": {
                    "verse_nr": "23",
                    "verse": "Nak yo\u0331quex chi c\u02c8anjelac chiru le\u0331 patr\u00f3n, yo\u0331quex ajcui\u02c8 chi c\u02c8anjelac chiru li Ka\u0331cua\u02c8 Dios xban nak la\u0331ex rehex chic li Dios. Jo\u02c8can nak chixjunil li c\u02c8a\u02c8ru te\u0331ba\u0331nu, cheba\u0331nuhak chi anchal e\u0331ch\u02c8o\u0331l."
                },
                "24": {
                    "verse_nr": "24",
                    "verse": "Jo\u02c8can cheba\u0331nu xban nak la\u0331ex ac nequenau nak li Ka\u0331cua\u02c8 Dios ta\u0331q\u02c8uehok le\u0331 k\u02c8ajca\u0331munquil li yechi\u02c8inbil e\u0331re xban nak li Ka\u0331cua\u02c8 Jesucristo, a\u02c8an li tz\u02c8akal patr\u00f3n sa\u02c8 e\u0331be\u0331n ut yo\u0331quex chi c\u02c8anjelac chiru."
                },
                "25": {
                    "verse_nr": "25",
                    "verse": "Li ani tixba\u0331nu li inc\u02c8a\u02c8 us tixc\u02c8ul xtojbal xma\u0331c a\u02c8 yal c\u02c8a\u02c8ru lix ma\u0331c xban nak li Dios inc\u02c8a\u02c8 naxsic\u02c8 ru ani tixq\u02c8ue chixtojbal xma\u0331c."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ex patr\u00f3n, chexcua\u0331nk sa\u02c8 usilal riq\u02c8uineb laj c\u02c8anjel che\u0331ru ut sa\u02c8 xya\u0331lal chetaklaheb xban nak la\u0331ex nequenau nak cuan e\u0331patr\u00f3n sa\u02c8 choxa."
                },
                "2": {
                    "verse_nr": "2",
                    "verse": "Me\u0331canab tijoc. Chextijok chi anchal e\u0331ch\u02c8o\u0331l ut junelic chexbantioxi\u0331nk chiru li Dios."
                },
                "3": {
                    "verse_nr": "3",
                    "verse": "Ut nak yo\u0331kex chi tijoc, chextijok ajcui\u02c8 chak chikix la\u0331o re nak tixq\u02c8ue ke li Dios xyebal resil li colba\u2011ib sa\u02c8 xc\u02c8aba\u02c8 li Cristo. Li xya\u0331lal li colba\u2011ib, a\u02c8in mukmu nak quicuan chak. La\u0331ex nequenau nak cuanquin chi pre\u0331xil xban xyebal resil li colba\u2011ib."
                },
                "4": {
                    "verse_nr": "4",
                    "verse": "Ut chextijok ajcui\u02c8 chak chicuix re nak tinru\u0331k chixch\u02c8olobanquil chi tz\u02c8akal li xya\u0331lal jo\u02c8 naraj li Dios."
                },
                "5": {
                    "verse_nr": "5",
                    "verse": "Chexcua\u0331nk sa\u02c8 xya\u0331lal riq\u02c8uineb li ma\u0331cua\u02c8eb aj pa\u0331banel ut yalak bar cua\u0331nkex chi k\u02c8ek chi cutan junelic te\u0331ch\u02c8olob xya\u0331lal li colba\u2011ib chiruheb."
                },
                "6": {
                    "verse_nr": "6",
                    "verse": "Junelic cha\u0331bil chex\u2011a\u0331tinak. Sic\u02c8omak chanru tex\u2011a\u0331tinak riq\u02c8uineb re nak te\u02c8xq\u02c8ue xch\u02c8o\u0331l chirabinquil. Ut chenauhak chanru xsumenquil li c\u02c8a\u02c8ru te\u02c8xpatz\u02c8 e\u0331re."
                },
                "7": {
                    "verse_nr": "7",
                    "verse": "Xq\u02c8uebal xsahileb xch\u02c8o\u0331l laj pa\u0331banel - Li hermano T\u00edquico raro kaban ut cha\u0331bil aj c\u02c8anjel chiru li Dios cuochben la\u0331in. A\u02c8an ta\u0331yehok resil e\u0331re chanru cuanquin arin."
                },
                "8": {
                    "verse_nr": "8",
                    "verse": "A\u02c8an aj e nak tintakla e\u0331riq\u02c8uin. Tixye e\u0331re chanru nak cuanco arin ut tixq\u02c8ue ajcui\u02c8 xcacuil e\u0331ch\u02c8o\u0331l sa\u02c8 le\u0331 pa\u0331ba\u0331l."
                },
                "9": {
                    "verse_nr": "9",
                    "verse": "Ta\u0331xic ajcui\u02c8 li kaherma\u0331n On\u00e9simo rochben. A\u02c8an e\u0331rech tenamitil. A\u02c8an ti\u0331c xch\u02c8o\u0331l ut raro kaban. Ut a\u02c8aneb te\u02c8yehok resil e\u0331re li c\u02c8a\u02c8ru yo\u0331co chixc\u02c8ulbal arin."
                },
                "10": {
                    "verse_nr": "10",
                    "verse": "Laj Aristarco li cuochben nak cuanco sa\u02c8 tz\u02c8alam naxtakla ajcui\u02c8 xsahil e\u0331ch\u02c8o\u0331l. Naxtakla ajcui\u02c8 xsahil e\u0331ch\u02c8o\u0331l laj Marcos li rech\u02c8alal laj Bernab\u00e9. Ac xintakla xyebal e\u0331re nak ta\u0331cuulak laj Marcos e\u0331riq\u02c8uin. Nak ta\u0331cuulak e\u0331riq\u02c8uin, chec\u02c8ulak sa\u02c8 xya\u0331lal chi sa sa\u02c8 e\u0331ch\u02c8o\u0331l."
                },
                "11": {
                    "verse_nr": "11",
                    "verse": "Ut naxtakla xsahil e\u0331ch\u02c8o\u0331l laj Justo. Aj Jes\u00fas ajcui\u02c8 nayeman re. Ca\u02c8aj eb cui\u02c8 li oxib a\u02c8an sa\u02c8 xya\u0331nkeb laj pa\u0331banel aj jud\u00edo li yo\u0331queb chi tenk\u02c8a\u0331nc cue chixyebal resil li colba\u2011ib. Ut neque\u02c8xc\u02c8ojob inch\u02c8o\u0331l."
                },
                "12": {
                    "verse_nr": "12",
                    "verse": "Jo\u02c8can ajcui\u02c8 laj Epafras naxtakla ajcui\u02c8 xsahil e\u0331ch\u02c8o\u0331l. A\u02c8an e\u0331rech tenamitil ut a\u02c8an aj c\u02c8anjel chiru li Cristo. Junelic yo\u0331 chi tijoc che\u0331rix re nak texcua\u0331nk sa\u02c8 xya\u0331lal ut cauhak e\u0331ch\u02c8o\u0331l sa\u02c8 le\u0331 pa\u0331ba\u0331l chixba\u0331nunquil chi tz\u02c8akal jo\u02c8 naraj li Dios."
                },
                "13": {
                    "verse_nr": "13",
                    "verse": "La\u0331in nacuaj nak te\u0331nau nak laj Epafras junelic nequexc\u02c8oxla ut junelic yo\u0331 chi tijoc che\u0331rix. Ut natijoc ajcui\u02c8 chirixeb li cuanqueb Laodicea jo\u02c8queb ajcui\u02c8 li cuanqueb aran Hier\u00e1polis."
                },
                "14": {
                    "verse_nr": "14",
                    "verse": "Naxtakla ajcui\u02c8 xsahil e\u0331ch\u02c8o\u0331l laj Lucas, laj banonel li k\u02c8axal raro kaban. Jo\u02c8can ajcui\u02c8 laj Demas naxtakla xsahil e\u0331ch\u02c8o\u0331l."
                },
                "15": {
                    "verse_nr": "15",
                    "verse": "Cheq\u02c8ue xsahil xch\u02c8o\u0331leb laj pa\u0331banel li cuanqueb aran Laodicea. Ut cheq\u02c8ue ajcui\u02c8 xsahil xch\u02c8o\u0331l li xNinfas, jo\u02c8queb ajcui\u02c8 laj pa\u0331banel li neque\u02c8xch\u02c8utub rib sa\u02c8 li rochoch chixlok\u02c8oninquil li Dios."
                },
                "16": {
                    "verse_nr": "16",
                    "verse": "Nak acak xeril xsa\u02c8 li hu a\u02c8in la\u0331ex, te\u0331takla riq\u02c8uineb laj pa\u0331banel li cuanqueb Laodicea, re nak te\u02c8ril ajcui\u02c8 xsa\u02c8 li hu eb a\u02c8an. Ut nacuaj nak la\u0331ex te\u0331ril xsa\u02c8 li hu li xintakla riq\u02c8uineb a\u02c8an."
                },
                "17": {
                    "verse_nr": "17",
                    "verse": "Ut cheyehak ajcui\u02c8 re laj Arquipo nak chixq\u02c8uehak xch\u02c8o\u0331l chixba\u0331nunquil li c\u02c8anjel li quiq\u02c8uehe\u02c8 re xban li Ka\u0331cua\u02c8 Dios."
                },
                "18": {
                    "verse_nr": "18",
                    "verse": "La\u0331in laj Pablo. Riq\u02c8uin cuuk\u02c8 yo\u0331quin chixtz\u02c8i\u0331banquil li cuib oxib chi a\u0331tin a\u02c8in re xq\u02c8uebal xsahil sa\u02c8 e\u0331ch\u02c8o\u0331l. Nintz\u02c8a\u0331ma che\u0331ru nak misach sa\u02c8 e\u0331ch\u02c8o\u0331l nak cuanquin chi pre\u0331xil. A\u02c8 taxak li Ka\u0331cua\u02c8 Dios chi\u2011osobtesi\u0331nk e\u0331re. Jo\u02c8can taxak."
                }
            }
        }
    }
}