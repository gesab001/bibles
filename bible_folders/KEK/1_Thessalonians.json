{
    "version": "KEK",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Xbe\u0331n Hu li Quixtz\u02c8i\u0331ba li San Pablo reheb laj Tesal\u00f3nica - Xq\u02c8uebal xsahil xch\u02c8o\u0331leb - La\u0331in laj Pablo. Cuochben laj Silvano ut laj Timoteo. Yo\u0331co chi tz\u02c8i\u0331bac e\u0331riq\u02c8uin la\u0331ex laj pa\u0331banel li cuanquex aran Tesal\u00f3nica. La\u0331ex rehex chic li Yucua\u02c8bej Dios ut li Ka\u0331cua\u02c8 Jesucristo. A\u02c8 taxak li usilal ut li tuktu\u0331quilal chicua\u0331nk e\u0331riq\u02c8uin, li naxq\u02c8ue li Dios li kaYucua\u02c8 ut li Ka\u0331cua\u02c8 Jesucristo."
                },
                "2": {
                    "verse_nr": "2",
                    "verse": "Tz\u02c8akal re ru lix pa\u0331ba\u0331leb laj Tesal\u00f3nica - Junelic nocotioxin chiru li Dios nak nocotijoc che\u0331rix che\u0331junilex la\u0331ex."
                },
                "3": {
                    "verse_nr": "3",
                    "verse": "Nak nocotijoc chiru li Dios, junelic cuan sa\u02c8 kach\u02c8o\u0331l chanru le\u0331 cha\u0331bilal xban le\u0331 pa\u0331ba\u0331l. Cuan sa\u02c8 kach\u02c8o\u0331l le\u0331 cha\u0331bil c\u02c8anjel xban nak nequexrahoc ut cuan ajcui\u02c8 sa\u02c8 kach\u02c8o\u0331l nak k\u02c8axal cau e\u0331ch\u02c8o\u0331l chixyo\u02c8oninquil li Ka\u0331cua\u02c8 Jesucristo."
                },
                "4": {
                    "verse_nr": "4",
                    "verse": "Ex inherma\u0331n, raro\u0331quex xban li Dios ut nakanau nak sic\u02c8bil e\u0331ru xban."
                },
                "5": {
                    "verse_nr": "5",
                    "verse": "Nakanau a\u02c8an xban nak ma\u0331cua\u02c8 ca\u02c8aj cui\u02c8 riq\u02c8uin a\u0331tin quicuulac li resil li evangelio e\u0331riq\u02c8uin. Riq\u02c8uin aj ban cui\u02c8 lix cuanquil li Santil Musik\u02c8ej ut xenau nak tz\u02c8akal ya\u0331l li xkach\u02c8olob che\u0331ru. Ac xeq\u02c8ue retal chanru li kana\u02c8leb nak xocuan sa\u02c8 e\u0331ya\u0331nk che\u0331tenk\u02c8anquil."
                },
                "6": {
                    "verse_nr": "6",
                    "verse": "Xetzol e\u0331rib kiq\u02c8uin ut riq\u02c8uin li Ka\u0331cua\u02c8 Jesucristo. Usta nabal li raylal xec\u02c8ul, abanan xerabi li resilal riq\u02c8uin li sahil ch\u02c8o\u0331lejil li quiq\u02c8uehe\u02c8 e\u0331re xban li Santil Musik\u02c8ej."
                },
                "7": {
                    "verse_nr": "7",
                    "verse": "Jo\u02c8can nak la\u0331ex chic aj c\u02c8amol be chiruheb chixjunileb laj pa\u0331banel li cuanqueb sa\u02c8 li na\u02c8ajej Macedonia ut Acaya."
                },
                "8": {
                    "verse_nr": "8",
                    "verse": "Anakcuan e\u0331ban la\u0331ex nak yalak bar qui\u2011abi\u0331c resil ra\u0331tin li Dios. Ma\u0331cua\u02c8 ca\u02c8aj cui\u02c8 Macedonia ut Acaya. Qui\u2011abi\u0331c ban ajcui\u02c8 sa\u02c8 chixjunil li na\u02c8ajej. Yalak bar qui\u2011abi\u0331c resil nak la\u0331ex xepa\u0331b li Dios. Jo\u02c8can nak la\u0331o inc\u02c8a\u02c8 chic tento nak takaye resil le\u0331 pa\u0331ba\u0331l."
                },
                "9": {
                    "verse_nr": "9",
                    "verse": "Yalak bar yo\u0331queb chixserak\u02c8inquil chanru nak coe\u0331c\u02c8ul nak cocuulac e\u0331riq\u02c8uin ut yo\u0331queb chixserak\u02c8inquil chanru nak quecanab xlok\u02c8oninquil li yi\u0331banbil dios ut quepa\u0331b ut nequexc\u02c8anjelac chic chiru li tz\u02c8akal Dios, li yo\u02c8yo."
                },
                "10": {
                    "verse_nr": "10",
                    "verse": "Ut yo\u0331queb ajcui\u02c8 xserak\u02c8inquil chanru nak yo\u0331quex chiroybeninquil nak ta\u0331cha\u0331lk chak toj sa\u02c8 choxa li Jesucristo li Ralal li Dios, li quicuaclesi\u0331c cui\u02c8chic chi yo\u02c8yo sa\u02c8 xya\u0331nkeb li camenak xban li Dios ut a\u02c8an li ta\u0331colok ke chiru li rakba a\u0331tin li ta\u0331cha\u0331lk sa\u02c8 kabe\u0331n."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Lix c\u02c8anjel laj Pablo aran Tesal\u00f3nica - Ex inherma\u0331n, la\u0331ex ac nequenau nak moco xcana ta chi ma\u0331c\u02c8a\u02c8 rajbal nak xocuulac e\u0331riq\u02c8uin."
                },
                "2": {
                    "verse_nr": "2",
                    "verse": "Usta ac xkac\u02c8ul li rahobtesi\u0331c ut usta ac xohobe\u02c8 aran Filipos, abanan li Dios xq\u02c8uehoc xcacuil kach\u02c8o\u0331l chixyebal resil li colba\u2011ib e\u0331re la\u0331ex. Inc\u02c8a\u02c8 xoxucuac usta cuanqueb li k\u02c8axal xic\u02c8 neque\u02c8iloc ke."
                },
                "3": {
                    "verse_nr": "3",
                    "verse": "Moco yo\u0331co ta chixbalak\u02c8inquil kib. Tz\u02c8akal ya\u0331l ban li yo\u0331co xyebal e\u0331re. Moco cuan ta junak kac\u02c8a\u02c8ux inc\u02c8a\u02c8 us sa\u02c8 e\u0331be\u0331n, chi moco yo\u0331co ta che\u0331balak\u02c8inquil."
                },
                "4": {
                    "verse_nr": "4",
                    "verse": "Nakach\u02c8olob ban xya\u0331lal jo\u02c8 naraj li Dios xban nak a\u02c8an c\u02c8ojc\u02c8o xch\u02c8o\u0331l sa\u02c8 kabe\u0331n ut a\u02c8an quixakaban ke re xyebal resil li evangelio. Inc\u02c8a\u02c8 nakaba\u0331nu jo\u02c8 neque\u02c8cuulac chiru li cristian. Nakaba\u0331nu ban jo\u02c8 nacuulac chiru li Dios li nana\u02c8oc re chanru li kac\u02c8a\u02c8ux."
                },
                "5": {
                    "verse_nr": "5",
                    "verse": "La\u0331ex nequenau nak ma\u0331 jun cua xoa\u0331tinac e\u0331riq\u02c8uin yal re e\u0331k\u02c8unbesinquil. Li Dios naxnau nak la\u0331o inc\u02c8a\u02c8 xoa\u0331tinac e\u0331riq\u02c8uin yal xban nak cuan li c\u02c8a\u02c8ru nakaj."
                },
                "6": {
                    "verse_nr": "6",
                    "verse": "Chi moco xkasic\u02c8 ta kalok\u02c8al riq\u02c8uineb li cristian, chi moco e\u0331riq\u02c8uin chi moco riq\u02c8uineb jalan, usta xru raj xkaye e\u0331re nak te\u0331q\u02c8ue kalok\u02c8al xban nak la\u0331o x\u2011ap\u00f3stol li Jesucristo."
                },
                "7": {
                    "verse_nr": "7",
                    "verse": "Sa\u02c8 tu\u0331lanil ban xocuan sa\u02c8 e\u0331ya\u0331nk jo\u02c8 junak na\u02c8bej naxq\u02c8uiresiheb sa\u02c8 tu\u0331lanil lix coc\u02c8al."
                },
                "8": {
                    "verse_nr": "8",
                    "verse": "K\u02c8axal nequexkara. Ma\u0331cua\u02c8 raj ca\u02c8aj cui\u02c8 xyebal resil li colba\u2011ib li naxq\u02c8ue li Dios li xkaba\u0331nu. Xru aj raj cui\u02c8 xkak\u02c8axtesi li kayu\u02c8am sa\u02c8 e\u0331c\u02c8aba\u02c8 la\u0331ex xban nak k\u02c8axal nequexkara."
                },
                "9": {
                    "verse_nr": "9",
                    "verse": "La\u0331ex herma\u0331n, ac nequenau chanru nak xoc\u02c8anjelac chi k\u02c8ek chi cutan re nak inc\u02c8a\u02c8 texkach\u02c8i\u02c8ch\u02c8i\u02c8i riq\u02c8uin li c\u02c8a\u02c8ru ke ut re nak xru xkaye e\u0331re resil li colba\u2011ib li naxq\u02c8ue li Dios."
                },
                "10": {
                    "verse_nr": "10",
                    "verse": "La\u0331ex nequenau chi tz\u02c8akal, ut naxnau ajcui\u02c8 li Dios, chanru nak cocuan sa\u02c8 santilal ut sa\u02c8 ti\u0331quilal sa\u02c8 e\u0331ya\u0331nk. Ma\u0331c\u02c8a\u02c8 c\u02c8a\u02c8ru cok\u02c8use\u02c8 cui\u02c8 nak cocuan sa\u02c8 e\u0331ya\u0331nk la\u0331ex aj pa\u0331banel."
                },
                "11": {
                    "verse_nr": "11",
                    "verse": "Jo\u02c8 naxba\u0331nu junak li yucua\u02c8bej riq\u02c8uineb li ralal xc\u02c8ajol, jo\u02c8can ajcui\u02c8 xkaba\u0331nu la\u0331o e\u0331riq\u02c8uin nak xkaq\u02c8ue e\u0331na\u02c8leb che\u0331junju\u0331nkalex."
                },
                "12": {
                    "verse_nr": "12",
                    "verse": "Xkaq\u02c8ue xcacuilal e\u0331ch\u02c8o\u0331l ut xkatz\u02c8a\u0331ma ajcui\u02c8 che\u0331ru nak texcua\u0331nk sa\u02c8 xya\u0331lal jo\u02c8 xc\u02c8ulubeb li ralal xc\u02c8ajol li Dios li quisic\u02c8oc e\u0331ru re nak textz\u02c8ako\u0331nk ajcui\u02c8 la\u0331ex riq\u02c8uin lix nimajcual cuanquilal ut lix lok\u02c8al."
                },
                "13": {
                    "verse_nr": "13",
                    "verse": "Junelic nakabantioxi chiru li Dios nak quepa\u0331b li ra\u0331tin li Dios li xkach\u02c8olob che\u0331ru. Moco ra\u0331tin cui\u0331nk ta quepa\u0331b. Ra\u0331tin li Dios ban quepa\u0331b. Ut ya\u0331l ajcui\u02c8 nak a\u02c8an ra\u0331tin li Dios. Ut a\u02c8an li yo\u0331 chi jaloc re le\u0331 yu\u02c8am la\u0331ex aj pa\u0331banel."
                },
                "14": {
                    "verse_nr": "14",
                    "verse": "Ut la\u0331ex herma\u0331n xec\u02c8ul ajcui\u02c8 li raylal jo\u02c8 que\u02c8xc\u02c8ul li ralal xc\u02c8ajol li Dios li neque\u02c8pa\u0331ban sa\u02c8 xc\u02c8aba\u02c8 li Jesucristo li cuanqueb Judea. Xexrahobtesi\u0331c xban le\u0331 rech tenamitil jo\u02c8 que\u02c8xc\u02c8ul eb a\u02c8an xbaneb laj jud\u00edo, li rech tenamitil."
                },
                "15": {
                    "verse_nr": "15",
                    "verse": "Eb laj jud\u00edo que\u02c8xcamsi li Ka\u0331cua\u02c8 Jesucristo ut que\u02c8xcamsi ajcui\u02c8 eb li profeta ut coe\u02c8xyo\u0331lesi la\u0331o. Inc\u02c8a\u02c8 neque\u02c8xba\u0331nu li nacuulac chiru li Dios ut k\u02c8axal xic\u02c8 neque\u02c8ril li ras ri\u0331tz\u02c8ineb."
                },
                "16": {
                    "verse_nr": "16",
                    "verse": "Xic\u02c8 neque\u02c8rec\u02c8a nak nakach\u02c8olob xya\u0331lal chiruheb li ma\u0331cua\u02c8eb aj jud\u00edo re nak te\u02c8colek\u02c8. Ut riq\u02c8uin li ma\u0331usilal neque\u02c8xba\u0331nu rajlal, k\u02c8axal cui\u02c8chic nanumta lix ma\u0331queb. Abanan yal jun nak quichal xjosk\u02c8il li Dios sa\u02c8 xbe\u0331neb."
                },
                "17": {
                    "verse_nr": "17",
                    "verse": "Laj Pablo ta\u0331raj cui\u02c8chic xic chirilbaleb laj pa\u0331banel li cuanqueb Tesal\u00f3nica - Ex herma\u0331n, usta ma\u0331 aniho sa\u02c8 e\u0331ya\u0331nk, abanan junelic nequexkac\u02c8oxla. Toje\u02c8 ajcui\u02c8 xo\u2011el e\u0331riq\u02c8uin nak ac takaj cui\u02c8chic rilbal e\u0331ru."
                },
                "18": {
                    "verse_nr": "18",
                    "verse": "Xkaj raj xic e\u0331riq\u02c8uin. La\u0331in laj Pablo. Cuib oxib sut xinyal xic che\u0331rilbal. Abanan laj tza quiramoc chiku. Jo\u02c8can nak inc\u02c8a\u02c8 co\u0331o."
                },
                "19": {
                    "verse_nr": "19",
                    "verse": "\u00bfC\u02c8a\u02c8ru nakoybeni ut c\u02c8a\u02c8ru lix saylal li kach\u02c8o\u0331l? \u00bfUt c\u02c8a\u02c8ru li tok\u02c8ajca\u0331mu\u0331k cui\u02c8 nak tol\u2011e\u0331lk cui\u02c8chic li Ka\u0331cua\u02c8 Jesucristo? \u00bfMa inc\u02c8a\u02c8 ta bi\u02c8 sa\u02c8 e\u0331c\u02c8aba\u02c8 la\u0331ex takac\u02c8ul li kak\u02c8ajca\u0331munquil?"
                },
                "20": {
                    "verse_nr": "20",
                    "verse": "La\u0331ex li kalok\u02c8al ut lix saylal li kach\u02c8o\u0331l."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Xban a\u02c8an nak k\u02c8axal takaj raj rabinquil e\u0331resil. Inc\u02c8a\u02c8 chic xkacuy roybeninquil. Jo\u02c8can nak la\u0331o xocana arin Atenas kajunes."
                },
                "2": {
                    "verse_nr": "2",
                    "verse": "Ut xkatakla li hermano Timoteo e\u0331riq\u02c8uin. A\u02c8an laj c\u02c8anjel chiru li Dios chixyebal resil li colba\u2011ib sa\u02c8 xc\u02c8aba\u02c8 li Cristo. Laj Timoteo tixq\u02c8ue xcacuilal e\u0331ch\u02c8o\u0331l sa\u02c8 le\u0331 pa\u0331ba\u0331l ut tixq\u02c8ue ajcui\u02c8 e\u0331na\u02c8leb."
                },
                "3": {
                    "verse_nr": "3",
                    "verse": "Inc\u02c8a\u02c8 nakaj nak ta\u0331ch\u02c8ina\u0331k e\u0331ch\u02c8o\u0331l xban li raylal a\u02c8in. La\u0331ex nequenau nak takac\u02c8ul li raylal."
                },
                "4": {
                    "verse_nr": "4",
                    "verse": "Nak toj cuanco chak sa\u02c8 e\u0331ya\u0331nk xkaye resil e\u0331re nak takac\u02c8ul li raylal la\u0331o aj pa\u0331banel. Ac nequenau la\u0331ex nak jo\u02c8can quic\u02c8ulman."
                },
                "5": {
                    "verse_nr": "5",
                    "verse": "Jo\u02c8can nak xintakla laj Timoteo e\u0331riq\u02c8uin xban nak inc\u02c8a\u02c8 chic xincuy roybeninquil resil chanru cuanquex sa\u02c8 le\u0331 pa\u0331ba\u0331l. Ma\u0331re anchal xex\u2011a\u0331le\u0331c xban laj tza ut li kac\u02c8anjel ma\u0331re chicana\u0331k chi ma\u0331c\u02c8a\u02c8 rajbal."
                },
                "6": {
                    "verse_nr": "6",
                    "verse": "Toje\u02c8 xsuk\u02c8i chak laj Timoteo e\u0331riq\u02c8uin ut a\u02c8an xc\u02c8am chak jun cha\u0331bil esilal che\u0331rix chanru nak cau e\u0331ch\u02c8o\u0331l sa\u02c8 le\u0331 pa\u0331ba\u0331l ut chanru nak nequexrahoc. Ut xye ajcui\u02c8 ke nak rajlal nocoe\u0331c\u02c8oxla jo\u02c8 ajcui\u02c8 nak nequexkac\u02c8oxla la\u0331o. La\u0331ex nequeraj rilbal ku ut jo\u02c8can ajcui\u02c8 la\u0331o nakaj rilbal e\u0331ru la\u0331ex."
                },
                "7": {
                    "verse_nr": "7",
                    "verse": "Riq\u02c8uin a\u02c8in, ex herma\u0331n, sa\u02c8 chixjunil li raylal li yo\u0331co chixc\u02c8ulbal, nac\u02c8ojla kach\u02c8o\u0331l chirabinquil nak cau e\u0331ch\u02c8o\u0331l sa\u02c8 le\u0331 pa\u0331ba\u0331l."
                },
                "8": {
                    "verse_nr": "8",
                    "verse": "Ut anakcuan naru chic tocua\u0331nk chi sa sa\u02c8 kach\u02c8o\u0331l xban nak nakanau nak cau e\u0331ch\u02c8o\u0331l sa\u02c8 e\u0331pa\u0331ba\u0331l sa\u02c8 xc\u02c8aba\u02c8 li Jesucristo."
                },
                "9": {
                    "verse_nr": "9",
                    "verse": "Inc\u02c8a\u02c8 nakatau chanru nak takabantioxi chiru li Dios riq\u02c8uin lix sahil li kach\u02c8o\u0331l nequeq\u02c8ue ke sa\u02c8 xc\u02c8aba\u02c8 le\u0331 pa\u0331ba\u0331l. Li Dios naxnau nak c\u02c8ajo\u02c8 xsahil li kach\u02c8o\u0331l e\u0331ban la\u0331ex."
                },
                "10": {
                    "verse_nr": "10",
                    "verse": "Chi k\u02c8ek chi cutan nakatz\u02c8a\u0331ma chiru li Dios nak takil cui\u02c8chic e\u0331ru re nak takaq\u02c8ue xcacuilal e\u0331ch\u02c8o\u0331l sa\u02c8 le\u0331 pa\u0331ba\u0331l."
                },
                "11": {
                    "verse_nr": "11",
                    "verse": "A\u02c8 taxak li Dios li kaYucua\u02c8 ut a\u02c8 taxak li Ka\u0331cua\u02c8 Jesucristo chitenk\u02c8a\u0331nk ke re nak ta\u0331ru\u0331k toxic cui\u02c8chic e\u0331riq\u02c8uin."
                },
                "12": {
                    "verse_nr": "12",
                    "verse": "A\u02c8 taxak li Ka\u0331cua\u02c8 chitenk\u02c8a\u0331nk e\u0331re re nak te\u0331ra e\u0331rib che\u0331ribil e\u0331rib ut chi anchal e\u0331ch\u02c8o\u0331l cherahak taxak le\u0331 ras e\u0331ri\u0331tz\u02c8in jo\u02c8 nak nequexkara la\u0331ex."
                },
                "13": {
                    "verse_nr": "13",
                    "verse": "A\u02c8 taxak li Dios li kaYucua\u02c8 chiq\u02c8uehok xcacuil e\u0331ch\u02c8o\u0331l. Tz\u02c8akalak taxak re ru le\u0331 pa\u0331ba\u0331l. Ma\u0331c\u02c8a\u02c8ak taxak e\u0331ma\u0331c chiru li Dios nak ta\u0331cha\u0331lk li Jesucristo rochbeneb li ac colbileb."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Li Dios naraj nak tz\u02c8akalak re ru li kayu\u02c8am - Ut anakcuan ex inherma\u0331n, cuan cui\u02c8chic c\u02c8a\u02c8ru nacuaj xtz\u02c8a\u0331manquil che\u0331ru sa\u02c8 xc\u02c8aba\u02c8 li Ka\u0331cua\u02c8 Jesucristo. A\u02c8an a\u02c8in: nak chexcua\u0331nk taxak sa\u02c8 ti\u0331quilal jo\u02c8 naraj li Dios ut rajlal yo\u0331kex chixba\u0331nunquil chi jo\u02c8can jo\u02c8 xkac\u02c8ut che\u0331ru la\u0331o. Ac yo\u0331quex chixba\u0331nunquil, abanan k\u02c8axal cui\u02c8chic te\u0331ba\u0331nu."
                },
                "2": {
                    "verse_nr": "2",
                    "verse": "La\u0331ex ac nequenau le\u0331 taklanquil q\u02c8uebil kaban sa\u02c8 xc\u02c8aba\u02c8 li Ka\u0331cua\u02c8 Jesucristo."
                },
                "3": {
                    "verse_nr": "3",
                    "verse": "Li Dios naraj nak texcua\u0331nk sa\u02c8 santilal. Mexco\u02c8be\u0331tac mexyumbe\u0331tac."
                },
                "4": {
                    "verse_nr": "4",
                    "verse": "Eb laj pa\u0331banel tento nak te\u02c8sumla\u0331k sa\u02c8 xya\u0331lal ut che\u02c8xnauhak cua\u0331nc sa\u02c8 ti\u0331quilal chi ribileb rib ut te\u02c8xq\u02c8ue xlok\u02c8al chi ribileb rib."
                },
                "5": {
                    "verse_nr": "5",
                    "verse": "Eb li inc\u02c8a\u02c8 neque\u02c8xnau ru li Dios, neque\u02c8xba\u0331nu li yibru na\u02c8leb li neque\u02c8xrahi ru xba\u0331nunquil. Me\u0331ba\u0331nu jo\u02c8 neque\u02c8xba\u0331nu eb a\u02c8an."
                },
                "6": {
                    "verse_nr": "6",
                    "verse": "Ma\u0331 ani tixmux rib riq\u02c8uin xmak\u02c8bal rixakil junak cui\u0331nk ut ma\u0331 ani tixmux rib riq\u02c8uin xmak\u02c8bal xbe\u0331lom junak ixk. Inc\u02c8a\u02c8 te\u02c8xba\u0331nu chi jo\u02c8can xban nak li Ka\u0331cua\u02c8 Jesucristo ta\u0331rakok a\u0331tin sa\u02c8 xbe\u0331n chixjunileb li neque\u02c8ba\u0331nun re li na\u02c8leb a\u02c8an, jo\u02c8 ac yebil e\u0331re kaban."
                },
                "7": {
                    "verse_nr": "7",
                    "verse": "Li Dios inc\u02c8a\u02c8 quixsic\u02c8 ku re nak yo\u0331ko chixba\u0331nunquil li ma\u0331usilal. Quixsic\u02c8 ban ku re nak tocua\u0331nk sa\u02c8 santilal."
                },
                "8": {
                    "verse_nr": "8",
                    "verse": "Jo\u02c8can nak li ani natz\u02c8ekta\u0331nan re li tijleb a\u02c8in, ma\u0331cua\u02c8 cui\u0331nk li naxtz\u02c8ekta\u0331na. A\u02c8 ban li Dios li naq\u02c8uehoc ke li Santil Musik\u02c8ej, a\u02c8an li naxtz\u02c8ekta\u0331na."
                },
                "9": {
                    "verse_nr": "9",
                    "verse": "Inc\u02c8a\u02c8 tento nak tintz\u02c8i\u0331bak e\u0331riq\u02c8uin chirix chanru nak te\u0331ra e\u0331rib che\u0331ribil e\u0331rib xban nak ac c\u02c8utbil ajcui\u02c8 che\u0331ru xban li Dios nak tento te\u0331ra e\u0331rib che\u0331ribil e\u0331rib."
                },
                "10": {
                    "verse_nr": "10",
                    "verse": "Us yo\u0331quex nak nequeraheb chixjunileb li cuanqueb Macedonia. Abanan nintz\u02c8a\u0331ma che\u0331ru, ex herma\u0331n, nak k\u02c8axal cui\u02c8chic cheba\u0331nu chi jo\u02c8can."
                },
                "11": {
                    "verse_nr": "11",
                    "verse": "Cheq\u02c8uehak e\u0331ch\u02c8o\u0331l chi cua\u0331nc sa\u02c8 xya\u0331lal. Me\u0331ch\u02c8i\u02c8ch\u02c8i\u02c8i li ani cuan c\u02c8a\u02c8ru re. Chexc\u02c8anjelak re nak ta\u0331cua\u0331nk c\u02c8a\u02c8ru e\u0331re re xnumsinquil li cutan junju\u0331nk jo\u02c8 xexkatakla cui\u02c8."
                },
                "12": {
                    "verse_nr": "12",
                    "verse": "Cui te\u0331ba\u0331nu chi jo\u02c8can, oxlok\u02c8 tex\u2011ilek\u02c8 xbaneb li ma\u0331cua\u02c8eb aj pa\u0331banel, ut inc\u02c8a\u02c8 yo\u0331kex chixch\u02c8i\u02c8ch\u02c8i\u02c8inquil jalan re li c\u02c8a\u02c8ru te\u0331raj."
                },
                "13": {
                    "verse_nr": "13",
                    "verse": "Li Ka\u0331cua\u02c8 Jesucristo ta\u0331cha\u0331lk cui\u02c8chic - Nakaj ut ex herma\u0331n nak te\u0331tau xya\u0331lal chirixeb li ac xe\u02c8cam re nak inc\u02c8a\u02c8 ta\u0331rahok\u02c8 e\u0331ch\u02c8o\u0331l jo\u02c8 neque\u02c8xba\u0331nu li jun ch\u02c8ol chic li ma\u0331c\u02c8a\u02c8 neque\u02c8roybeni."
                },
                "14": {
                    "verse_nr": "14",
                    "verse": "La\u0331o nakapa\u0331b nak li Jes\u00fas quicam ut quicuacli cui\u02c8chic chi yo\u02c8yo. Ut nakapa\u0331b ajcui\u02c8 nak li jo\u02c8 q\u02c8uialeb que\u02c8pa\u0331ban re li Cristo, li Dios tixcuaclesiheb cui\u02c8chic chi yo\u02c8yo sa\u02c8 xya\u0331nkeb li camenak ut tixc\u02c8ameb chak rochben nak ta\u0331cha\u0331lk cui\u02c8chic li Jesucristo."
                },
                "15": {
                    "verse_nr": "15",
                    "verse": "A\u02c8in ra\u0331tin li Ka\u0331cua\u02c8 Jesucristo nakaye e\u0331re, nak cui la\u0331o toj yo\u02c8yo\u0331ko sa\u02c8 lix c\u02c8ulunic li Ka\u0331cua\u02c8 Jesucristo, ma\u0331cua\u02c8 la\u0331o li toc\u02c8amek\u02c8 xbe\u0331n cua. A\u02c8 li ac camenakeb, a\u02c8an eb li te\u02c8c\u02c8amek\u02c8 xbe\u0331n cua riq\u02c8uin li Ka\u0331cua\u02c8."
                },
                "16": {
                    "verse_nr": "16",
                    "verse": "Ut nak ta\u0331cubek chak li Ka\u0331cua\u02c8 Jesucristo sa\u02c8 choxa, tixjap re chi takla\u0331nc. Li xbe\u0331nil \u00e1ngel tixjap re chi bokoc, ut ta\u0331ya\u0331basi\u0331k xtrompeta li Dios. Ut li te\u02c8cuacli\u0331k xbe\u0331n cua, a\u02c8aneb li ac camenakeb, li que\u02c8pa\u0331ban re li Cristo."
                },
                "17": {
                    "verse_nr": "17",
                    "verse": "Aca\u02c8 chic la\u0331o li toj yo\u02c8yo\u0331ko tosapu\u0331k takec\u02c8 sa\u02c8 li chok kochbenakeb a\u02c8an re xc\u02c8ulbal li Ka\u0331cua\u02c8 Jesucristo sa\u02c8 ik\u02c8. Ut cua\u0331nko junelic riq\u02c8uin li Ka\u0331cua\u02c8 Jesucristo."
                },
                "18": {
                    "verse_nr": "18",
                    "verse": "Jo\u02c8can ut nak chec\u02c8ojob e\u0331ch\u02c8o\u0331l che\u0331ribil e\u0331rib riq\u02c8uineb a a\u0331tin a\u02c8in."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Yo\u02c8on cua\u0331nko ut aj\u2011ajak ku sa\u02c8 li kapa\u0331ba\u0331l - Ut chirix lix k\u02c8ehil ut lix cutanquil xc\u02c8ulunic li Ka\u0331cua\u02c8 Jesucristo, ma\u0331c\u02c8a\u02c8 rajbal tintz\u02c8i\u0331bak e\u0331riq\u02c8uin xban nak ac nequenau chic lix ya\u0331lal."
                },
                "2": {
                    "verse_nr": "2",
                    "verse": "La\u0331ex nequenau chi us nak lix cutanquil lix c\u02c8ulunic li Ka\u0331cua\u02c8 Jesucristo, ta\u0331cha\u0331lk chi ma\u0331 ani nana\u02c8oc re jok\u02c8e, jo\u02c8 nak nachal laj e\u0331lk\u02c8 chi ma\u0331c\u02c8a\u02c8 sa\u02c8 kach\u02c8o\u0331l."
                },
                "3": {
                    "verse_nr": "3",
                    "verse": "Nak eb li tenamit yo\u0331keb chixyebal, \u201cCuanco sa\u02c8 tuktu\u0331quil usilal ut ma\u0331c\u02c8a\u02c8 c\u02c8oxlac\u201d, tojo\u02c8nak ta\u0331cha\u0331lk roso\u02c8jiqueb sa\u02c8 junpa\u0331t chi ma\u0331c\u02c8a\u02c8ak sa\u02c8 xch\u02c8o\u0331leb jo\u02c8 nak nachal xraylal li yaj aj ixk chi ma\u0331c\u02c8a\u02c8 sa\u02c8 xch\u02c8o\u0331l. Ut eb a\u02c8an inc\u02c8a\u02c8 te\u02c8colek\u02c8 chiru li raylal ta\u0331cha\u0331lk sa\u02c8 xbe\u0331neb."
                },
                "4": {
                    "verse_nr": "4",
                    "verse": "A\u02c8ut la\u0331ex herma\u0331n, moco sa\u02c8 k\u02c8ojyi\u0331n ta chic cuanquex. Ac nequenau chic lix ya\u0331lal. Li Jesucristo inc\u02c8a\u02c8 ta\u0331cha\u0331lk chi ma\u0331c\u02c8a\u02c8ak sa\u02c8 e\u0331ch\u02c8o\u0331l jo\u02c8 nak nachal laj e\u0331lk\u02c8."
                },
                "5": {
                    "verse_nr": "5",
                    "verse": "La\u0331o aj pa\u0331banel moco cuanco ta chic sa\u02c8 k\u02c8ojyi\u0331n. Cuanco ban chikajunilo sa\u02c8 cutan saken ut nakanau chic li xya\u0331lal xban nak reho chic li Cristo."
                },
                "6": {
                    "verse_nr": "6",
                    "verse": "Junelic yo\u02c8on taxak cua\u0331nko ut yo\u0331ko taxak chiroybeninquil lix c\u02c8ulunic li Jesucristo. Inc\u02c8a\u02c8 takaba\u0331nu jo\u02c8 neque\u02c8xba\u0331nu li jun ch\u02c8ol chic. Aj\u2011ajak ban ku sa\u02c8 li kapa\u0331ba\u0331l."
                },
                "7": {
                    "verse_nr": "7",
                    "verse": "Eb li neque\u02c8cuar, chi k\u02c8ek neque\u02c8cuar ut eb li neque\u02c8cala, chi k\u02c8ek neque\u02c8cala."
                },
                "8": {
                    "verse_nr": "8",
                    "verse": "A\u02c8ut la\u0331o, li ac nakanau chic xya\u0331lal, yo\u02c8on taxak cua\u0331nko. Li rahoc ut li kapa\u0331ba\u0331l, a\u02c8an taxak ta\u0331c\u02c8anjelak ke re kacolbal jo\u02c8 nak li soldado naxcol rib riq\u02c8uin li ch\u02c8i\u0331ch\u02c8 li naxq\u02c8ue chire xch\u02c8o\u0331l. Ut li kacolbal li yo\u0331co chiroybeninquil, a\u02c8an ta\u0331c\u02c8anjelak ke jo\u02c8 nak nac\u02c8anjelac li punit ch\u02c8i\u0331ch\u02c8 chiru li soldado re xcolbal rib."
                },
                "9": {
                    "verse_nr": "9",
                    "verse": "Li Dios inc\u02c8a\u02c8 quixsic\u02c8 ku re nak toxq\u02c8ue chixtojbal rix li kama\u0331c. Quixsic\u02c8 ban ku re tocolek\u02c8 sa\u02c8 xc\u02c8aba\u02c8 li Ka\u0331cua\u02c8 Jesucristo."
                },
                "10": {
                    "verse_nr": "10",
                    "verse": "A\u02c8an quicam sa\u02c8 kac\u02c8aba\u02c8 re nak usta yo\u02c8yo\u0331co usta ac camenako chic nak ta\u0331c\u02c8ulu\u0331nk, ta\u0331cua\u0331nk kayu\u02c8am chi junelic kochben a\u02c8an."
                },
                "11": {
                    "verse_nr": "11",
                    "verse": "Jo\u02c8can ut nak chec\u02c8ojob e\u0331ch\u02c8o\u0331l che\u0331ribil e\u0331rib ut cheq\u02c8uehak xcacuil e\u0331ch\u02c8o\u0331l che\u0331ribil e\u0331rib jo\u02c8 li ac yo\u0331quex chixba\u0331nunquil."
                },
                "12": {
                    "verse_nr": "12",
                    "verse": "Laj Pablo naxq\u02c8ue xna\u02c8lebeb laj pa\u0331banel - Ex herma\u0331n, nakatz\u02c8a\u0331ma che\u0331ru nak oxlok\u02c8 cherileb li ani neque\u02c8c\u02c8anjelac chiru li Ka\u0331cua\u02c8 Jesucristo sa\u02c8 e\u0331ya\u0331nk. Eb a\u02c8an neque\u02c8c\u02c8amoc be che\u0331ru ut a\u02c8an neque\u02c8q\u02c8uehoc e\u0331na\u02c8leb."
                },
                "13": {
                    "verse_nr": "13",
                    "verse": "Che\u2011oxlok\u02c8iheb ut cherahakeb chi anchal e\u0331ch\u02c8o\u0331l xban nak neque\u02c8xq\u02c8ue xch\u02c8o\u0331l chi c\u02c8anjelac sa\u02c8 e\u0331ya\u0331nk. Chexcua\u0331nk sa\u02c8 usilal che\u0331ribil e\u0331rib."
                },
                "14": {
                    "verse_nr": "14",
                    "verse": "Nakatz\u02c8a\u0331ma che\u0331ru, ex herma\u0331n, chek\u02c8useb li yal subuc cutan neque\u02c8xba\u0331nu. Cheq\u02c8uehak xcacuil xch\u02c8o\u0331leb li neque\u02c8ch\u02c8inan xch\u02c8o\u0331leb ut chetenk\u02c8a ajcui\u02c8 li toj k\u02c8uneb xch\u02c8o\u0331l sa\u02c8 xpa\u0331ba\u0331leb. Ut chicua\u0331nk e\u0331cuyum riq\u02c8uineb chixjunileb."
                },
                "15": {
                    "verse_nr": "15",
                    "verse": "Cheq\u02c8uehak retal nak ma\u0331 ani junak sa\u02c8 e\u0331ya\u0331nk chixq\u02c8ue re\u0331kaj li ma\u0331usilal qui\u2011ux re riq\u02c8uin ma\u0331usilal. Cheba\u0331nuhak ban chi junelic li c\u02c8a\u02c8ru us che\u0331ribil e\u0331rib ut riq\u02c8uin chixjunileb."
                },
                "16": {
                    "verse_nr": "16",
                    "verse": "Junelic chisahok\u02c8 sa\u02c8 e\u0331ch\u02c8o\u0331l."
                },
                "17": {
                    "verse_nr": "17",
                    "verse": "Junelic chextijok."
                },
                "18": {
                    "verse_nr": "18",
                    "verse": "Chextioxi\u0331nk riq\u02c8uin chixjunil li c\u02c8a\u02c8ru nequec\u02c8ul xban nak jo\u02c8can naraj li Dios e\u0331riq\u02c8uin la\u0331ex xban nak junajex chic riq\u02c8uin li Jesucristo."
                },
                "19": {
                    "verse_nr": "19",
                    "verse": "Me\u0331risi xcuanquil li Santil Musik\u02c8ej e\u0331riq\u02c8uin. Cheq\u02c8uehak ban chi c\u02c8anjelac e\u0331riq\u02c8uin, jo\u02c8 naraj a\u02c8an."
                },
                "20": {
                    "verse_nr": "20",
                    "verse": "Me\u0331tz\u02c8ekta\u0331na li esil li neque\u02c8xye li profeta."
                },
                "21": {
                    "verse_nr": "21",
                    "verse": "Cheq\u02c8uehak ban retal chixjunil ut chec\u02c8u\u0331lahak sa\u02c8 e\u0331ch\u02c8o\u0331l li c\u02c8a\u02c8ru us."
                },
                "22": {
                    "verse_nr": "22",
                    "verse": "Ut chetz\u02c8ekta\u0331na chixjunil li ma\u0331usilal."
                },
                "23": {
                    "verse_nr": "23",
                    "verse": "A\u02c8 taxak li Dios li naq\u02c8uehoc tuktu\u0331quil usilal chisantobresi\u0331nk e\u0331re chi tz\u02c8akal ut a\u02c8an taxak chi\u2011osobtesi\u0331nk re le\u0331 ra\u0331m, le\u0331 c\u02c8a\u02c8ux ut le\u0331 rok e\u0331ruk\u02c8 re nak texcua\u0331nk chi tz\u02c8akal e\u0331re e\u0331ru chi ma\u0331c\u02c8a\u02c8ak e\u0331k\u02c8usbal sa\u02c8 xc\u02c8ulunic li Ka\u0331cua\u02c8 Jesucristo."
                },
                "24": {
                    "verse_nr": "24",
                    "verse": "Li Dios, li quisic\u02c8oc e\u0331ru, a\u02c8an ti\u0331c xch\u02c8o\u0331l chixba\u0331nunquil li c\u02c8a\u02c8ru naxye ut a\u02c8an ta\u0331santobresi\u0331nk e\u0331re."
                },
                "25": {
                    "verse_nr": "25",
                    "verse": "Laj Pablo naxchak\u02c8rabiheb - Ex herma\u0331n, chextijok chikix la\u0331o."
                },
                "26": {
                    "verse_nr": "26",
                    "verse": "Ut cheq\u02c8uehak xsahileb xch\u02c8o\u0331l chixjunileb li herma\u0331n riq\u02c8uin santil utz\u02c8uc u."
                },
                "27": {
                    "verse_nr": "27",
                    "verse": "Chi anchal inch\u02c8o\u0331l nintz\u02c8a\u0331ma che\u0331ru sa\u02c8 xc\u02c8aba\u02c8 li Jesucristo nak chi\u2011ilek\u02c8 xsa\u02c8 li hu a\u02c8in chiruheb chixjunileb li herma\u0331n."
                },
                "28": {
                    "verse_nr": "28",
                    "verse": "A\u02c8 taxak li usilal li naxq\u02c8ue ke li Ka\u0331cua\u02c8 Jesucristo, chicua\u0331nk e\u0331riq\u02c8uin. Jo\u02c8can taxak."
                }
            }
        }
    }
}