{
    "version": "KEK",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Xcab Hu li Quixtz\u02c8i\u0331ba li San Pablo re laj Timoteo - Laj Pablo naxtakla xsahil xch\u02c8o\u0331l laj Timoteo - La\u0331in laj Pablo. La\u0331in x\u2011ap\u00f3stol li Jesucristo xban nak jo\u02c8can quiraj li Dios. Taklanbilin chixyebal resil li ac\u02c8 yu\u02c8am li yechi\u02c8inbil ke xban li Dios, li yu\u02c8am li naxq\u02c8ue ke li Jesucristo."
                },
                "2": {
                    "verse_nr": "2",
                    "verse": "Yo\u0331quin chixtz\u02c8i\u0331banquil li hu a\u02c8in a\u0331cuiq\u02c8uin, at Timoteo. Raro\u0331cat inban ut chanchanat tz\u02c8akal cualal chicuu nak cuancat. Chicua\u0331nk taxak a\u0331cuiq\u02c8uin li usilal, li uxta\u0331n, ut li tuktu\u0331quilal, li nachal chak riq\u02c8uin li Dios li kaYucua\u02c8 ut riq\u02c8uin li Ka\u0331cua\u02c8 Jesucristo."
                },
                "3": {
                    "verse_nr": "3",
                    "verse": "Inc\u02c8a\u02c8 toxuta\u0331na\u0331k chixyebal resil li evangelio - Junelic ninbantioxi chiru li Dios nak nacatinjultica sa\u02c8 lin tij chi k\u02c8ek chi cutan. Ut ma\u0331c\u02c8a\u02c8 nach\u02c8i\u02c8ch\u02c8i\u02c8in cue sa\u02c8 li cua\u0331m nak ninc\u02c8anjelac chiru li Dios jo\u02c8 que\u02c8xba\u0331nu lin xe\u02c8to\u0331nil yucua\u02c8."
                },
                "4": {
                    "verse_nr": "4",
                    "verse": "Nacuaj raj rilbal cui\u02c8chic a\u0331cuu. Jultic cue chanru nak xatya\u0331bac xban xrahil a\u0331ch\u02c8o\u0331l ut nacuaj nak ta\u0331sahok\u02c8 cui\u02c8chic inch\u02c8o\u0331l nak tincuil a\u0331cuu."
                },
                "5": {
                    "verse_nr": "5",
                    "verse": "Nak nintijoc najultico\u02c8 cue nak chi anchal a\u0331ch\u02c8o\u0331l xatpa\u0331ban. Junxil la\u0331 na\u02c8chin lix Loida jo\u02c8 ajcui\u02c8 lix Eunice la\u0331 na\u02c8 que\u02c8pa\u0331ban chi anchaleb xch\u02c8o\u0331l ut ninnau nak jo\u02c8can ajcui\u02c8 nak xatpa\u0331ban la\u0331at."
                },
                "6": {
                    "verse_nr": "6",
                    "verse": "Jo\u02c8can nak ninjultica cha\u0331cuu nak chaq\u02c8uehak chi c\u02c8anjelac la\u0331 ma\u0331tan q\u02c8uebil a\u0331cue xban li Dios nak quinq\u02c8ue li cuuk\u02c8 sa\u02c8 a\u0331be\u0331n."
                },
                "7": {
                    "verse_nr": "7",
                    "verse": "Ma\u0331cua\u02c8 li xucuac li xkama\u0331tani chak riq\u02c8uin li Dios. Kacuanquil ban xkama\u0331tani riq\u02c8uin. Li Dios nocoxtenk\u02c8a chixrabaleb li kas ki\u0331tz\u02c8in ut a\u02c8an naq\u02c8uehoc ke li cha\u0331bil na\u02c8leb."
                },
                "8": {
                    "verse_nr": "8",
                    "verse": "Jo\u02c8can ut nak matxuta\u0331nac chixch\u02c8olobanquil resil li Ka\u0331cua\u02c8 Jesucristo chi moco tatxuta\u0331na\u0331k inban la\u0331in xban nak cuanquin chi pre\u0331xil xban xyebal resil li Ka\u0331cua\u02c8. Chaq\u02c8ue ban a\u0331cuib chi tz\u02c8ako\u0331nc riq\u02c8uin li raylal nac\u02c8ulman sa\u02c8 xc\u02c8aba\u02c8 li evangelio. Ut li Dios ta\u0331q\u02c8uehok a\u0331cuanquil chixcuybal."
                },
                "9": {
                    "verse_nr": "9",
                    "verse": "A\u02c8an quicoloc ke ut quixsic\u02c8 chak ku re nak toc\u02c8anjelak sa\u02c8 ti\u0331quilal. Ma\u0331cua\u02c8 xban kayehom kaba\u0331nuhom nak quixsic\u02c8 ku. Yal xban li rusilal ban, xban nak jo\u02c8can quiraj. Sa\u02c8 xc\u02c8aba\u02c8 li Jesucristo nak quiruxta\u0331na ku, xban nak ac jo\u02c8can chak sa\u02c8 xch\u02c8o\u0331l junxilaj nak toj ma\u0331ji\u02c8 quixyi\u0331b li ruchich\u02c8och\u02c8."
                },
                "10": {
                    "verse_nr": "10",
                    "verse": "Li usilal a\u02c8in quic\u02c8utbesi\u0331c chiku riq\u02c8uin lix c\u02c8ulunic sa\u02c8 ruchich\u02c8och\u02c8 li Ka\u0331cua\u02c8 Jesucristo laj Colol ke. Ut a\u02c8an qui\u2011isin re xcuanquil li ca\u0331mc ut quixc\u02c8ut chiku li ac\u02c8 yu\u02c8am li ma\u0331c\u02c8a\u02c8 roso\u02c8jic."
                },
                "11": {
                    "verse_nr": "11",
                    "verse": "Li Dios quixakaban cue chi c\u02c8anjelac chok\u02c8 ap\u00f3stol ut chok\u02c8 aj tzolol reheb li ma\u0331cua\u02c8eb aj jud\u00edo re nak tinye resil li colba\u2011ib reheb."
                },
                "12": {
                    "verse_nr": "12",
                    "verse": "Jo\u02c8can nak nincuy chixjunil li raylal ut inc\u02c8a\u02c8 ninxuta\u0331nac xban nak c\u02c8ojc\u02c8o inch\u02c8o\u0331l riq\u02c8uin li Ka\u0331cua\u02c8. A\u02c8an li ninpa\u0331b ut xink\u02c8axtesi cuib sa\u02c8 ruk\u02c8. Ninnau nak a\u02c8an ta\u0331tenk\u02c8a\u0331nk cue toja\u02c8 yal nak ta\u0331c\u02c8ulu\u0331nk cui\u02c8chic li Jesucristo."
                },
                "13": {
                    "verse_nr": "13",
                    "verse": "Chicua\u0331nk sa\u02c8 a\u0331ch\u02c8o\u0331l li tijleb li tz\u02c8akal ya\u0331l li xinc\u02c8ut cha\u0331cuu. Ut chicua\u0331nk la\u0331 pa\u0331ba\u0331l ut chatrahok xban nak rehat chic li Cristo."
                },
                "14": {
                    "verse_nr": "14",
                    "verse": "Riq\u02c8uin xcuanquil li Santil Musik\u02c8ej li cuan a\u0331cuiq\u02c8uin, chac\u02c8ulahak sa\u02c8 a\u0331ch\u02c8o\u0331l li xya\u0331lal li lok\u02c8laj colba\u2011ib k\u02c8axtesinbil a\u0331cue xban li Dios."
                },
                "15": {
                    "verse_nr": "15",
                    "verse": "La\u0331at nacanau nak chixjunileb laj pa\u0331banel li cuanqueb Asia xine\u02c8xcanab injunes. Sa\u02c8 xya\u0331nkeb a\u02c8an cuanqueb laj Figelo ut laj Herm\u00f3genes."
                },
                "16": {
                    "verse_nr": "16",
                    "verse": "Ca\u02c8aj chic laj Ones\u00edforo q\u02c8uila sut colinril sa\u02c8 tz\u02c8alam ut quixc\u02c8ojob inch\u02c8o\u0331l ut inc\u02c8a\u02c8 quixuta\u0331nac xban nak bac\u02c8bo\u0331quin chi cadena. A\u02c8 taxak li Ka\u0331cua\u02c8 Dios chi\u2011osobtesi\u0331nk re li jun cabal a\u02c8an."
                },
                "17": {
                    "verse_nr": "17",
                    "verse": "Nak quic\u02c8ulun arin Roma, laj Ones\u00edforo quinixsic\u02c8 chi anchal xch\u02c8o\u0331l toj retal quinixtau."
                },
                "18": {
                    "verse_nr": "18",
                    "verse": "La\u0331at nacanau chi tz\u02c8akal nak quixq\u02c8ue xch\u02c8o\u0331l chi tenk\u02c8a\u0331nc aran Efeso. A\u02c8 taxak li Ka\u0331cua\u02c8 Dios chi\u2011uxta\u0331na\u0331nk ru sa\u02c8 xk\u02c8ehil xc\u02c8ulunic li Ka\u0331cua\u02c8 Jesucristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tento xcuybal xnumsinquil li raylal sa\u02c8 xc\u02c8aba\u02c8 li Jesucristo - A\u02c8ut anakcuan, at Timoteo, cauhak a\u0331ch\u02c8o\u0331l riq\u02c8uin li usilal q\u02c8uebil ke xban nak reho chic li Cristo Jes\u00fas."
                },
                "2": {
                    "verse_nr": "2",
                    "verse": "Li xya\u0331lal li xinc\u02c8ut cha\u0331cuu chiruheb nabaleb li cristian, a\u02c8an ajcui\u02c8 chajultica chiruheb li cui\u0331nk li ti\u0331queb xch\u02c8o\u0331leb re nak eb a\u02c8an chic te\u02c8c\u02c8utuk re chiruheb jalaneb chic."
                },
                "3": {
                    "verse_nr": "3",
                    "verse": "Chattz\u02c8ako\u0331nk riq\u02c8uin li raylal li nakac\u02c8ul ut chacuyak xnumsinquil chixjunil li raylal jo\u02c8 jun xcha\u0331bil soldado li Jesucristo."
                },
                "4": {
                    "verse_nr": "4",
                    "verse": "Junak soldado inc\u02c8a\u02c8 naru naxsic\u02c8 jalan xc\u02c8anjel xban nak ac sic\u02c8bil ru chok\u02c8 soldado. Naxq\u02c8ue ban xch\u02c8o\u0331l chixba\u0331nunquil li nacuulac chiru li nataklan re."
                },
                "5": {
                    "verse_nr": "5",
                    "verse": "Ut jo\u02c8can ajcui\u02c8 li naxyal xk\u02c8e chi a\u0331linac, inc\u02c8a\u02c8 naxc\u02c8ul lix ma\u0331tan cui inc\u02c8a\u02c8 naxba\u0331nu chi tz\u02c8akal re ru."
                },
                "6": {
                    "verse_nr": "6",
                    "verse": "Laj c\u02c8alom li nac\u02c8anjelac chi cau tento nak a\u02c8an li xbe\u0331n li ta\u0331tz\u02c8ak ru li racui\u0331mk."
                },
                "7": {
                    "verse_nr": "7",
                    "verse": "C\u02c8oxlan chirix li oxib chi na\u02c8leb li xinye a\u0331cue ut a\u02c8 taxak li Ka\u0331cua\u02c8 Jesucristo chitenk\u02c8a\u0331nk a\u0331cue chixtaubal ru li xya\u0331lal."
                },
                "8": {
                    "verse_nr": "8",
                    "verse": "Chijulticok\u02c8 a\u0331cue nak li Jesucristo, a\u02c8an xcomoneb li ralal xc\u02c8ajol li rey David ut a\u02c8an li quicuacli cui\u02c8chic chi yo\u02c8yo sa\u02c8 xya\u0331nkeb li camenak. A\u02c8an a\u02c8in li resilal li evangelio li yo\u0331quin chixyebal la\u0331in."
                },
                "9": {
                    "verse_nr": "9",
                    "verse": "Sa\u02c8 xc\u02c8aba\u02c8 li evangelio yo\u0331quin chixc\u02c8ulbal li raylal a\u02c8in, ut bac\u02c8bo\u0331quin chi cadena. Chanchan na\u2011ux re junak k\u02c8axal nim xma\u0331c. Usta bac\u02c8bo\u0331quin, abanan li resil li evangelio ta\u0331yema\u0331nk yalak bar xban nak li ra\u0331tin li Dios inc\u02c8a\u02c8 naru xmukbal."
                },
                "10": {
                    "verse_nr": "10",
                    "verse": "Jo\u02c8can nak nincuy xnumsinquil chixjunil li raylal li ninc\u02c8ul sa\u02c8 xc\u02c8aba\u02c8eb li sic\u02c8bileb ru xban li Dios re nak eb a\u02c8an naru te\u02c8xtau li lok\u02c8laj colba\u2011ib li naxq\u02c8ue li Jesucristo ut te\u02c8xtau ajcui\u02c8 lix lok\u02c8al chi junelic."
                },
                "11": {
                    "verse_nr": "11",
                    "verse": "Li a\u0331tin a\u02c8in li oc cue xyebal a\u0331cue, a\u02c8an tz\u02c8akal ya\u0331l: Cui cocam kochben li Cristo, ta\u0331cua\u0331nk ajcui\u02c8 kayu\u02c8am kochben."
                },
                "12": {
                    "verse_nr": "12",
                    "verse": "Cui takacuy xnumsinquil li raylal, ta\u0331q\u02c8uehek\u02c8 ajcui\u02c8 kacuanquil xban li Dios kochben li Cristo. Ut cui la\u0331o nakatz\u02c8ekta\u0331na, a\u02c8an toxtz\u02c8ekta\u0331na ajcui\u02c8 la\u0331o."
                },
                "13": {
                    "verse_nr": "13",
                    "verse": "Cuan nak la\u0331o inc\u02c8a\u02c8 nakaba\u0331nu li c\u02c8a\u02c8ru nakaye, abanan li Dios ti\u0331c xch\u02c8o\u0331l ut junelic naxba\u0331nu li c\u02c8a\u02c8ru naxye. A\u02c8an inc\u02c8a\u02c8 nacuiban xch\u02c8o\u0331l."
                },
                "14": {
                    "verse_nr": "14",
                    "verse": "La\u0331atak jun cha\u0331bil aj c\u02c8anjel chiru li Dios chi ma\u0331c\u02c8a\u02c8 c\u02c8a\u02c8ru tatxuta\u0331na\u0331k cui\u02c8 - Chajultica li xya\u0331lal chiruheb laj pa\u0331banel. Sa\u02c8 xc\u02c8aba\u02c8 li Ka\u0331cua\u02c8 Dios chayehak reheb nak che\u02c8xcanabak xcuech\u02c8inquil ribeb chirix a\u0331tin xban nak a\u02c8an ma\u0331c\u02c8a\u02c8 na\u2011oc cui\u02c8. Ca\u02c8aj cui\u02c8 xpo\u02c8baleb xch\u02c8o\u0331l li neque\u02c8abin re naxba\u0331nu."
                },
                "15": {
                    "verse_nr": "15",
                    "verse": "Chaq\u02c8uehak a\u0331ch\u02c8o\u0331l chi c\u02c8anjelac chiru li Dios jo\u02c8 junak tz\u02c8akal aj c\u02c8anjel ma\u0331c\u02c8a\u02c8 c\u02c8a\u02c8ru ta\u0331xuta\u0331na\u0331k cui\u02c8. Chach\u02c8olobak chi tz\u02c8akal resil li colba\u2011ib chiruheb."
                },
                "16": {
                    "verse_nr": "16",
                    "verse": "Mat\u2011oquen riq\u02c8uin jo\u02c8 ma\u0331jo\u02c8il serak\u02c8, li ma\u0331c\u02c8a\u02c8 na\u2011oc cui\u02c8. Li neque\u02c8ba\u0331nun re chi jo\u02c8can k\u02c8axal cui\u02c8chic neque\u02c8xq\u02c8ue xch\u02c8o\u0331l chixba\u0331nunquil li ma\u0331usilal."
                },
                "17": {
                    "verse_nr": "17",
                    "verse": "Naniman ru li tijleb li neque\u02c8xc\u02c8ut. Chanchan nak naniman ru junak yajel jo\u02c8 li c\u00e1ncer xc\u02c8aba\u02c8. Jo\u02c8can que\u02c8xba\u0331nu laj Himeneo ut laj Fileto."
                },
                "18": {
                    "verse_nr": "18",
                    "verse": "Eb a\u02c8an que\u02c8xcanab xpa\u0331banquil li tz\u02c8akal ya\u0331l ut que\u02c8xpa\u0331b li tic\u02c8ti\u02c8. Neque\u02c8xye nak ac que\u02c8cuacli chi yo\u02c8yo eb li camenak, chanqueb. Ut riq\u02c8uin a\u02c8an cuan li yo\u0331queb chixpo\u02c8bal ruheb lix pa\u0331ba\u0331leb."
                },
                "19": {
                    "verse_nr": "19",
                    "verse": "Abanan li xya\u0331lal q\u02c8uebil ke xban li Dios inc\u02c8a\u02c8 naru najalman ru. Jo\u02c8ca\u02c8in tz\u02c8i\u0331banbil sa\u02c8 li Santil Hu: li Dios naxnau ruheb li ralal xc\u02c8ajol, ut chixjunileb li te\u02c8xc\u02c8aba\u02c8in xc\u02c8aba\u02c8 li Ka\u0331cua\u02c8, tento nak te\u02c8xcanab chi junaj cua li ma\u0331usilal."
                },
                "20": {
                    "verse_nr": "20",
                    "verse": "Sa\u02c8 junak xnimal ru cab cuan li sec\u02c8 yi\u0331banbil riq\u02c8uin oro ut plata. Ut cuan li ch\u02c8och\u02c8 sec\u02c8 ut cuan ajcui\u02c8 li sec\u02c8 yi\u0331banbil riq\u02c8uin che\u02c8. Cuan li cha\u0331bil xc\u02c8anjel ut cuan li yalak c\u02c8a\u02c8ru nac\u02c8anjelac cui\u02c8."
                },
                "21": {
                    "verse_nr": "21",
                    "verse": "Cui junak aj pa\u0331banel naraj ta\u0331q\u02c8uehek\u02c8 re jun lix cha\u0331bil c\u02c8anjel xban li Dios, tento nak li jun a\u02c8an tixcanab chi junaj cua chixjunil li ma\u0331usilal. Cui tixba\u0331nu chi jo\u02c8can, li jun a\u02c8an k\u02c8axtesinbilak chic chi c\u02c8anjelac chiru li Ka\u0331cua\u02c8 ut cauresinbilak chic chixba\u0331nunquil li cha\u0331bil c\u02c8anjel."
                },
                "22": {
                    "verse_nr": "22",
                    "verse": "Jo\u02c8can utan chatz\u02c8ekta\u0331na chi junaj cua li inc\u02c8a\u02c8 us li neque\u02c8xrahi ru li toj sa\u0331jeb. Ut q\u02c8ue a\u0331ch\u02c8o\u0331l chicua\u0331nk sa\u02c8 ti\u0331quilal ut chatpa\u0331ba\u0331nk chi tz\u02c8akal. Charahakeb la\u0331 cuas a\u0331cui\u0331tz\u02c8in ut chatcua\u0331nk sa\u02c8 usilal riq\u02c8uineb chixjunileb. La\u0331akat jun sa\u02c8 xya\u0331nkeb li ti\u0331queb xch\u02c8o\u0331l li neque\u02c8tijoc chiru li Dios."
                },
                "23": {
                    "verse_nr": "23",
                    "verse": "Ma\u0331cua\u02c8akat jun sa\u02c8 xya\u0331nkeb li neque\u02c8xcuech\u02c8i rib chirix to\u0331ntil a\u0331tin li ma\u0331c\u02c8a\u02c8 aj e. La\u0331at ac nacanau nak li cuech\u02c8i\u0331nc ib junes ra xi\u0331c\u02c8 naxq\u02c8ue."
                },
                "24": {
                    "verse_nr": "24",
                    "verse": "Junak aj c\u02c8anjel chiru li Ka\u0331cua\u02c8 ma\u0331cua\u02c8ak aj sic\u02c8ol ra xi\u0331c\u02c8. Tu\u0331lanak ban riq\u02c8uineb chixjunileb. Cua\u0331nk xna\u02c8leb re xc\u02c8utbal li xya\u0331lal chiruheb li ras ri\u0331tz\u02c8in ut nimak xcuyum."
                },
                "25": {
                    "verse_nr": "25",
                    "verse": "Ut sa\u02c8 tu\u0331lanil chixch\u02c8olobak xya\u0331lal reheb li neque\u02c8cuech\u02c8in rix li xya\u0331lal. Ma\u0331re chan nak li Dios ta\u0331tenk\u02c8a\u0331nk reheb chixyot\u02c8bal xch\u02c8o\u0331leb, chixjalbal xc\u02c8a\u02c8uxeb re te\u02c8xnau ru li ya\u0331l."
                },
                "26": {
                    "verse_nr": "26",
                    "verse": "Ut te\u02c8risi rib sa\u02c8 ruk\u02c8 laj tza li yo\u0331 chi a\u0331le\u0331nc reheb re nak inc\u02c8a\u02c8 chic te\u02c8xba\u0331nu li c\u02c8a\u02c8ru naraj a\u02c8an. Ut te\u02c8suk\u02c8i\u0331k taxak sa\u02c8 li tz\u02c8akal xya\u0331lal."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ta\u0331numta\u0331k li ma\u0331usilal sa\u02c8 ruchich\u02c8och\u02c8 sa\u02c8 roso\u02c8jiqueb li cutan - Nacuaj ajcui\u02c8 nak ta\u0331nau nak k\u02c8axal xiu xiu li cutan te\u02c8cha\u0331lk chiku nak ta\u0331nach\u02c8ok chak roso\u02c8jiqueb li cutan."
                },
                "2": {
                    "verse_nr": "2",
                    "verse": "Eb li cristian junes reheb te\u02c8raj. Te\u02c8xrahi ru li tumin. Te\u02c8xnimobresi xcuanquil xjuneseb rib. Te\u02c8xk\u02c8etk\u02c8eti ribeb. Te\u02c8hobok ut te\u02c8xk\u02c8et ra\u0331tin xna\u02c8 xyucua\u02c8. Inc\u02c8a\u02c8 te\u02c8tioxi\u0331nk ut inc\u02c8a\u02c8 te\u02c8xq\u02c8ue xcuanquil xpa\u0331banquil li Dios."
                },
                "3": {
                    "verse_nr": "3",
                    "verse": "Ma\u0331c\u02c8a\u02c8ak rahoc riq\u02c8uineb. Ma\u0331c\u02c8a\u02c8ak usilal riq\u02c8uineb. Telaje\u02c8xyo\u02c8ob a\u0331tin chi ribileb rib. Aj k\u02c8abanelakeb. Inc\u02c8a\u02c8 te\u02c8xcuy rib. Josk\u02c8akeb ut xic\u02c8 te\u02c8ril li cha\u0331bilal."
                },
                "4": {
                    "verse_nr": "4",
                    "verse": "Te\u02c8xk\u02c8axtesi li ras ri\u0331tz\u02c8in sa\u02c8 ruk\u02c8eb li xic\u02c8 neque\u02c8iloc reheb. Cauhakeb rib chixba\u0331nunquil li inc\u02c8a\u02c8 us. Ta\u0331numta\u0331k lix k\u02c8etk\u02c8etileb. Inc\u02c8a\u02c8 te\u02c8xra li Dios. A\u02c8 ban chic lix saylal li ruchich\u02c8och\u02c8, a\u02c8an chic li te\u02c8xra."
                },
                "5": {
                    "verse_nr": "5",
                    "verse": "Te\u02c8xye rib nak aj pa\u0331baneleb, abanan inc\u02c8a\u02c8 te\u02c8xq\u02c8ue xcuanquil li pa\u0331ba\u0331l. At Timoteo, ma\u0331junaji a\u0331cuib riq\u02c8uineb a\u02c8an."
                },
                "6": {
                    "verse_nr": "6",
                    "verse": "Sa\u02c8 xya\u0331nkeb a\u02c8an cuanqueb li cui\u0331nk li neque\u02c8xsic\u02c8 chanru te\u02c8oc sa\u02c8 eb li cab chi balak\u02c8i\u0331nc ut neque\u02c8xc\u02c8ut lix tijleb chiruheb li ixk li ma\u0331c\u02c8a\u02c8eb xna\u02c8leb, li neque\u02c8rec\u02c8a nak aj ma\u0331queb, ut junes li c\u02c8a\u02c8ak re ru neque\u02c8xrahi ru, a\u02c8an li neque\u02c8xba\u0331nu."
                },
                "7": {
                    "verse_nr": "7",
                    "verse": "Ut eb li ixk a\u02c8in junelic yo\u0331queb chixtzolbal li c\u02c8a\u02c8ak re ru chi tijleb, abanan inc\u02c8a\u02c8 neque\u02c8xtau ru li xya\u0331lal."
                },
                "8": {
                    "verse_nr": "8",
                    "verse": "Eb a cui\u0331nk a\u02c8an yo\u0331queb chixba\u0331nunquil jo\u02c8 que\u02c8xba\u0331nu laj Janes ut laj Jambres nak que\u02c8xcuech\u02c8i rix laj Mois\u00e9s. Neque\u02c8xtz\u02c8ekta\u0331na li ya\u0331l. Inc\u02c8a\u02c8 useb lix na\u02c8lebeb ut ma\u0331c\u02c8a\u02c8 neque\u02c8oc cui\u02c8 xban nak tz\u02c8ekta\u0331nanbil li pa\u0331ba\u0331l xbaneb."
                },
                "9": {
                    "verse_nr": "9",
                    "verse": "Aban inc\u02c8a\u02c8 ajcui\u02c8 us ta\u0331e\u0331lk chiruheb xban nak ch\u02c8olch\u02c8o\u0331k chiruheb chixjunileb nak xmajelil xna\u02c8lebeb te\u02c8xba\u0331nu cui\u02c8, jo\u02c8 que\u02c8xc\u02c8ul laj Janes ut laj Jambres nak que\u02c8xcuech\u02c8i rix laj Mois\u00e9s."
                },
                "10": {
                    "verse_nr": "10",
                    "verse": "Laj Pablo naxq\u02c8ue xna\u02c8leb laj Timoteo - Abanan la\u0331at, Timoteo, ac nacanau li tijleb ninch\u02c8olob xya\u0331lal. Xaq\u02c8ue retal chanru nincuan ut li c\u02c8a\u02c8ru ninc\u02c8oxla xba\u0331nunquil. Xaq\u02c8ue retal lin pa\u0331ba\u0331l ut chanru nak nincuyuc ut chanru ninrahoc. Ut xaq\u02c8ue ajcui\u02c8 retal chanru xcacuilal lin ch\u02c8o\u0331l."
                },
                "11": {
                    "verse_nr": "11",
                    "verse": "Ac xaq\u02c8ue retal chanru nak xincuy xnumsinquil li ra xi\u0331c\u02c8 ut li raylal li xinc\u02c8ul xban xyebal resil li evangelio aran sa\u02c8 eb li tenamit Antioqu\u00eda, Iconio ut Listra. Chixjunil li raylal quilajincuy xnumsinquil ut li Ka\u0331cua\u02c8 xcoloc cue chiruheb chixjunil li raylal a\u02c8an."
                },
                "12": {
                    "verse_nr": "12",
                    "verse": "Ut ya\u0331l ajcui\u02c8 nak te\u02c8rahobtesi\u0331k li jo\u02c8 q\u02c8uialeb li te\u02c8raj cua\u0331nc sa\u02c8 ti\u0331quilal sa\u02c8 xc\u02c8aba\u02c8 li Jesucristo."
                },
                "13": {
                    "verse_nr": "13",
                    "verse": "Ut ta\u0331numta\u0331k lix ma\u0331usilaleb laj balak\u02c8 li inc\u02c8a\u02c8 useb xna\u02c8leb. Yo\u0331keb chi balak\u02c8i\u0331nc ut yo\u0331k ajcui\u02c8 xbalak\u02c8inquileb a\u02c8an."
                },
                "14": {
                    "verse_nr": "14",
                    "verse": "A\u02c8ut la\u0331at, Timoteo, junelic taxak cauhak a\u0331ch\u02c8o\u0331l chixpa\u0331banquil li xya\u0331lal li xatzol cui\u02c8 chak a\u0331cuib. Ac nacanau nak tz\u02c8akal ya\u0331l ut nacanau aniheb li xatzol cui\u02c8 chak a\u0331cuib."
                },
                "15": {
                    "verse_nr": "15",
                    "verse": "Chalen chak toj sa\u02c8 a\u0331ca\u02c8ch\u02c8inal ac nacanau xsa\u02c8 li Santil Hu. Nacanau nak a\u02c8an li nac\u02c8utuc li xya\u0331lal chiku nak li colba\u2011ib natauman riq\u02c8uin xpa\u0331banquil li Jesucristo."
                },
                "16": {
                    "verse_nr": "16",
                    "verse": "Chixjunil li tz\u02c8i\u0331banbil sa\u02c8 li Santil Hu, a\u02c8an musik\u02c8anbil xban li Dios ut nac\u02c8anjelac re xc\u02c8utbal chiku li xya\u0331lal. Nac\u02c8anjelac re kak\u02c8usbal ut re xq\u02c8uebal kana\u02c8leb ut naxc\u02c8ut chiku chanru nak tocua\u0331nk sa\u02c8 ti\u0331quilal."
                },
                "17": {
                    "verse_nr": "17",
                    "verse": "Li Santil Hu naxc\u02c8ut chiru li nac\u02c8anjelac chiru li Dios chanru nak ta\u0331cua\u0331nk chi tz\u02c8akal re ru lix yu\u02c8am ut naxtenk\u02c8a a\u02c8an re nak cauresinbilak chi tz\u02c8akal re xba\u0331nunquil chixjunil li cha\u0331bil c\u02c8anjel."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Nintz\u02c8a\u0331ma cha\u0331cuu sa\u02c8 xc\u02c8aba\u02c8 li Dios nak ta\u0331ch\u02c8olob li xya\u0331lal. Ut nintz\u02c8a\u0331ma ajcui\u02c8 sa\u02c8 xc\u02c8aba\u02c8 li Ka\u0331cua\u02c8 Jesucristo, li ta\u0331rakok a\u0331tin sa\u02c8 xbe\u0331neb li yo\u02c8yo\u0331queb ut li camenakeb nak ta\u0331cha\u0331lk cui\u02c8chic riq\u02c8uin lix nimal xcuanquil."
                },
                "2": {
                    "verse_nr": "2",
                    "verse": "La\u0331in nintz\u02c8a\u0331ma cha\u0331cuu nak ta\u0331ch\u02c8olob xya\u0331lal li ra\u0331tin li Dios. Chayal a\u0331k\u02c8e chixba\u0331nunquil chi junelic usta naxq\u02c8ue rib cha\u0331cuu usta inc\u02c8a\u02c8. Chatijeb ut chak\u02c8useb. Chaq\u02c8ue xcacuilal xch\u02c8o\u0331leb ut chicua\u0331nk a\u0331cuyum ut inc\u02c8a\u02c8 ta\u0331canab xc\u02c8utbal li xya\u0331lal chiruheb."
                },
                "3": {
                    "verse_nr": "3",
                    "verse": "Tento nak ta\u0331c\u02c8ut li xya\u0331lal chiruheb xban nak ta\u0331cuulak xk\u02c8ehil nak inc\u02c8a\u02c8 chic te\u02c8raj rabinquil li tijleb tz\u02c8akal ya\u0331l. A\u02c8 chic li jun tu\u0331beb chi aj tzolonel, a\u02c8an chic li te\u02c8xta\u0331ke re nak ta\u0331yehek\u02c8 reheb c\u02c8a\u02c8ru li te\u02c8raj rabinquil ut a\u02c8an chic li te\u02c8xq\u02c8ue xch\u02c8o\u0331l chirabinquil."
                },
                "4": {
                    "verse_nr": "4",
                    "verse": "Inc\u02c8a\u02c8 chic te\u02c8raj rabinquil lix ya\u0331lal. A\u02c8 chic li serak\u02c8 li ma\u0331c\u02c8a\u02c8 na\u2011oc cui\u02c8, a\u02c8an chic li te\u02c8raj rabinquil."
                },
                "5": {
                    "verse_nr": "5",
                    "verse": "A\u02c8ut la\u0331at, Timoteo, chaq\u02c8uehak retal chi us li c\u02c8a\u02c8ru ta\u0331ba\u0331nu. Chacuyak xnumsinquil li raylal ut chajultica\u0331k resil li santil evangelio ut chaba\u0331nuhak la\u0331 c\u02c8anjel chi tz\u02c8akal."
                },
                "6": {
                    "verse_nr": "6",
                    "verse": "Ut la\u0331in, sa\u02c8 xc\u02c8aba\u02c8 li Ka\u0331cua\u02c8 ta\u0331osok\u02c8 lin yu\u02c8am jo\u02c8 jun li mayej chiru. Yo\u0331 chi cuulac xk\u02c8ehil nak tincamsi\u0331k."
                },
                "7": {
                    "verse_nr": "7",
                    "verse": "Xinyal ink\u02c8e chixba\u0331nunquil li cha\u0331bil c\u02c8anjel. Xinq\u02c8ue inch\u02c8o\u0331l chixba\u0331nunquil chi tz\u02c8akal li tenebanbil sa\u02c8 inbe\u0331n xba\u0331nunquil ut chi anchal inch\u02c8o\u0331l xinpa\u0331ban."
                },
                "8": {
                    "verse_nr": "8",
                    "verse": "Anakcuan ca\u02c8aj chic lin ma\u0331tan nacuoybeni li naq\u02c8uehe\u02c8 reheb li ti\u0331queb xch\u02c8o\u0331l. Li Ka\u0331cua\u02c8 li narakoc a\u0331tin sa\u02c8 ti\u0331quilal, a\u02c8an ta\u0331q\u02c8uehok cue sa\u02c8 li cutan nak tol\u2011e\u0331lk cui\u02c8chic. Ut moco ca\u02c8aj cui\u02c8 ta cue la\u0331in tixq\u02c8ue. Tixq\u02c8ue aj ban cui\u02c8 reheb chixjunileb li yo\u0331keb chi oybeni\u0331nc re lix c\u02c8ulunic chi anchaleb xch\u02c8o\u0331l."
                },
                "9": {
                    "verse_nr": "9",
                    "verse": "Laj Pablo naxye re laj Timoteo c\u02c8a\u02c8ru tixba\u0331nu - Cha\u0331lkat chicuilbal chi junpa\u0331t."
                },
                "10": {
                    "verse_nr": "10",
                    "verse": "Cuanquin injunes arin. Laj Demas xinixcanab xban xrahinquil ru li c\u02c8a\u02c8ak re ru cuan sa\u02c8 ruchich\u02c8och\u02c8 ut xco\u0331 sa\u02c8 li tenamit Tesal\u00f3nica. Laj Crescente xco\u0331 Galacia chi c\u02c8anjelac ut laj Tito xco\u0331 sa\u02c8 li na\u02c8ajej Dalmacia."
                },
                "11": {
                    "verse_nr": "11",
                    "verse": "Chixjunileb li neque\u02c8tenk\u02c8an cue ma\u0331 aniheb chic. Ca\u02c8aj chic laj Lucas cuan cuiq\u02c8uin. Jo\u02c8can nak nintz\u02c8a\u0331ma cha\u0331cuu nak ta\u0331nume\u02c8bok chak laj Marcos ut ta\u0331c\u02c8am chak cha\u0331cuix nak tatcha\u0331lk. A\u02c8an tinixtenk\u02c8a chi cha\u0331bil sa\u02c8 li c\u02c8anjel."
                },
                "12": {
                    "verse_nr": "12",
                    "verse": "Ut laj T\u00edquico xintakla sa\u02c8 li tenamit Efeso."
                },
                "13": {
                    "verse_nr": "13",
                    "verse": "Nak tatcha\u0331lk, chac\u02c8amak chak cue li capa quincanab chak sa\u02c8 li tenamit Troas sa\u02c8 rochoch laj Carpo. Ut chac\u02c8amak ajcui\u02c8 chak li hu. Li k\u02c8axal nacuaj ru, a\u02c8an li tz\u02c8u\u0331m li tz\u02c8i\u0331banbil ru."
                },
                "14": {
                    "verse_nr": "14",
                    "verse": "Laj Alejandro, laj tenol ch\u02c8i\u0331ch\u02c8, nabal chi raylal xba\u0331nu cue. Li Ka\u0331cua\u02c8, a\u02c8an li ta\u0331k\u02c8ajca\u0331mu\u0331nk re riq\u02c8uin li c\u02c8a\u02c8ru naxba\u0331nu."
                },
                "15": {
                    "verse_nr": "15",
                    "verse": "Chacolak ajcui\u02c8 a\u0331cuib la\u0331at chiru a\u02c8an xban nak k\u02c8axal xi\u0331c\u02c8 narabi resil li colba\u2011ib li nakaye."
                },
                "16": {
                    "verse_nr": "16",
                    "verse": "Nak quinboke\u02c8 xbe\u0331n cua riq\u02c8uin laj rakol a\u0331tin, ma\u0331 ani quia\u0331tinac chicuix. Quine\u02c8xcanab injunes chixjunileb. Miq\u02c8uehe\u02c8 ta li ma\u0331c a\u02c8in sa\u02c8 xbe\u0331neb."
                },
                "17": {
                    "verse_nr": "17",
                    "verse": "Abanan li Ka\u0331cua\u02c8 quitenk\u02c8an cue ut quixq\u02c8ue xcacuilal inch\u02c8o\u0331l re xjulticanquil chi tz\u02c8akal resil li colba\u2011ib re nak chixjunileb li ma\u0331cua\u02c8eb aj jud\u00edo te\u02c8rabi resil li evangelio. Jo\u02c8can nak quincole\u02c8 sa\u02c8 ruk\u02c8 li cakcoj."
                },
                "18": {
                    "verse_nr": "18",
                    "verse": "Ut li Ka\u0331cua\u02c8 ta\u0331colok cue chiru li ma\u0331usilal neque\u02c8xc\u02c8oxla xba\u0331nunquil cue ut tinixc\u02c8am sa\u02c8 lix nimajcual cuanquilal aran sa\u02c8 choxa. A\u02c8an taxak chilok\u02c8onima\u0331nk chi junelic k\u02c8e cutan. Jo\u02c8can taxak."
                },
                "19": {
                    "verse_nr": "19",
                    "verse": "Laj Pablo naxtakla xsahil xch\u02c8o\u0331leb laj pa\u0331banel li cuanqueb Efeso - Chaq\u02c8ueheb xsahil xch\u02c8o\u0331leb lix Prisca ut laj Aquila jo\u02c8queb ajcui\u02c8 chixjunileb li cuanqueb sa\u02c8 rochoch laj Ones\u00edforo."
                },
                "20": {
                    "verse_nr": "20",
                    "verse": "Laj Erasto quicana chak aran Corinto. Ut laj Tr\u00f3fimo toj yaj nak quincanab sa\u02c8 li tenamit Mileto."
                },
                "21": {
                    "verse_nr": "21",
                    "verse": "K\u02c8axal us cui tatcha\u0331lk nak toj ma\u0331ji\u02c8 naticla li habalk\u02c8e. Xtakla xsahil a\u0331ch\u02c8o\u0331l laj Eubulo, jo\u02c8queb ajcui\u02c8 laj Pudente, laj Lino, lix Claudia ut chixjunileb li herma\u0331n li cuanqueb arin."
                },
                "22": {
                    "verse_nr": "22",
                    "verse": "A\u02c8 taxak li Ka\u0331cua\u02c8 chicua\u0331nk a\u0331cuiq\u02c8uin. Ut a\u02c8 taxak li rusilal li Dios chicua\u0331nk e\u0331riq\u02c8uin la\u0331ex che\u0331junilex. Jo\u02c8can taxak."
                }
            }
        }
    }
}