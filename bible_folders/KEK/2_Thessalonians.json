{
    "version": "KEK",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Xcab Hu li Quixtz\u02c8i\u0331ba li San Pablo reheb laj Tesal\u00f3nica - Xq\u02c8uebal xsahileb xch\u02c8o\u0331l - La\u0331in laj Pablo. Cuochben laj Silvano ut laj Timoteo nak yo\u0331co chixtz\u02c8i\u0331banquil li hu a\u02c8in e\u0331riq\u02c8uin la\u0331ex laj pa\u0331banel li cuanquex aran Tesal\u00f3nica. La\u0331ex rehex chic li Dios li kaYucua\u02c8 ut rehex chic li Ka\u0331cua\u02c8 Jesucristo."
                },
                "2": {
                    "verse_nr": "2",
                    "verse": "A\u02c8 taxak li usilal ut li tuktu\u0331quilal chicua\u0331nk e\u0331riq\u02c8uin, li naxq\u02c8ue li Dios li kaYucua\u02c8 ut li Ka\u0331cua\u02c8 Jesucristo."
                },
                "3": {
                    "verse_nr": "3",
                    "verse": "Li Ka\u0331cua\u02c8 Jesucristo ta\u0331cha\u0331lk chi rakoc a\u0331tin - Ex inherma\u0331n, inc\u02c8a\u02c8 nakacanab xbantioxinquil chiru li Dios sa\u02c8 e\u0331c\u02c8aba\u02c8 la\u0331ex. Tento takabantioxi chiru li Dios xban nak yo\u0331 chi cacuu\u0331c e\u0331ch\u02c8o\u0331l sa\u02c8 le\u0331 pa\u0331ba\u0331l ut k\u02c8axal cui\u02c8chic nequera e\u0331rib che\u0331ribil e\u0331rib."
                },
                "4": {
                    "verse_nr": "4",
                    "verse": "Jo\u02c8can nak k\u02c8axal sa sa\u02c8 kach\u02c8o\u0331l chixserak\u02c8inquil resil le\u0331 pa\u0331ba\u0331l reheb li neque\u02c8pa\u0331ban re li Dios yalak bar. Nakaye reheb chanru nak nequexpa\u0331ban chi anchal e\u0331ch\u02c8o\u0331l ut cau e\u0331ch\u02c8o\u0331l nak yo\u0331quex chixcuybal xnumsinquil li raylal ut li ra xi\u0331c\u02c8."
                },
                "5": {
                    "verse_nr": "5",
                    "verse": "Xban nak nequecuy xnumsinquil li raylal nac\u02c8utun nak li Dios yo\u0331 che\u0331tenk\u02c8anquil. Li Dios ta\u0331rakok a\u0331tin sa\u02c8 ti\u0331quilal. Tento nak te\u0331cuy li raylal re nak li Dios tixye nak e\u0331c\u02c8ulub oc sa\u02c8 lix nimajcual cuanquilal ut sa\u02c8 xc\u02c8aba\u02c8 ajcui\u02c8 a\u02c8an nak yo\u0331quex chixc\u02c8ulbal li raylal."
                },
                "6": {
                    "verse_nr": "6",
                    "verse": "K\u02c8axal ti\u0331c xch\u02c8o\u0331l li Dios. Jo\u02c8can nak tixq\u02c8ue raylal sa\u02c8 xbe\u0331neb li neque\u02c8rahobtesin e\u0331re."
                },
                "7": {
                    "verse_nr": "7",
                    "verse": "Abanan la\u0331ex li yo\u0331quex chixc\u02c8ulbal raylal, li Dios texq\u02c8ue chi hila\u0331nc kochben la\u0331o ut inc\u02c8a\u02c8 chic takac\u02c8ul raylal. A\u02c8in ta\u0331c\u02c8ulma\u0331nk nak li Ka\u0331cua\u02c8 Jesucristo tixc\u02c8utbesi chak rib nak ta\u0331cha\u0331lk toj sa\u02c8 choxa. Ta\u0331cha\u0331lk rochbenakeb chak lix \u00e1ngel li cuanqueb xcuanquil."
                },
                "8": {
                    "verse_nr": "8",
                    "verse": "Chanchan li rak\u02c8 xam nak ta\u0331cha\u0331lk li Ka\u0331cua\u02c8 Jesucristo riq\u02c8uin xnimal xlok\u02c8al chi rakoc a\u0331tin. Tixq\u02c8ueheb chixtojbal xma\u0331queb li ani inc\u02c8a\u02c8 neque\u02c8pa\u0331ban re li Dios jo\u02c8 ajcui\u02c8 li ani inc\u02c8a\u02c8 neque\u02c8raj rabinquil resilal li colba\u2011ib li naxq\u02c8ue li Ka\u0331cua\u02c8 Jesucristo."
                },
                "9": {
                    "verse_nr": "9",
                    "verse": "Lix tojbal rixeb lix ma\u0331c li tixq\u02c8ue, a\u02c8an li sachc chi junelic nak te\u02c8isi\u0331k chiru li Ka\u0331cua\u02c8 Jesucristo ut chiru lix nimal xlok\u02c8al ut lix cuanquilal."
                },
                "10": {
                    "verse_nr": "10",
                    "verse": "Chixjunil a\u02c8in ta\u0331c\u02c8ulma\u0331nk sa\u02c8 li cutan nak tol\u2011e\u0331lk cui\u02c8chic li Ka\u0331cua\u02c8 Jesucristo. Sa\u02c8 li cutan a\u02c8an li Jesucristo ta\u0331lok\u02c8oni\u0331k xbaneb chixjunileb li neque\u02c8pa\u0331ban re. La\u0331ex cuanquex sa\u02c8 xya\u0331nkeb a\u02c8an. Rehex chic li Cristo xban nak ac xepa\u0331b li xya\u0331lal li xkach\u02c8olob che\u0331ru."
                },
                "11": {
                    "verse_nr": "11",
                    "verse": "Jo\u02c8can nak junelic nocotijoc che\u0331rix ut nakatz\u02c8a\u0331ma chiru li Dios nak cha\u0331bilakex taxak re nak e\u0331c\u02c8ulubak cua\u0331nc chok\u02c8 ralal xc\u02c8ajol li Dios. Nakatz\u02c8a\u0331ma chiru nak riq\u02c8uin taxak xnimal xcuanquil, textenk\u02c8a chixba\u0331nunquil li us re nak tz\u02c8akalak re ru le\u0331 yehom e\u0331ba\u0331nuhom sa\u02c8 xc\u02c8aba\u02c8 le\u0331 pa\u0331ba\u0331l."
                },
                "12": {
                    "verse_nr": "12",
                    "verse": "Nocotijoc che\u0331rix re nak la\u0331ex junelic te\u0331nima xlok\u02c8al li Ka\u0331cua\u02c8 Jesucristo. Ut la\u0331ex tex\u2011oxlok\u02c8i\u0331k ajcui\u02c8 xban nak rehex chic li Cristo. A\u02c8 taxak li Dios ut li Ka\u0331cua\u02c8 Jesucristo riq\u02c8uin xnimal rusilal chitenk\u02c8a\u0331nk e\u0331re re nak jo\u02c8can taxak chi\u2011uxma\u0331nk."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ex inherma\u0331n, anakcuan tinch\u02c8olob xya\u0331lal che\u0331ru chirix lix c\u02c8ulunic li Ka\u0331cua\u02c8 Jesucristo ut lix ch\u02c8utubanquil kib riq\u02c8uin."
                },
                "2": {
                    "verse_nr": "2",
                    "verse": "Nintz\u02c8a\u0331ma che\u0331ru nak me\u0331q\u02c8ue e\u0331rib chi balak\u02c8i\u0331c xbaneb li te\u02c8yehok nak ac xcuulac xk\u02c8ehil lix c\u02c8ulunic li Ka\u0331cua\u02c8 Jesucristo. Ma\u0331re ta\u0331yehek\u02c8 e\u0331re xban junak li profeta, malaj xban junak cui\u0331nk ta\u0331a\u0331tinak e\u0331riq\u02c8uin, malaj xban junak ta\u0331tz\u02c8i\u0331bak e\u0331riq\u02c8uin ut tixye nak la\u0331o xkatz\u02c8i\u0331ba li hu a\u02c8an. Abanan me\u0331pa\u0331b li c\u02c8a\u02c8ru te\u02c8xye eb a\u02c8an xban nak moco ya\u0331l ta."
                },
                "3": {
                    "verse_nr": "3",
                    "verse": "Ma\u0331c\u02c8a\u02c8 ta c\u02c8a\u02c8ru chexbalak\u02c8i\u0331k cui\u02c8. Li Ka\u0331cua\u02c8 Jesucristo inc\u02c8a\u02c8 ta\u0331cha\u0331lk chi ma\u0331ji\u02c8ak natz\u02c8ekta\u0331na\u0331c li Dios xbaneb nabal chi tenamit. Ut ta\u0331cha\u0331lk ajcui\u02c8 li cui\u0331nk laj k\u02c8etol chak\u02c8rab. A\u02c8an li ta\u0331c\u02c8uluk re li sachc chi junaj cua."
                },
                "4": {
                    "verse_nr": "4",
                    "verse": "A\u02c8an tixq\u02c8ue xcuanquil xjunes rib ut xic\u02c8 ta\u0331ril yalak c\u02c8a\u02c8 chi diosil ut li c\u02c8a\u02c8ak re ru nalok\u02c8oniman sa\u02c8 ruchich\u02c8och\u02c8. Tixnimobresi rib sa\u02c8 xbe\u0331n chixjunil toj retal nak ta\u0331c\u02c8ojla\u0331k sa\u02c8 rochoch li Dios ut a\u02c8an chic tixq\u02c8ue rib chok\u02c8 dios."
                },
                "5": {
                    "verse_nr": "5",
                    "verse": "\u00bfMa inc\u02c8a\u02c8 jultic e\u0331re nak quinye chak e\u0331re chixjunil a\u02c8in nak toj cuanquin chak e\u0331riq\u02c8uin?"
                },
                "6": {
                    "verse_nr": "6",
                    "verse": "La\u0331ex ac nequenau c\u02c8a\u02c8ru li naramoc re nak toj ma\u0331ji\u02c8 nachal laj k\u02c8etol chak\u02c8rab. Abanan nak ta\u0331cuulak xk\u02c8ehil, ta\u0331c\u02c8ulu\u0331nk."
                },
                "7": {
                    "verse_nr": "7",
                    "verse": "Li ma\u0331usilal ac cuan sa\u02c8 ruchich\u02c8och\u02c8, abanan toj ma\u0331ji\u02c8 nanumta chi us. Ta\u0331cuulak xk\u02c8ehil nak li Dios inc\u02c8a\u02c8 chic tixram li ma\u0331usilal ut li ma\u0331usilal ta\u0331numta\u0331k arin sa\u02c8 ruchich\u02c8och\u02c8."
                },
                "8": {
                    "verse_nr": "8",
                    "verse": "Sa\u02c8 eb li cutan a\u02c8an ta\u0331c\u02c8utbesi\u0331k laj k\u02c8etol chak\u02c8rab. Tojo\u02c8nak li Ka\u0331cua\u02c8 Jesucristo ta\u0331c\u02c8ulu\u0331nk riq\u02c8uin xnimal xlok\u02c8al. Ta\u0331apusi\u0331k laj k\u02c8etol chak\u02c8rab xban li Ka\u0331cua\u02c8 ut aran ta\u0331osok\u02c8. Chi jo\u02c8can ta\u0331sachek\u02c8 chixjunil lix cuanquil sa\u02c8 xc\u02c8ulunic li Ka\u0331cua\u02c8 Jesucristo."
                },
                "9": {
                    "verse_nr": "9",
                    "verse": "Laj k\u02c8etol chak\u02c8rab ta\u0331cha\u0331lk riq\u02c8uin xcuanquil laj tza. Tixc\u02c8utbesi nak cuan xcuanquil chixba\u0331nunquil li milagros ut sachba ch\u02c8o\u0331lej re xbalak\u02c8inquil li cristian."
                },
                "10": {
                    "verse_nr": "10",
                    "verse": "Tixbalak\u02c8iheb li te\u02c8sachek\u02c8 xban nak que\u02c8xtz\u02c8ekta\u0331na li xya\u0331lal li quicoloc raj reheb."
                },
                "11": {
                    "verse_nr": "11",
                    "verse": "Jo\u02c8can nak li Dios tixq\u02c8ueheb chixpa\u0331banquil li moco ya\u0331l ta."
                },
                "12": {
                    "verse_nr": "12",
                    "verse": "Li Dios quixba\u0331nu chi jo\u02c8ca\u02c8in riq\u02c8uineb re nak te\u02c8xc\u02c8ul xtojbal xma\u0331queb chixjunileb li inc\u02c8a\u02c8 que\u02c8pa\u0331ban re li ya\u0331l. A\u02c8 ban chic li ma\u0331usilal quicuulac chiruheb xba\u0331nunquil."
                },
                "13": {
                    "verse_nr": "13",
                    "verse": "Li Dios quixsic\u02c8 ku re nak tocolek\u02c8 - Ex inherma\u0331n, tento nak la\u0331o tobantioxi\u0331nk chiru li Dios che\u0331rix la\u0331ex. Raro\u0331quex xban li Ka\u0331cua\u02c8 Jesucristo. Li Dios quisic\u02c8oc chak e\u0331ru chalen chak sa\u02c8 xticlajic re nak texcolek\u02c8 xban nak santobresinbilex chic xban li Santil Musik\u02c8ej ut xban nak nequepa\u0331b li ya\u0331l."
                },
                "14": {
                    "verse_nr": "14",
                    "verse": "A\u02c8an aj e nak li Dios quixsic\u02c8 e\u0331ru re nak te\u0331pa\u0331b li evangelio li xkach\u02c8olob che\u0331ru re nak textz\u02c8ako\u0331nk riq\u02c8uin lix nimal xlok\u02c8al li Ka\u0331cua\u02c8 Jesucristo."
                },
                "15": {
                    "verse_nr": "15",
                    "verse": "Jo\u02c8can ut ex herma\u0331n, cauhak taxak e\u0331ch\u02c8o\u0331l sa\u02c8 le\u0331 pa\u0331ba\u0331l. Me\u0331canab xpa\u0331banquil le\u0331 tijbal li xkach\u02c8olob che\u0331ru nak xoa\u0331tinac e\u0331riq\u02c8uin. Chi moco te\u0331canab xpa\u0331banquil li c\u02c8a\u02c8ru xkatakla xyebal e\u0331re sa\u02c8 li hu li xkatakla e\u0331riq\u02c8uin."
                },
                "16": {
                    "verse_nr": "16",
                    "verse": "Li Ka\u0331cua\u02c8 Jesucristo ut li Dios li kaYucua\u02c8, li narahoc ke, xban xnimal rusilal naxc\u02c8ojob kach\u02c8o\u0331l chi junelic ut naxq\u02c8ue xcacuilal kach\u02c8o\u0331l chi oybeni\u0331nc."
                },
                "17": {
                    "verse_nr": "17",
                    "verse": "A\u02c8an ta ajcui\u02c8 chic\u02c8ojoba\u0331nk e\u0331ch\u02c8o\u0331l ut chiq\u02c8uehok e\u0331cacuilal re xyebal ut re xba\u0331nunquil li c\u02c8a\u02c8ru us."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Laj Pablo naxtz\u02c8a\u0331ma chiruheb nak te\u02c8tijok chirix - Ut anakcuan ex inherma\u0331n, cuan cui\u02c8chic c\u02c8a\u02c8ru nacuaj xtz\u02c8a\u0331manquil che\u0331ru. Nintz\u02c8a\u0331ma che\u0331ru nak textijok chikix re nak ta\u0331yema\u0331nk li ra\u0331tin li Ka\u0331cua\u02c8 Jesucristo yalak bar ut che\u02c8xq\u02c8ue xlok\u02c8al ut che\u02c8pa\u0331ba\u0331nk taxak jo\u02c8 nak quexpa\u0331ban la\u0331ex."
                },
                "2": {
                    "verse_nr": "2",
                    "verse": "Chextijok ajcui\u02c8 chikix re nak li Dios ta\u0331colok ke chiruheb li cui\u0331nk li inc\u02c8a\u02c8 useb xna\u02c8lebeb ut neque\u02c8ba\u0331nun re li ma\u0331usilal xban nak moco chixjunileb ta neque\u02c8pa\u0331ban re li Dios."
                },
                "3": {
                    "verse_nr": "3",
                    "verse": "A\u02c8ut li Ka\u0331cua\u02c8 Jesucristo, a\u02c8an ti\u0331c xch\u02c8o\u0331l ut junelic naxba\u0331nu li c\u02c8a\u02c8ru naxye. A\u02c8an ta\u0331q\u02c8uehok xcacuil e\u0331ch\u02c8o\u0331l ut a\u02c8an ajcui\u02c8 ta\u0331colok e\u0331re chiru laj tza."
                },
                "4": {
                    "verse_nr": "4",
                    "verse": "Ut c\u02c8ojc\u02c8o kach\u02c8o\u0331l sa\u02c8 e\u0331be\u0331n la\u0331ex sa\u02c8 xc\u02c8aba\u02c8 li Ka\u0331cua\u02c8 Jesucristo nak yo\u0331quex chixba\u0331nunquil li xkajultica che\u0331ru ut nakanau nak te\u0331ba\u0331nu li bar cuan takaye e\u0331re."
                },
                "5": {
                    "verse_nr": "5",
                    "verse": "A\u02c8 taxak li Ka\u0331cua\u02c8 Jesucristo chitenk\u02c8a\u0331nk e\u0331re chixnaubal nak raro\u0331quex xban li Dios ut chicua\u0331nk taxak e\u0331riq\u02c8uin li cuyuc li naxq\u02c8ue li Cristo."
                },
                "6": {
                    "verse_nr": "6",
                    "verse": "Tento nak totrabajik re nak cua\u0331nk c\u02c8a\u02c8ru ke - Ut nakajultica che\u0331ru ex herma\u0331n, sa\u02c8 xc\u02c8aba\u02c8 li Jesucristo nak cherisi e\u0331rib riq\u02c8uineb li herma\u0331n li yal subuc cutan neque\u02c8xba\u0331nu ut inc\u02c8a\u02c8 neque\u02c8xpa\u0331b le\u0331 tijbal q\u02c8uebil e\u0331re kaban."
                },
                "7": {
                    "verse_nr": "7",
                    "verse": "La\u0331ex ac nequenau ajcui\u02c8 chanru xkaba\u0331nu nak xocuan e\u0331riq\u02c8uin. Cheba\u0331nu jo\u02c8 xkaba\u0331nu la\u0331o. Inc\u02c8a\u02c8 xosubuc cutan nak xocuan e\u0331riq\u02c8uin."
                },
                "8": {
                    "verse_nr": "8",
                    "verse": "Inc\u02c8a\u02c8 xocua\u02c8ac yal chi ma\u0331tan. Inc\u02c8a\u02c8 xkac\u02c8ul katenk\u02c8anquil nak xocuan sa\u02c8 e\u0331ya\u0331nk. Xkatacuasi ban kib chi c\u02c8anjelac chi k\u02c8ek chi cutan re nak ta\u0331cua\u0331nk c\u02c8a\u02c8ru ke re xnumsinquil li cutan junju\u0331nk ut ma\u0331 ani xkach\u02c8i\u02c8ch\u02c8i\u02c8i sa\u02c8 e\u0331ya\u0331nk."
                },
                "9": {
                    "verse_nr": "9",
                    "verse": "Moco xban ta nak ma\u0331cua\u02c8 ta kac\u02c8ulub xc\u02c8ulbal katenk\u02c8anquil nak xkaba\u0331nu a\u02c8an. Xkaba\u0331nu chi jo\u02c8can yal re nak te\u0331tzol e\u0331rib kiq\u02c8uin."
                },
                "10": {
                    "verse_nr": "10",
                    "verse": "Ut nak toj cuanco chak e\u0331riq\u02c8uin, xkajultica li xya\u0331lal a\u02c8in che\u0331ru: li ani inc\u02c8a\u02c8 naraj trabajic, inc\u02c8a\u02c8 ta\u0331q\u02c8uehek\u02c8 xcua."
                },
                "11": {
                    "verse_nr": "11",
                    "verse": "Nakaye a\u02c8in e\u0331re xban nak xkabi resil nak cuan junju\u0331nk sa\u02c8 e\u0331ya\u0331nk yal subuc cutan yo\u0331queb. Junes moloc a\u0331tin neque\u02c8xba\u0331nu ut inc\u02c8a\u02c8 neque\u02c8raj trabajic."
                },
                "12": {
                    "verse_nr": "12",
                    "verse": "Sa\u02c8 xc\u02c8aba\u02c8 li Ka\u0331cua\u02c8 Jesucristo, ninye reheb li inc\u02c8a\u02c8 neque\u02c8raj trabajic nak tento te\u02c8trabajik sa\u02c8 xya\u0331lal re nak ta\u0331cua\u0331nk c\u02c8a\u02c8ru reheb re xnumsinquil li cutan junju\u0331nk."
                },
                "13": {
                    "verse_nr": "13",
                    "verse": "Ut la\u0331ex, ex herma\u0331n, inc\u02c8a\u02c8 taxak textitz\u02c8k chixba\u0331nunquil li us."
                },
                "14": {
                    "verse_nr": "14",
                    "verse": "Cui ut cuan junak sa\u02c8 e\u0331ya\u0331nk inc\u02c8a\u02c8 naraj xpa\u0331banquil li a\u0331tin a\u02c8in li xkatz\u02c8i\u0331ba e\u0331re sa\u02c8 li hu a\u02c8in, cheq\u02c8uehak retal a\u02c8an. Ut me\u0331rochbeni e\u0331rib riq\u02c8uin re nak ta\u0331xuta\u0331na\u0331k."
                },
                "15": {
                    "verse_nr": "15",
                    "verse": "Abanan inc\u02c8a\u02c8 xi\u0331c\u02c8 te\u0331ril. Cheq\u02c8uehak ban xna\u02c8leb jo\u02c8 nak naq\u02c8uehe\u02c8 xna\u02c8leb junak li i\u0331tz\u02c8inbej."
                },
                "16": {
                    "verse_nr": "16",
                    "verse": "Laj Pablo naxchak\u02c8rabiheb - A\u02c8 taxak li Ka\u0331cua\u02c8 Jesucristo li naq\u02c8uehoc tuktu\u0331quil usilal, chiq\u02c8uehok e\u0331re li tuktu\u0331quilal chi junelic riq\u02c8uin yalak c\u02c8a\u02c8ru nequec\u02c8ul. A\u02c8 taxak li Ka\u0331cua\u02c8 Jesucristo chicua\u0331nk e\u0331riq\u02c8uin che\u0331junilex."
                },
                "17": {
                    "verse_nr": "17",
                    "verse": "La\u0331in laj Pablo. Riq\u02c8uin cuuk\u02c8 yo\u0331quin chixtz\u02c8i\u0331banquil lin c\u02c8aba\u02c8 jo\u02c8 c\u02c8aynakin chixba\u0331nunquil rajlal nak nintz\u02c8i\u0331ba li hu. A\u02c8an retalil nak la\u0331in xintaklan re li hu a\u02c8in. Ut yo\u0331quin chixtaklanquil xsahil e\u0331ch\u02c8o\u0331l."
                },
                "18": {
                    "verse_nr": "18",
                    "verse": "A\u02c8 taxak li usilal li naxq\u02c8ue li Ka\u0331cua\u02c8 Jesucristo chicua\u0331nk e\u0331riq\u02c8uin che\u0331junilex. Jo\u02c8can taxak."
                }
            }
        }
    }
}