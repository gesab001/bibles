{
    "version": "KEK",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Xcab Hu li Quixtz\u02c8i\u0331ba li San Pedro - Xq\u02c8uebal xsahil xch\u02c8o\u0331leb - La\u0331in laj Sim\u00f3n Pedro. La\u0331in x\u2011ap\u00f3stol li Jesucristo ut ninc\u02c8anjelac chiru. Nintz\u02c8i\u0331ba li hu a\u02c8in e\u0331riq\u02c8uin, la\u0331ex aj pa\u0331banel. Ac xetau lix chak\u02c8al ru li pa\u0331ba\u0331l jo\u02c8 li kapa\u0331ba\u0331l la\u0331o. Li pa\u0331ba\u0331l a\u02c8in natauman riq\u02c8uin li Ka\u0331cua\u02c8 Jesucristo laj Colol ke, li ti\u0331c xch\u02c8o\u0331l."
                },
                "2": {
                    "verse_nr": "2",
                    "verse": "Xban nak nequenau chic li xya\u0331lal chirix li Dios ut chirix li Ka\u0331cua\u02c8 Jesucristo, ta\u0331cua\u0331nk taxak chi nabal li tuktu\u0331quilal e\u0331riq\u02c8uin ut chi cua\u0331nk taxak li rusilal li Dios sa\u02c8 le\u0331 ch\u02c8o\u0331l."
                },
                "3": {
                    "verse_nr": "3",
                    "verse": "Chextz\u02c8ako\u0331nk riq\u02c8uin lix santilal li Dios - Chixjunil li c\u02c8a\u02c8ru nac\u02c8anjelac ke sa\u02c8 li kayu\u02c8am ut sa\u02c8 li kapa\u0331ba\u0331l q\u02c8uebil ke xban xnimal xcuanquil li Cristo. Sa\u02c8 xc\u02c8aba\u02c8 lix cuanquil xkanau ru li Dios li quibokoc ke chi tz\u02c8ako\u0331nc riq\u02c8uin lix nimal xlok\u02c8al ut xcuanquilal."
                },
                "4": {
                    "verse_nr": "4",
                    "verse": "Sa\u02c8 xc\u02c8aba\u02c8 lix nimal xlok\u02c8al ut xcuanquilal li Dios quixyechi\u02c8i kama\u0331tan k\u02c8axal lok\u02c8 ut nim xcuanquil. Li Dios quixyechi\u02c8i ke lix cuanquilal re toe\u0331lk sa\u02c8 li ma\u0331usilal li cuan sa\u02c8 ruchich\u02c8och\u02c8 ut quixyechi\u02c8i ajcui\u02c8 ke lix cuanquilal re nak takacanab xrahinquil ru li ma\u0331c, ut re ajcui\u02c8 nak totz\u02c8ako\u0331nk riq\u02c8uin lix ti\u0331quilal li Dios."
                },
                "5": {
                    "verse_nr": "5",
                    "verse": "Abanan inc\u02c8a\u02c8 tz\u02c8akal cui ca\u02c8aj cui\u02c8 nocopa\u0331ban. Chikayalak ban kak\u02c8e chixba\u0331nunquil li cha\u0331bilal. Ut chikatzolak kib riq\u02c8uin li Dios re nak cha\u0331bilak li kana\u02c8leb."
                },
                "6": {
                    "verse_nr": "6",
                    "verse": "Jo\u02c8can ajcui\u02c8 nak chikacuyak kib. Ut chicua\u0331nk xcacuil li kach\u02c8o\u0331l sa\u02c8 li kapa\u0331ba\u0331l riq\u02c8uin li raylal nakac\u02c8ul ut chikac\u02c8oxlahak li Dios chi tz\u02c8akal."
                },
                "7": {
                    "verse_nr": "7",
                    "verse": "Ma\u0331cua\u02c8 ca\u02c8aj cui\u02c8 a\u02c8an takaba\u0331nu. Chisahok\u02c8 ban ajcui\u02c8 kach\u02c8o\u0331l riq\u02c8uineb li kas ki\u0331tz\u02c8in ut chikaraheb."
                },
                "8": {
                    "verse_nr": "8",
                    "verse": "Cui nakaba\u0331nu a\u02c8in chi cuulaj cuulaj, yo\u0331ko chi c\u02c8anjelac chiru li Dios re nak li kayu\u02c8am inc\u02c8a\u02c8 ta\u0331cua\u0331nk chi ma\u0331c\u02c8a\u02c8 rajbal. Cua\u0331nk ban xya\u0331lal nak takapa\u0331b li Ka\u0331cua\u02c8 Jesucristo."
                },
                "9": {
                    "verse_nr": "9",
                    "verse": "Li ani inc\u02c8a\u02c8 naxba\u0331nu li c\u02c8a\u02c8ak re ru a\u02c8in, a\u02c8an chanchan jun li mutz\u02c8 malaj chanchan jun li inc\u02c8a\u02c8 na\u2011iloc chi tz\u02c8akal. Li jun a\u02c8an inc\u02c8a\u02c8 naxq\u02c8ue sa\u02c8 xch\u02c8o\u0331l nak ac colbil chic chiru li ma\u0331c li quixba\u0331nu junxil."
                },
                "10": {
                    "verse_nr": "10",
                    "verse": "Riq\u02c8uin ut a\u02c8in ex herma\u0331n, cheq\u02c8ue taxak e\u0331ch\u02c8o\u0331l chixtaubal ru nak bokbilex ut sic\u02c8bil e\u0331ru xban li Dios. Cui nequeq\u02c8ue retal a\u02c8in inc\u02c8a\u02c8 chic texma\u0331cobk."
                },
                "11": {
                    "verse_nr": "11",
                    "verse": "Ut naru chic tex\u2011oc chok\u02c8 ralal xc\u02c8ajol li Dios. Ut tex\u2011oc ajcui\u02c8 sa\u02c8 lix nimajcual xcuanquilal li Ka\u0331cua\u02c8 Jesucristo laj Colol ke."
                },
                "12": {
                    "verse_nr": "12",
                    "verse": "Jo\u02c8can nak inc\u02c8a\u02c8 tincanab xjulticanquil e\u0331re li na\u02c8leb a\u02c8in, usta ac ch\u02c8olch\u02c8o che\u0331ru lix ya\u0331lal ut cau chic e\u0331ch\u02c8o\u0331l sa\u02c8 le\u0331 pa\u0331ba\u0331l."
                },
                "13": {
                    "verse_nr": "13",
                    "verse": "A\u02c8 yal jo\u02c8 najtil yo\u02c8yo\u0331kin, ninc\u02c8oxla nak tento tintoch\u02c8 le\u0331 ch\u02c8o\u0331l riq\u02c8uin xjulticanquil a a\u0331tin a\u02c8in che\u0331ru."
                },
                "14": {
                    "verse_nr": "14",
                    "verse": "Li Ka\u0331cua\u02c8 Jesucristo quixc\u02c8utbesi chicuu nak chi se\u0331b ta\u0331cuulak xk\u02c8ehil lin camic."
                },
                "15": {
                    "verse_nr": "15",
                    "verse": "La\u0331in tinq\u02c8ue inch\u02c8o\u0331l chixch\u02c8olobanquil lix ya\u0331lal che\u0331ru re nak chirix lin camic lix ya\u0331lal a\u02c8in ta\u0331cana\u0331k sa\u02c8 e\u0331ch\u02c8o\u0331l."
                },
                "16": {
                    "verse_nr": "16",
                    "verse": "Kilom riq\u02c8uin ku lix lok\u02c8al li Cristo - Li c\u02c8a\u02c8ru yo\u0331quin chixyebal e\u0331re chirix lix cuanquilal li Jesucristo ut lix c\u02c8ulunic, ma\u0331cua\u02c8 yal yo\u02c8obanbil a\u0331tin. Ch\u02c8olch\u02c8o nak xkil riq\u02c8uin xnak\u02c8 ku lix nimajcual cuanquilal."
                },
                "17": {
                    "verse_nr": "17",
                    "verse": "La\u0331o xkil riq\u02c8uin xnak\u02c8 ku nak li Ka\u0331cua\u02c8 Jesucristo quixc\u02c8ul lix nimanquil ru ut lix lok\u02c8al riq\u02c8uin li Dios Acuabej. Ut quikabi xya\u0331b xcux li Dios nak quixye chak sa\u02c8 lix nimajcual lok\u02c8al, a\u02c8an a\u02c8in li cualal k\u02c8axal raro inban. Ut c\u02c8ojc\u02c8o inch\u02c8o\u0331l riq\u02c8uin, chan."
                },
                "18": {
                    "verse_nr": "18",
                    "verse": "Nak quikabi li a\u0331tin a\u02c8in li quichal chak sa\u02c8 choxa, la\u0331o cuanco chak kochben a\u02c8an sa\u02c8 xbe\u0331n jun li tzu\u0331l sic\u02c8bil ru xban li Dios."
                },
                "19": {
                    "verse_nr": "19",
                    "verse": "Riq\u02c8uin a\u02c8in nakanau nak relic chi ya\u0331l na\u2011uxman li c\u02c8a\u02c8ru tz\u02c8i\u0331banbil chak najter xbaneb li profeta. Us cui te\u0331q\u02c8ue retal li quilaje\u02c8xtz\u02c8i\u0331ba chak li profeta. A\u02c8an naxcutanobresi chiku jo\u02c8 junak xam nacutanobresin sa\u02c8 junak na\u02c8ajej k\u02c8ojyi\u0331n ru. Li Ka\u0331cua\u02c8 Jesucristo naxcutanobresi sa\u02c8 li ka\u0331m jo\u02c8 nak naxcutanobresi ru li k\u02c8ojyi\u0331n li cak chahim nak sake\u0331uc re."
                },
                "20": {
                    "verse_nr": "20",
                    "verse": "Chetauhak xya\u0331lal a\u02c8in xbe\u0331n cua: li a\u0331tin quilaje\u02c8xtz\u02c8i\u0331ba li profeta sa\u02c8 li Santil Hu inc\u02c8a\u02c8 naru yalak ani ta\u0331jalok re xjunes."
                },
                "21": {
                    "verse_nr": "21",
                    "verse": "Eb li profeta ma\u0331 jun cua que\u02c8xtakla rib xjuneseb. Eb a\u02c8an sic\u02c8bileb ru xban li Dios ut que\u02c8a\u0331tinac jo\u02c8 quiyehe\u02c8 chak reheb xban li Santil Musik\u02c8ej."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Eb li xic\u02c8 neque\u02c8iloc re li Cristo - Que\u02c8cuan ajcui\u02c8 chak profeta aj balak\u02c8 sa\u02c8 xya\u0331nkeb laj Israel junxil. Jo\u02c8can ajcui\u02c8 sa\u02c8 e\u0331ya\u0331nk la\u0331ex, te\u02c8cua\u0331nk aj tzolonel aj balak\u02c8. Chi timil ut sa\u02c8 mukmu te\u02c8rocsi li balak\u02c8 aj na\u02c8leb re xsachbal xpa\u0331banquil li Dios toj retal te\u02c8xtz\u02c8ekta\u0331na li Ka\u0331cua\u02c8 Jesucristo li quicam sa\u02c8 xc\u02c8aba\u02c8eb. Ut riq\u02c8uin li neque\u02c8xba\u0331nu, neque\u02c8xsach ribeb chi junaj cua ut yo\u0331queb chixbokbal raylal sa\u02c8 xbe\u0331neb."
                },
                "2": {
                    "verse_nr": "2",
                    "verse": "Nabaleb telaje\u02c8xic sa\u02c8 li ma\u0331usilal li yo\u0331queb chixyebal eb a\u02c8an ut xma\u0331queb a\u02c8an ta\u0331majecua\u0331k li kapa\u0331ba\u0331l li tz\u02c8akal ya\u0331l."
                },
                "3": {
                    "verse_nr": "3",
                    "verse": "Eb a\u02c8an aj tic\u02c8ti\u02c8eb. Ca\u02c8aj cui\u02c8 le\u0331 tumin neque\u02c8raj. Xban xrahinquil ru li tumin neque\u02c8balak\u02c8ic riq\u02c8uin tic\u02c8ti\u02c8. Lix rahobtesinquileb a\u02c8an ac tenebanbil chak sa\u02c8 xbe\u0331neb najter xban li Dios. Inc\u02c8a\u02c8 chic ta\u0331ba\u0331yk. Cuulac ban re xcutanquil nak te\u02c8sachek\u02c8 ruheb."
                },
                "4": {
                    "verse_nr": "4",
                    "verse": "Li Dios inc\u02c8a\u02c8 quixcuy xma\u0331queb li \u00e1ngel li que\u02c8ma\u0331cob chiru. Quixcuteb ban sa\u02c8 xbalba sa\u02c8 chamal jul k\u02c8ojyi\u0331n xsa\u02c8. Bac\u02c8bo\u0331queb chi cadena quixcanabeb toj ta\u0331cuulak xk\u02c8ehil li rakba a\u0331tin. Jo\u02c8can ajcui\u02c8 tixba\u0331nu reheb laj balak\u02c8. Inc\u02c8a\u02c8 tixcuy xma\u0331queb."
                },
                "5": {
                    "verse_nr": "5",
                    "verse": "Li Dios inc\u02c8a\u02c8 quixcuy xma\u0331queb li que\u02c8cuan sa\u02c8 ruchich\u02c8och\u02c8 najter. Quixtakla ban chak li but\u02c8i ha\u02c8 sa\u02c8 xbe\u0331n li ruchich\u02c8och\u02c8 re nak te\u02c8osok\u02c8 chixjunileb laj ma\u0331c. Ca\u02c8aj cui\u02c8 laj No\u00e9 laj yehol resil li ti\u0331quilal quicole\u02c8 rochbeneb li cuukub chic lix comoneb."
                },
                "6": {
                    "verse_nr": "6",
                    "verse": "Jo\u02c8can ajcui\u02c8 li Dios quixrak a\u0331tin sa\u02c8 xbe\u0331neb laj Sodoma ut laj Gomorra. Quixsacheb nak quixc\u02c8at lix tenamiteb. Junes cha quicana. Li Dios quixba\u0331nu chi jo\u02c8can chok\u02c8 retalil chiruheb chixjunileb li yo\u0331keb chi ma\u0331cobc mokon re nak te\u02c8xucuak xban li c\u02c8a\u02c8ru ta\u0331cha\u0331lk sa\u02c8 xbe\u0331neb."
                },
                "7": {
                    "verse_nr": "7",
                    "verse": "Quixcol laj Lot li ti\u0331c xch\u02c8o\u0331l. A\u02c8an c\u02c8ajo\u02c8 nak naraho\u02c8 sa\u02c8 xch\u02c8o\u0331l xban nak numtajenak li ma\u0331usilal li neque\u02c8xba\u0331nu li cuanqueb aran Sodoma."
                },
                "8": {
                    "verse_nr": "8",
                    "verse": "Laj Lot, a\u02c8an ti\u0331c xch\u02c8o\u0331l. Ut nak cuan sa\u02c8 xya\u0331nkeb laj Sodoma junelic ra sa\u02c8 xch\u02c8o\u0331l chirilbal, ut chirabinquil lix ma\u0331usilal lix na\u02c8lebeb."
                },
                "9": {
                    "verse_nr": "9",
                    "verse": "Jo\u02c8can ajcui\u02c8 anakcuan. Li Dios naxtenk\u02c8aheb li ti\u0331queb xch\u02c8o\u0331l re nak inc\u02c8a\u02c8 te\u02c8xq\u02c8ue rib chi a\u0331le\u0331c. Ut eb li inc\u02c8a\u02c8 ti\u0331queb xch\u02c8o\u0331l tixcanabeb chixc\u02c8ulbal li tojba ma\u0331c nak tixtau xk\u02c8ehil li rakba a\u0331tin."
                },
                "10": {
                    "verse_nr": "10",
                    "verse": "\u00bfMa toja\u02c8 ta chic inc\u02c8a\u02c8 tixq\u02c8ueheb sa\u02c8 tojba ma\u0331c li neque\u02c8xrahi ru li tz\u02c8ajbe\u0331tal aj na\u02c8leb ut neque\u02c8xtz\u02c8ekta\u0331na lix cuanquilal li Cristo? Eb a\u02c8an josk\u02c8eb ut k\u02c8etk\u02c8eteb. Inc\u02c8a\u02c8 neque\u02c8xucuac chixmajecuanquileb li \u00e1ngel li cuanqueb sa\u02c8 xnimajcual cuanquilal."
                },
                "11": {
                    "verse_nr": "11",
                    "verse": "Eb li \u00e1ngel cuanqueb xna\u02c8leb ut nim xcuanquil chiruheb laj tzolonel aj balak\u02c8. Abanan li \u00e1ngel inc\u02c8a\u02c8 neque\u02c8xmajecuaheb li cui\u0331nk a\u02c8in chiru li Ka\u0331cua\u02c8."
                },
                "12": {
                    "verse_nr": "12",
                    "verse": "A\u02c8ut eb laj tzolonel aj balak\u02c8 chanchaneb li xul. Ma\u0331c\u02c8a\u02c8 neque\u02c8xpa\u0331b. Yal re chapec\u02c8 ut re camsi\u0331c nak neque\u02c8yo\u02c8la. Yo\u0331queb chixmajecuanquil li c\u02c8a\u02c8ak re ru inc\u02c8a\u02c8 neque\u02c8xtau ru. Eb a\u02c8an jun oso\u02c8jiqueb nak te\u02c8osok\u02c8."
                },
                "13": {
                    "verse_nr": "13",
                    "verse": "Chi jo\u02c8can te\u02c8xc\u02c8ul xk\u02c8ajca\u0331munquil lix ma\u0331usilaleb que\u02c8xba\u0331nu. Eb laj tzolonel aj balak\u02c8 junelic saheb sa\u02c8 xch\u02c8o\u0331l chixba\u0331nunquil li inc\u02c8a\u02c8 us, usta chi cutan. Xuta\u0331nal chok\u02c8 e\u0331re nak cuanqueb sa\u02c8 e\u0331ya\u0331nk xban nak neque\u02c8cuulac chi cua\u02c8ac sa\u02c8 le\u0331 nink\u02c8e. Eb a\u02c8an junes ma\u0331cobc neque\u02c8xc\u02c8oxla."
                },
                "14": {
                    "verse_nr": "14",
                    "verse": "A\u02c8aneb aj muxul caxa\u0331r. Ca\u02c8aj cui\u02c8 ixk neque\u02c8xc\u02c8oxla ut inc\u02c8a\u02c8 neque\u02c8xcanab ma\u0331cobc. Neque\u02c8oc chixk\u02c8unbesinquileb li toj k\u02c8uneb xch\u02c8o\u0331l. Eb li cui\u0331nk a\u02c8in c\u02c8aynakeb chixrahinquil ru li biomal. Eb a\u02c8an majecuanbileb chi junaj cua xban li Dios."
                },
                "15": {
                    "verse_nr": "15",
                    "verse": "Nak neque\u02c8xcanab li ti\u0331quilal, neque\u02c8xic chi jo\u02c8 ma\u0331jo\u02c8. Neque\u02c8xba\u0331nu jo\u02c8 quixba\u0331nu laj Balaam li ralal laj Beor. Laj Balaam quiraj xtaubal xtumin riq\u02c8uin xba\u0331nunquil li ma\u0331usilal."
                },
                "16": {
                    "verse_nr": "16",
                    "verse": "Jo\u02c8can nak quik\u02c8use\u02c8 xban jun li bu\u0331r. Yal xul. Inc\u02c8a\u02c8 naa\u0331tinac. Ut laj Balaam quirabi xya\u0331b xcux li bu\u0331r jo\u02c8 xya\u0331b xcux li cui\u0331nk nak quiyehe\u02c8 re xban li bu\u0331r nak tixcanab xba\u0331nunquil li ma\u0331usilal."
                },
                "17": {
                    "verse_nr": "17",
                    "verse": "Eb laj tzolonel aj balak\u02c8 chanchaneb lix julel ha\u02c8 li ma\u0331c\u02c8a\u02c8 ha\u02c8 chi sa\u02c8. Ma\u0331c\u02c8a\u02c8 na\u2011oc cui\u02c8. Chanchaneb li chok li nac\u02c8ame\u02c8 yalak bar xban li ik\u02c8. Eb li cui\u0331nk a\u02c8in te\u02c8xic sa\u02c8 lix k\u02c8ojyi\u0331nal ru li xbalba li ac yi\u0331banbil chok\u02c8 reheb."
                },
                "18": {
                    "verse_nr": "18",
                    "verse": "Neque\u02c8oc chi yehoc xni\u0331nkal ru a\u0331tin sa\u02c8 lix majelal xna\u02c8lebeb. Ut riq\u02c8uin li ma\u0331c naxrahi li tz\u02c8ejcualej yo\u0331queb chixk\u02c8unbesinquileb li cristian li toj que\u02c8el chak sa\u02c8 xya\u0331nkeb."
                },
                "19": {
                    "verse_nr": "19",
                    "verse": "Eb laj balak\u02c8 neque\u02c8xye: Libre chic texcua\u0331nk, chanqueb. La\u0331ex chic yal e\u0331re c\u02c8a\u02c8ru te\u0331ba\u0331nu, chanqueb. Ut inc\u02c8a\u02c8 neque\u02c8xq\u02c8ue retal nak a\u02c8an eb li c\u02c8ayinbileb chi c\u02c8anjelac chiru li ma\u0331c xban nak li ani toj nanumta li ma\u0331usilal sa\u02c8 xbe\u0331n, toj cuan rubel xcuanquil li ma\u0331c."
                },
                "20": {
                    "verse_nr": "20",
                    "verse": "Li ani neque\u02c8xpa\u0331b li Ka\u0331cua\u02c8 Jesucristo, neque\u02c8xcanab ajcui\u02c8 xmuxbal rib riq\u02c8uin li c\u02c8a\u02c8ru cuan sa\u02c8 ruchich\u02c8och\u02c8. Abanan cui te\u02c8oc cui\u02c8chic chi ma\u0331cobc ut cui ta\u0331numta\u0331k cui\u02c8chic li ma\u0331c sa\u02c8 xbe\u0331neb, k\u02c8axal cui\u02c8chic yibak ru lix na\u02c8lebeb chiru nak que\u02c8cuan junxil nak toj ma\u0331ji\u02c8 neque\u02c8pa\u0331ban chak."
                },
                "21": {
                    "verse_nr": "21",
                    "verse": "K\u02c8axal us raj chok\u02c8 reheb nak inc\u02c8a\u02c8 ta que\u02c8xnau xbehil li ti\u0331quilal chiru nak ac neque\u02c8xnau ru, ut que\u02c8xcanab cui\u02c8chic xpa\u0331banquil lix chak\u02c8rab li Dios li quik\u02c8axtesi\u0331c reheb."
                },
                "22": {
                    "verse_nr": "22",
                    "verse": "Cuan jun li a\u0331tin nayeman naxye: li tz\u02c8i\u02c8 naxlou cui\u02c8chic lix xa\u02c8au xca\u02c8 sut, ut nayeman ajcui\u02c8 nak li a\u0331k li atesinbil, naxtolc\u02c8osi cui\u02c8chic rib sa\u02c8 sulul. Eb li cui\u0331nk aj balak\u02c8 chanchaneb li xul a\u02c8an xban nak que\u02c8oc cui\u02c8chic xba\u0331nunquil li ma\u0331usilal."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Resilal xca\u02c8 c\u02c8ulunic li Ka\u0331cua\u02c8 Jesucristo - Ex inherma\u0331n, a\u02c8in li xcab hu nintz\u02c8i\u0331ba e\u0331riq\u02c8uin. Riq\u02c8uin li cuib chi hu yo\u0331quin cui\u02c8chic chixnumsinquil li xya\u0331lal sa\u02c8 le\u0331 xic re nak te\u0331c\u02c8oxla chi us c\u02c8a\u02c8ru te\u0331ba\u0331nu."
                },
                "2": {
                    "verse_nr": "2",
                    "verse": "Chijulticok\u02c8 e\u0331re li ra\u0331tineb li santil profeta tz\u02c8i\u0331banbil chak najter k\u02c8e cutan. Ut chijulticok\u02c8 e\u0331re lix chak\u02c8rab li Ka\u0331cua\u02c8 Jesucristo laj Colol ke, k\u02c8axtesinbil e\u0331re kaban la\u0331o lix ap\u00f3stol li Jesucristo."
                },
                "3": {
                    "verse_nr": "3",
                    "verse": "Xbe\u0331n cua chetauhak xya\u0331lal a\u02c8in: Nak ta\u0331nach\u02c8ok chak roso\u02c8jiqueb li cutan, cuan li te\u02c8cha\u0331lk chi hoboc riq\u02c8uin yibru a\u0331tin. Te\u02c8xhob xcuanquil li Dios ut te\u02c8xba\u0331nu li yibru na\u02c8leb li neque\u02c8xc\u02c8oxla."
                },
                "4": {
                    "verse_nr": "4",
                    "verse": "Eb a\u02c8an te\u02c8xye: Li Jesucristo quixye nak ta\u0331cha\u0331lk. \u00bfBar ta cuan? \u00bfMa ac xc\u02c8ulun ta? Chalen chak xcamiqueb li kaxe\u02c8 kato\u0331n chixjunil li c\u02c8a\u02c8ak re ru cuan ajcui\u02c8 anakcuan jo\u02c8 nak quicuan chak chalen chak sa\u02c8 xticlajic li ruchich\u02c8och\u02c8, cha\u02c8keb."
                },
                "5": {
                    "verse_nr": "5",
                    "verse": "Li neque\u02c8xye chi jo\u02c8can inc\u02c8a\u02c8 neque\u02c8raj xjulticanquil chanru qui\u2011uxman chak najter. Inc\u02c8a\u02c8 neque\u02c8raj xq\u02c8uebal retal nak yal riq\u02c8uin ra\u0331tin li Dios quixyo\u02c8obtesi li choxa ut li ruchich\u02c8och\u02c8. Li Dios quixyi\u0331b li ruchich\u02c8och\u02c8 sa\u02c8 ha\u02c8 ut sa\u02c8 xbe\u0331n ha\u02c8 quic\u02c8ojla li ch\u02c8och\u02c8 xban li Dios."
                },
                "6": {
                    "verse_nr": "6",
                    "verse": "Jo\u02c8can ajcui\u02c8 li ruchich\u02c8och\u02c8 li quicuan. Yal riq\u02c8uin ra\u0331tin li Dios, quibut\u02c8ha\u02c8in ut qui\u2011oso\u02c8."
                },
                "7": {
                    "verse_nr": "7",
                    "verse": "Li choxa ut li ruchich\u02c8och\u02c8 li cuanqueb anakcuan, cuanqueb sa\u02c8 xna\u02c8aj yal riq\u02c8uin ra\u0331tin li Dios. Yo\u0331queb chiroybeninquil nak te\u02c8c\u02c8atek\u02c8 xban li xam sa\u02c8 xk\u02c8ehil li rakba a\u0331tin nak te\u02c8sachek\u02c8 li inc\u02c8a\u02c8 useb xna\u02c8leb."
                },
                "8": {
                    "verse_nr": "8",
                    "verse": "Abanan ex herma\u0331n, la\u0331ex li raro\u0331quex inban, chetau taxak ru a\u02c8in: Nak li jun cutan chiru li Ka\u0331cua\u02c8 a\u02c8an jo\u02c8 li jun mil chihab chiku la\u0331o, ut li jun mil chihab jo\u02c8 li jun cutan chiru li Dios."
                },
                "9": {
                    "verse_nr": "9",
                    "verse": "Cuan li neque\u02c8xye nak li Ka\u0331cua\u02c8 Jesucristo xbay chak chi cha\u0331lc. Inc\u02c8a\u02c8 ajcui\u02c8 xc\u02c8ulun jo\u02c8 quixye, chanqueb. Abanan inc\u02c8a\u02c8 yo\u0331 chak chi ba\u0331yc. Toj ma\u0331ji\u02c8 nac\u02c8ulun xban nak nim lix cuyum e\u0331riq\u02c8uin la\u0331ex. Inc\u02c8a\u02c8 naraj nak ta\u0331sachk junak. Naraj ban nak te\u02c8yot\u02c8ek\u02c8 xch\u02c8o\u0331l ut te\u02c8xjal xc\u02c8a\u02c8ux."
                },
                "10": {
                    "verse_nr": "10",
                    "verse": "Lix k\u02c8ehil lix c\u02c8ulunic li Ka\u0331cua\u02c8, a\u02c8an chanchan nak nachal laj e\u0331lk\u02c8. Moco cuan ta resil lix c\u02c8ulunic. Sa\u02c8 li cutan a\u02c8an ta\u0331osok\u02c8 li choxa. Tenlok xya\u0331b nak ta\u0331osok\u02c8. Ut li c\u02c8a\u02c8ak re ru cuanqueb chiru te\u02c8osok\u02c8 xban li xam. Ta\u0331c\u02c8atk li ruchich\u02c8och\u02c8 jo\u02c8 ajcui\u02c8 chixjunil li c\u02c8a\u02c8ak re ru li cuan chiru."
                },
                "11": {
                    "verse_nr": "11",
                    "verse": "Xban nak chixjunil li c\u02c8a\u02c8ak re ru telaje\u02c8osok\u02c8, jo\u02c8can nak chikaq\u02c8ue kach\u02c8o\u0331l chi cua\u0331nc sa\u02c8 li ti\u0331quilal. Chikac\u02c8oxlahak li Ka\u0331cua\u02c8 Dios."
                },
                "12": {
                    "verse_nr": "12",
                    "verse": "Yo\u0331co chiroybeninquil xk\u02c8ehil xc\u02c8ulunic li Ka\u0331cua\u02c8. Chikaq\u02c8ue kach\u02c8o\u0331l chi c\u02c8anjelac chiru re nak ta\u0331se\u0331ba\u0331nk chak chi cha\u0331lc. Sa\u02c8 li cutan a\u02c8an te\u02c8lochk xxamlel li choxa ut te\u02c8osok\u02c8 chixjunil. Ut li c\u02c8a\u02c8ak re ru cuanqueb chiru telaje\u02c8ha\u02c8ok\u02c8 xban xtikcual li xam."
                },
                "13": {
                    "verse_nr": "13",
                    "verse": "Abanan li Ka\u0331cua\u02c8 Dios quixyechi\u02c8i ke li ac\u02c8 choxa ut li ac\u02c8 ruchich\u02c8och\u02c8. A\u02c8an yo\u0331co chiroybeninquil. Sa\u02c8 li ruchich\u02c8och\u02c8 a\u02c8an junes ti\u0331quilal ta\u0331cua\u0331nk."
                },
                "14": {
                    "verse_nr": "14",
                    "verse": "Jo\u02c8can ut ex herma\u0331n, raro\u0331quex inban, chalen nak yo\u0331quex chiroybeninquil li c\u02c8a\u02c8ak re ru a\u02c8in, cheq\u02c8ue e\u0331ch\u02c8o\u0331l chixba\u0331nunquil li ti\u0331quilal re nak ma\u0331c\u02c8a\u02c8ak e\u0331ma\u0331c ut cua\u0331nkex sa\u02c8 xya\u0331lal nak ta\u0331c\u02c8ulu\u0331nk li Jesucristo."
                },
                "15": {
                    "verse_nr": "15",
                    "verse": "Julticak e\u0331re nak cui li Ka\u0331cua\u02c8 Jesucristo ma\u0331ji\u02c8 nac\u02c8ulun, a\u02c8an re nak li ani ma\u0331ji\u02c8 nacole\u02c8 naru ta\u0331colek\u02c8. A\u02c8an aj e nak quitz\u02c8i\u0331bac e\u0331riq\u02c8uin li kaherma\u0331n Pablo, li k\u02c8axal raro kaban. A\u02c8an quixtz\u02c8i\u0331ba li na\u02c8leb a\u02c8in jo\u02c8 q\u02c8uebil chak re xban li Dios."
                },
                "16": {
                    "verse_nr": "16",
                    "verse": "Chirix a\u02c8in quixtz\u02c8i\u0331ba laj Pablo sa\u02c8 chixjunil lix hu. Cuan li c\u02c8a\u02c8ak re ru sa\u02c8 lix hu ch\u02c8a\u02c8aj xtaubal ru. Ut li ma\u0331c\u02c8a\u02c8eb xna\u02c8leb ut li junpa\u0331t neque\u02c8ch\u02c8inan xch\u02c8o\u0331l sa\u02c8 lix pa\u0331ba\u0331leb neque\u02c8xpo\u02c8 li xya\u0331lal. Jo\u02c8can ajcui\u02c8 neque\u02c8xba\u0331nu riq\u02c8uin chixjunil li ra\u0331tin li Dios. Xban nak neque\u02c8xk\u02c8et ra\u0331tin li Dios, jo\u02c8can nak te\u02c8osok\u02c8."
                },
                "17": {
                    "verse_nr": "17",
                    "verse": "Jo\u02c8can ut ex herma\u0331n, k\u02c8axal raro\u0331quex kaban, ac kayehom resil e\u0331re chirixeb laj balak\u02c8. Chicua\u0331nk sa\u02c8 e\u0331ch\u02c8o\u0331l a\u02c8in re nak inc\u02c8a\u02c8 texbalak\u02c8i\u0331k xbaneb li cui\u0331nk li yibeb ru xna\u02c8leb. Ut, la\u0331ex li cau e\u0331ch\u02c8o\u0331l chixpa\u0331banquil li Cristo, mich\u02c8inan e\u0331ch\u02c8o\u0331l xbaneb laj balak\u02c8."
                },
                "18": {
                    "verse_nr": "18",
                    "verse": "A\u02c8 taxak li rusilal li Ka\u0331cua\u02c8 chic\u02c8utu\u0331nk sa\u02c8 le\u0331 yu\u02c8am ut chesic\u02c8 chanru nak te\u0331nau lix ya\u0331lal li Ka\u0331cua\u02c8 Jesucristo laj Colol ke. A\u02c8 taxak li Ka\u0331cua\u02c8 Jesucristo chilok\u02c8oni\u0331k anakcuan ut chi junelic toj sa\u02c8 roso\u02c8jiqueb li cutan. Jo\u02c8can taxak."
                }
            }
        }
    }
}