{
    "version": "KEK",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Hu li Quixtz\u02c8i\u0331ba li San Pablo re laj Tito - Laj Pablo naxq\u02c8ue xsahil xch\u02c8o\u0331l laj Tito - La\u0331in laj Pablo. Yo\u0331quin chi tz\u02c8i\u0331bac a\u0331cuiq\u02c8uin, at Tito. Ninc\u02c8anjelac chiru li Dios ut la\u0331in x\u2011ap\u00f3stol li Jesucristo. Xakabanbilin xban li Jesucristo re xtenk\u02c8anquileb li sic\u02c8bileb ru xban li Dios re nak tz\u02c8akalak re ru lix pa\u0331ba\u0331leb. Ut xakabanbilin re xtenk\u02c8anquileb re nak te\u02c8xtau ru chi tz\u02c8akal li xya\u0331lal li colba\u2011ib ut ta\u0331ti\u0331cobresi\u0331k lix ch\u02c8o\u0331leb."
                },
                "2": {
                    "verse_nr": "2",
                    "verse": "Ninch\u02c8olob li xya\u0331lal a\u02c8in chiruheb re nak te\u02c8pa\u0331ba\u0331nk ut te\u02c8xyo\u02c8oni li junelic yu\u02c8am. Najter k\u02c8e cutan li Dios quixyechi\u02c8i chak li junelic yu\u02c8am. Li Dios inc\u02c8a\u02c8 natic\u02c8ti\u02c8ic."
                },
                "3": {
                    "verse_nr": "3",
                    "verse": "Nak quicuulac xk\u02c8ehil li Dios laj Colol ke quixc\u02c8utbesi li xya\u0331lal li colba\u2011ib chiku. Tenebanbil sa\u02c8 inbe\u0331n xban li Dios xch\u02c8olobanquil xya\u0331lal li colba\u2011ib yalak bar."
                },
                "4": {
                    "verse_nr": "4",
                    "verse": "Yo\u0331quin chi tz\u02c8i\u0331bac a\u0331cuiq\u02c8uin, at Tito. La\u0331at chanchanat tz\u02c8akal cualal sa\u02c8 xc\u02c8aba\u02c8 li kapa\u0331ba\u0331l. Chicua\u0331nk taxak a\u0331cuiq\u02c8uin li usilal ut li tuktu\u0331quilal li naxq\u02c8ue li Dios li kaYucua\u02c8 ut li naxq\u02c8ue li Jesucristo laj Colol ke."
                },
                "5": {
                    "verse_nr": "5",
                    "verse": "Li c\u02c8anjel tenebanbil sa\u02c8 xbe\u0331n laj Tito - Xatincanab aran sa\u02c8 li tenamit Creta re nak ta\u0331c\u02c8u\u0331b ru li c\u02c8a\u02c8ru toj yi\u0331ba\u0331c naraj ut re nak ta\u0331xakabeb li te\u02c8c\u02c8amok be chiruheb laj pa\u0331banel sa\u02c8 li junju\u0331nk chi tenamit. Jo\u02c8 xinye a\u0331cue, jo\u02c8can ta\u0331ba\u0331nu."
                },
                "6": {
                    "verse_nr": "6",
                    "verse": "Ti\u0331cak xch\u02c8o\u0331l li ani ta\u0331xakab re nak ma\u0331c\u02c8a\u02c8 ta\u0331yehek\u02c8 chirixeb. Junak ajcui\u02c8 li rixakil ut aj pa\u0331banelakeb li ralal xc\u02c8ajol. Cha\u0331bilakeb xna\u02c8leb ut te\u02c8abi\u0331nk chiruheb lix na\u02c8 xyucua\u02c8."
                },
                "7": {
                    "verse_nr": "7",
                    "verse": "Li ani nac\u02c8amoc be chiruheb laj pa\u0331banel, li jun a\u02c8an aj c\u02c8anjel chiru li Dios. Jo\u02c8can nak tento nak ti\u0331cak xch\u02c8o\u0331l re nak ma\u0331 ani ta\u0331a\u0331tinak chirix. Moco k\u02c8etk\u02c8etak ta ut moco ch\u02c8inpo\u02c8ak ta, chi moco ta\u0331cala\u0331k, chi moco ta\u0331pletik. Ut ma\u0331cua\u02c8ak aj rahol ru biomal, chi moco tixsic\u02c8 xtumin riq\u02c8uin balak\u02c8ic."
                },
                "8": {
                    "verse_nr": "8",
                    "verse": "Junak aj c\u02c8anjel chiru li Dios naxc\u02c8uleb li rula\u02c8 chi sa sa\u02c8 xch\u02c8o\u0331l ut nasaho\u02c8 ajcui\u02c8 sa\u02c8 xch\u02c8o\u0331l riq\u02c8uineb li neque\u02c8ba\u0331nun re li us. Laj c\u02c8anjel chiru li Dios toj naxc\u02c8oxla chi us li c\u02c8a\u02c8ru naxba\u0331nu ut junelic cua\u0331nk sa\u02c8 usilal riq\u02c8uineb li ras ri\u0331tz\u02c8in. Ti\u0331c xch\u02c8o\u0331l ut naxcuy xnumsinquil li raylal ut li a\u0331le\u0331c."
                },
                "9": {
                    "verse_nr": "9",
                    "verse": "Inc\u02c8a\u02c8 nach\u02c8inan xch\u02c8o\u0331l sa\u02c8 lix pa\u0331ba\u0331l. Naxpa\u0331b ban chi anchal xch\u02c8o\u0331l li xya\u0331lal li quic\u02c8ute\u02c8 chiru re nak tixnau xch\u02c8olobanquil li xya\u0331lal chiruheb li rech aj pa\u0331banelil ut tixnau xq\u02c8uebal xna\u02c8lebeb li neque\u02c8cuech\u02c8in re li c\u02c8a\u02c8ru naxye."
                },
                "10": {
                    "verse_nr": "10",
                    "verse": "Chaq\u02c8uehak retal ani ta\u0331xakab chok\u02c8 aj c\u02c8amol be xban nak nabaleb li inc\u02c8a\u02c8 neque\u02c8xtau xya\u0331lal. Neque\u02c8a\u0331tinac chi ma\u0331c\u02c8a\u02c8 rajbal ut neque\u02c8xbalak\u02c8i li tenamit. K\u02c8axal cui\u02c8chic nabaleb jo\u02c8caneb xna\u02c8leb sa\u02c8 xya\u0331nkeb li kech aj pa\u0331banelil aj jud\u00edo."
                },
                "11": {
                    "verse_nr": "11",
                    "verse": "Eb a\u02c8an tento xk\u02c8usbaleb re nak te\u02c8xcanab li balak\u02c8i\u0331nc. Yo\u0331queb xpo\u02c8bal xch\u02c8o\u0331leb li ju\u0331nk cabal riq\u02c8uin xc\u02c8utbal li moco ya\u0331l ta. Riq\u02c8uin balak\u02c8i\u0331nc neque\u02c8xtau lix tumineb."
                },
                "12": {
                    "verse_nr": "12",
                    "verse": "Eb laj Creta que\u02c8xq\u02c8ue jun li cui\u0331nk aj k\u02c8e chok\u02c8 xprofeteb. Li cui\u0331nk a\u02c8an quixye chi jo\u02c8ca\u02c8in chirixeb li rech tenamitil: laj Creta junes tic\u02c8ti\u02c8ic neque\u02c8xba\u0331nu. Chanchaneb li josk\u02c8 aj xul. Eb a\u02c8an aj num cua\u02c8ineleb ut inc\u02c8a\u02c8 neque\u02c8raj trabajic, chan."
                },
                "13": {
                    "verse_nr": "13",
                    "verse": "Ut ya\u0331l ajcui\u02c8 li quixye. Jo\u02c8can nak cau chak\u02c8useb re nak te\u02c8cacuu\u0331k xch\u02c8o\u0331leb sa\u02c8 lix pa\u0331ba\u0331leb."
                },
                "14": {
                    "verse_nr": "14",
                    "verse": "Chak\u02c8useb re nak inc\u02c8a\u02c8 te\u02c8xpa\u0331b li tic\u02c8ti\u02c8 li neque\u02c8xyo\u02c8ob laj jud\u00edo chi moco che\u02c8xpa\u0331b lix chak\u02c8rabeb li cui\u0331nk li neque\u02c8tz\u02c8ekta\u0331nan re li tz\u02c8akal ya\u0331l."
                },
                "15": {
                    "verse_nr": "15",
                    "verse": "Li ti\u0331queb xch\u02c8o\u0331l, chixjunil li c\u02c8a\u02c8ak re ru cha\u0331bil chiruheb xban nak neque\u02c8xsic\u02c8 li c\u02c8a\u02c8ru cha\u0331bil. A\u02c8ut eb li inc\u02c8a\u02c8 ti\u0331queb xch\u02c8o\u0331l, ma\u0331c\u02c8a\u02c8 c\u02c8a\u02c8ru us chiruheb xban nak numtajenak xyibal ru lix na\u02c8lebeb ut inc\u02c8a\u02c8 us lix c\u02c8a\u02c8uxeb."
                },
                "16": {
                    "verse_nr": "16",
                    "verse": "Neque\u02c8xye nak neque\u02c8xpa\u0331b li Dios, aban riq\u02c8uin li c\u02c8a\u02c8ru neque\u02c8xba\u0331nu nac\u02c8utun nak moco ya\u0331l ta. Aj k\u02c8etoleb ra\u0331tin li Dios ut k\u02c8axal yibru lix na\u02c8lebeb. Inc\u02c8a\u02c8 useb. Ma\u0331c\u02c8a\u02c8 junak cha\u0331bil c\u02c8anjel ta\u0331ru\u0331k te\u02c8xba\u0331nu."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Laj Tito tenebanbil sa\u02c8 xbe\u0331n xq\u02c8uebal xna\u02c8leb laj pa\u0331banel - Abanan li c\u02c8a\u02c8ru ta\u0331ch\u02c8olob chiruheb laj pa\u0331banel, chaq\u02c8uehak retal re nak a\u02c8an tz\u02c8akal lix ya\u0331lal li ta\u0331ch\u02c8olob chiruheb."
                },
                "2": {
                    "verse_nr": "2",
                    "verse": "Chaq\u02c8ueheb xna\u02c8leb li che\u0331quel cui\u0331nk re nak inc\u02c8a\u02c8 te\u02c8cala\u0331k ut cha\u0331bilakeb xna\u02c8leb. Toj che\u02c8xc\u02c8oxla chi us li c\u02c8a\u02c8ru te\u02c8xba\u0331nu ut che\u02c8pa\u0331ba\u0331nk chi anchaleb xch\u02c8o\u0331l. Chixjunil li te\u02c8xba\u0331nu, che\u02c8xba\u0331nuhak xban nak neque\u02c8xra li ras ri\u0331tz\u02c8in ut che\u02c8xcuyak li raylal."
                },
                "3": {
                    "verse_nr": "3",
                    "verse": "Ut chaq\u02c8ueheb ajcui\u02c8 xna\u02c8lebeb li che\u0331quel ixk. Chic\u02c8utu\u0331nk lix lok\u02c8aleb riq\u02c8uin lix ti\u0331quilal xch\u02c8o\u0331leb. Inc\u02c8a\u02c8 te\u02c8xyo\u02c8ob a\u0331tin chirixeb li ras ri\u0331tz\u02c8in ut inc\u02c8a\u02c8 te\u02c8cala\u0331k. A\u02c8anakeb ban chic aj c\u02c8amol be sa\u02c8 li ti\u0331quilal."
                },
                "4": {
                    "verse_nr": "4",
                    "verse": "Riq\u02c8uin lix cha\u0331bilal li che\u0331quel ixk te\u02c8xc\u02c8ut chiruheb li ixakilbej li toj sa\u0331jeb nak te\u02c8xra lix be\u0331lom jo\u02c8 ajcui\u02c8 lix coc\u02c8aleb."
                },
                "5": {
                    "verse_nr": "5",
                    "verse": "Te\u02c8xc\u02c8ut chiruheb nak cha\u0331bilakeb xna\u02c8leb, ti\u0331cakeb lix ch\u02c8o\u0331leb ut te\u02c8ril lix jun cablal chi us. Cha\u0331bilakeb ut che\u02c8pa\u0331ba\u0331nk chiru lix be\u0331lomeb. Che\u02c8cua\u0331nk sa\u02c8 xya\u0331lal re nak inc\u02c8a\u02c8 ta\u0331sachma\u0331nk xcuanquil li colba\u2011ib q\u02c8uebil ke xban li Dios."
                },
                "6": {
                    "verse_nr": "6",
                    "verse": "Ut chaq\u02c8ueheb ajcui\u02c8 xna\u02c8lebeb li sa\u0331j cui\u0331nk re nak te\u02c8xc\u02c8oxla chi us li c\u02c8a\u02c8ru te\u02c8xba\u0331nu re nak te\u02c8cua\u0331nk sa\u02c8 ti\u0331quilal."
                },
                "7": {
                    "verse_nr": "7",
                    "verse": "Ut riq\u02c8uin chixjunil li c\u02c8a\u02c8ak re ru ta\u0331ba\u0331nu, la\u0331at tatc\u02c8amok be chiruheb sa\u02c8 ti\u0331quilal. Chi anchalak a\u0331ch\u02c8o\u0331l ut cha\u0331bilak la\u0331 yu\u02c8am nak ta\u0331c\u02c8ut li xya\u0331lal chiruheb."
                },
                "8": {
                    "verse_nr": "8",
                    "verse": "Ut nak tat\u2011a\u0331tinak, tz\u02c8akal re ru li c\u02c8a\u02c8ru ta\u0331ye re nak ma\u0331 ani ta\u0331cuech\u02c8i\u0331nk rix li c\u02c8a\u02c8ru ta\u0331ye. Chi jo\u02c8can te\u02c8xuta\u0331na\u0331k li xic\u02c8 neque\u02c8iloc ke ut ma\u0331c\u02c8a\u02c8 c\u02c8a\u02c8 re ru naru te\u02c8xye chikix la\u0331o aj pa\u0331banel."
                },
                "9": {
                    "verse_nr": "9",
                    "verse": "Chaq\u02c8ueheb ajcui\u02c8 xna\u02c8lebeb li mo\u0331s re nak che\u02c8abi\u0331nk chiruheb lix patroneb. Inc\u02c8a\u02c8 te\u02c8sume\u0331nk. Che\u02c8xba\u0331nuhak ban li c\u02c8a\u02c8ru ta\u0331yehek\u02c8 reheb re nak sahakeb sa\u02c8 xch\u02c8o\u0331l lix patr\u00f3n riq\u02c8uineb."
                },
                "10": {
                    "verse_nr": "10",
                    "verse": "Inc\u02c8a\u02c8 che\u02c8relk\u02c8a li c\u02c8a\u02c8ru reheb lix patroneb. Che\u02c8xba\u0331nuhak ban lix c\u02c8anjel chi cha\u0331bil ut chi anchalakeb xch\u02c8o\u0331l re nak ta\u0331q\u02c8uehek\u02c8 xlok\u02c8al li resilal li Dios li kaColonel riq\u02c8uin chixjunil li te\u02c8xba\u0331nu."
                },
                "11": {
                    "verse_nr": "11",
                    "verse": "Li Dios quixc\u02c8utbesi lix nimal ruxta\u0331n re xcolbaleb chixjunileb li cuanqueb jun sut rubel choxa."
                },
                "12": {
                    "verse_nr": "12",
                    "verse": "Lix nimal ruxta\u0331n li Dios naxc\u02c8ut chiku nak li Dios naraj nak takacanab xba\u0331nunquil li ma\u0331usilal. Chikacanab xba\u0331nunquil li inc\u02c8a\u02c8 us li naxrahi ru li kach\u02c8o\u0331l. Sa\u02c8 xya\u0331lal ban chikanumsihak li cutan sa\u02c8 li ruchich\u02c8och\u02c8 a\u02c8in. Tocua\u0331nk sa\u02c8 ti\u0331quilal riq\u02c8uineb li kas ki\u0331tz\u02c8in ut chikaba\u0331nuhak taxak li naraj li Dios."
                },
                "13": {
                    "verse_nr": "13",
                    "verse": "Jo\u02c8can taxak yo\u0331ko nak yo\u0331ko chiroybeninquil li lok\u02c8laj cutan nak tol\u2011e\u0331lk cui\u02c8chic li Jesucristo li nakayo\u02c8oni. Sa\u02c8 li cutan a\u02c8an ta\u0331c\u02c8utbesi\u0331k chiku lix lok\u02c8al li kanimajcual Dios, li Jesucristo laj Colol ke."
                },
                "14": {
                    "verse_nr": "14",
                    "verse": "A\u02c8an quixk\u02c8axtesi rib chi ca\u0331mc sa\u02c8 kac\u02c8aba\u02c8 la\u0331o re nak tocolek\u02c8 chiru li ma\u0331usilal. Quixba\u0331nu a\u02c8an re xti\u0331cobresinquil li kach\u02c8o\u0331l ut re nak chikaq\u02c8uehak kach\u02c8o\u0331l chixba\u0331nunquil li us."
                },
                "15": {
                    "verse_nr": "15",
                    "verse": "Chixjunil li na\u02c8leb a\u02c8in li yo\u0331quin xtz\u02c8i\u0331ban\u2011quil a\u0331cuiq\u02c8uin, a\u02c8an li ta\u0331ch\u02c8olob chiruheb. Chaq\u02c8ueheb xna\u02c8leb ut chak\u02c8useb cui inc\u02c8a\u02c8 us yo\u0331queb xban nak tenebanbil sa\u02c8 a\u0331be\u0331n xban li Dios xba\u0331nunquil. Ut ma\u0331 ani chitz\u02c8ekta\u0331na\u0331nk a\u0331cue."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Li c\u02c8a\u02c8ru us te\u02c8xba\u0331nu laj pa\u0331banel - Chajultica ajcui\u02c8 chiruheb nak che\u02c8pa\u0331ba\u0331nk chiru li acuabej. Ut che\u02c8pa\u0331ba\u0331nk ajcui\u02c8 chiruheb chixjunileb li cuanqueb sa\u02c8 xcuanquil. Ut se\u0331bak xch\u02c8o\u0331leb chixba\u0331nunquil li cha\u0331bil c\u02c8anjel."
                },
                "2": {
                    "verse_nr": "2",
                    "verse": "Ut chaye ajcui\u02c8 reheb nak inc\u02c8a\u02c8 te\u02c8xyo\u02c8ob a\u0331tin chirixeb li ras ri\u0331tz\u02c8in ut inc\u02c8a\u02c8 te\u02c8cuech\u02c8i\u0331nk. K\u02c8unakeb ban xch\u02c8o\u0331l ut cha\u0331bilakeb. Ut che\u02c8cua\u0331nk sa\u02c8 usilal riq\u02c8uineb chixjunileb li ras ri\u0331tz\u02c8in."
                },
                "3": {
                    "verse_nr": "3",
                    "verse": "La\u0331o junxil inc\u02c8a\u02c8 us li kana\u02c8leb nak xocuan chak. Xkak\u02c8et ra\u0331tin li Dios ut inc\u02c8a\u02c8 xo\u2011abin chiruheb li cuanqueb xcuanquil. Xkaq\u02c8ue kib chi balak\u02c8i\u0331c. Xkaba\u0331nu chak li ma\u0331usilal li naxrahi ru li kach\u02c8o\u0331l. Xkanumsi li cutan xba\u0331nunquil li ma\u0331usilal. Xocakalin ut xic\u02c8 nakil kib chi kibil kib."
                },
                "4": {
                    "verse_nr": "4",
                    "verse": "Abanan quicuulac xk\u02c8ehil nak li Dios laj Colol ke quixc\u02c8utbesi chiku li rusilal ut li ruxta\u0331n."
                },
                "5": {
                    "verse_nr": "5",
                    "verse": "Li Dios xoxcol ut xorisi sa\u02c8 li kanajter na\u02c8leb. Ma\u0331cua\u02c8 xban kayehom kaba\u0331nuhom chi moco xban lix ti\u0331quilal li kach\u02c8o\u0331l. Yal xban lix nimal ruxta\u0331n li Dios nak coxcol. Cuybil sachbil chic li kama\u0331c ut ac\u02c8obresinbil chic li kayu\u02c8am xban li Santil Musik\u02c8ej."
                },
                "6": {
                    "verse_nr": "6",
                    "verse": "Xban nak li Jesucristo quicam re kacolbal, numtajenak li kosobtesinquil xban li Dios nak quixq\u02c8ue chak li Santil Musik\u02c8ej chi cua\u0331nc kiq\u02c8uin."
                },
                "7": {
                    "verse_nr": "7",
                    "verse": "Jo\u02c8ca\u02c8in quixba\u0331nu re nak ta\u0331ti\u0331cok\u02c8 li kach\u02c8o\u0331l xban xnimal rusilal li Dios ut take\u0331chani li junelic yu\u02c8am li yo\u0331co chiroybeninquil."
                },
                "8": {
                    "verse_nr": "8",
                    "verse": "Li a\u0331tin a\u02c8in li xinye a\u0331cue, a\u02c8an li tz\u02c8akal ya\u0331l. La\u0331in nacuaj nak ta\u0331ch\u02c8olob li xya\u0331lal a\u02c8in chiruheb li ac xe\u02c8xpa\u0331b li Dios re nak te\u02c8xq\u02c8ue xch\u02c8o\u0331l chi c\u02c8anjelac sa\u02c8 cha\u0331bilal. Li xya\u0331lal a\u02c8in k\u02c8axal cha\u0331bil ut ta\u0331c\u02c8anjelak chiruheb chixjunileb."
                },
                "9": {
                    "verse_nr": "9",
                    "verse": "Ma\u0331tz\u02c8il rix li c\u02c8a\u02c8ak re ru chi a\u0331tinul li ma\u0331c\u02c8a\u02c8 rajbal ut ma\u0331cuech\u02c8i rix lix xe\u02c8 xto\u0331nal li junju\u0331nk. Ut ma\u0331cuech\u02c8i rix li chak\u02c8rab li quiq\u02c8uehe\u02c8 re laj Mois\u00e9s. Ma\u0331c\u02c8a\u02c8 aj e xba\u0331nunquil a\u02c8an xban nak li cuech\u02c8i\u0331nc ma\u0331c\u02c8a\u02c8 na\u2011oc cui\u02c8."
                },
                "10": {
                    "verse_nr": "10",
                    "verse": "Ut cui junak cui\u0331nk aj po\u02c8ol ch\u02c8o\u0331lej yo\u0331 chi tacchi\u02c8i\u0331nc sa\u02c8 xya\u0331nkeb laj pa\u0331banel, ta\u0331q\u02c8ue xna\u02c8leb jun sut malaj cuib sut ut cui inc\u02c8a\u02c8 na\u2011abin cha\u0331cuu, inc\u02c8a\u02c8 chic texcua\u0331nk sa\u02c8 comonil riq\u02c8uin."
                },
                "11": {
                    "verse_nr": "11",
                    "verse": "Nanauman nak li jun a\u02c8an ac xpo\u02c8 xch\u02c8o\u0331l ut nama\u0331cob xban nak naraj tixpo\u02c8 xch\u02c8o\u0331leb laj pa\u0331banel. A\u02c8an raylal naxc\u02c8am chak sa\u02c8 xbe\u0331n xjunes rib."
                },
                "12": {
                    "verse_nr": "12",
                    "verse": "Laj Tito quiyehe\u02c8 re c\u02c8a\u02c8ru tixba\u0331nu - Tintakla a\u0331cuiq\u02c8uin laj Artemas malaj ut laj T\u00edquico. Nak ta\u0331cuulak a\u0331cuiq\u02c8uin, tatxic chi junpa\u0331t Nic\u00f3polis. Aran toxina\u0331tau xban nak ninc\u02c8oxla nak us tinnumsi li habalk\u02c8e aran."
                },
                "13": {
                    "verse_nr": "13",
                    "verse": "Chaq\u02c8ue a\u0331ch\u02c8o\u0331l chixtenk\u02c8anquileb nak te\u02c8e\u0331lk aran laj Apolos jo\u02c8 ajcui\u02c8 laj Zenas laj na\u02c8ol chak\u02c8rab. Chatenk\u02c8aheb nak te\u02c8xic re nak cua\u0331nk c\u02c8a\u02c8ru reheb ut ma\u0331c\u02c8a\u02c8 chipaltok reheb."
                },
                "14": {
                    "verse_nr": "14",
                    "verse": "Eb li kech aj pa\u0331banelil tento nak te\u02c8xtzol rib xba\u0331nunquil li usilal ut te\u02c8xtzol ajcui\u02c8 xtenk\u02c8anquileb li tenk\u02c8a\u0331c te\u02c8raj re nak inc\u02c8a\u02c8 ta\u0331cana\u0331k chi ma\u0331c\u02c8a\u02c8 rajbal lix pa\u0331ba\u0331leb."
                },
                "15": {
                    "verse_nr": "15",
                    "verse": "Xq\u02c8uebal xsahil xch\u02c8o\u0331leb laj pa\u0331banel - Chixjunileb li cuanqueb cuochben neque\u02c8xtakla xsahil a\u0331ch\u02c8o\u0331l. Ut chaq\u02c8ue ajcui\u02c8 xsahileb xch\u02c8o\u0331l li kech aj pa\u0331banelil. Nakara kib chi kibil kib xban nak junaj li kapa\u0331ba\u0331l. A\u02c8 taxak li rusilal li Dios chicua\u0331nk e\u0331riq\u02c8uin che\u0331junilex. Jo\u02c8can taxak."
                }
            }
        }
    }
}