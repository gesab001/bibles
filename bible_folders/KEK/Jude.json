{
    "version": "KEK",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Hu li Quixtz\u02c8i\u0331ba li San Judas - Laj Judas natz\u02c8i\u0331bac riq\u02c8uineb li bokbileb xban li Dios - La\u0331in laj Judas, laj c\u02c8anjel chiru li Jesucristo. La\u0331in ri\u0331tz\u02c8in laj Jacobo. Nintz\u02c8i\u0331ba li hu a\u02c8in reheb laj pa\u0331banel, li bokbileb ut raro\u0331queb xban li Dios Acuabej ut colbileb xban li Jesucristo."
                },
                "2": {
                    "verse_nr": "2",
                    "verse": "Chec\u02c8ulak taxak chi nabal li ruxta\u0331n li Dios, jo\u02c8 ajcui\u02c8 li tuktu\u0331quil usilal ut li rahoc."
                },
                "3": {
                    "verse_nr": "3",
                    "verse": "Eb laj tzolonel aj balak\u02c8 - Ex inherma\u0331n, anchal inch\u02c8o\u0331l nak yo\u0331quin chixc\u02c8oxlanquil tz\u02c8i\u0331bac e\u0331riq\u02c8uin chirix li kacolbal sa\u02c8 comonil. Aban xinq\u02c8ue retal nak ta\u0331ajma\u0331nk ru nak tintz\u02c8i\u0331bak e\u0331riq\u02c8uin re xtz\u02c8a\u0331manquil che\u0331ru nak te\u0331yal e\u0331k\u02c8e chixcolbal rix le\u0331 pa\u0331ba\u0331l. A\u02c8an li junaj chi pa\u0331ba\u0331l k\u02c8axtesinbil chak ke xban li Dios."
                },
                "4": {
                    "verse_nr": "4",
                    "verse": "Nintz\u02c8i\u0331ba li hu a\u02c8in xban nak cuanqueb aj balak\u02c8 que\u02c8xch\u02c8ic rib sa\u02c8 e\u0331ya\u0331nk chi mukmu. Eb a\u02c8an neque\u02c8xye nak laj pa\u0331banel naru te\u02c8xba\u0331nu yalak c\u02c8a\u02c8ru chi ma\u0331usilal ut xban li rusilal li kaDios, ma\u0331c\u02c8a\u02c8 te\u02c8xc\u02c8ul. Neque\u02c8xsach xcuanquil li Ka\u0331cua\u02c8 Jesucristo, laj e\u0331chal ke. Eb a\u02c8an aj k\u02c8etoleb ra\u0331tin li Dios ut chalen chak junxil cutan ac xakabanbil chak li rakba a\u0331tin sa\u02c8 xbe\u0331neb."
                },
                "5": {
                    "verse_nr": "5",
                    "verse": "Usta ac xch\u02c8olobaman che\u0331ru, nacuaj cui\u02c8chic xjulticanquil e\u0331re chanru nak li Ka\u0331cua\u02c8 Dios quirisiheb chak lix tenamit aj Israel sa\u02c8 li na\u02c8ajej Egipto. Ut mokon chic quixsacheb li inc\u02c8a\u02c8 que\u02c8pa\u0331ban chiru sa\u02c8 xya\u0331nkeb laj Israel."
                },
                "6": {
                    "verse_nr": "6",
                    "verse": "Ninjultica ajcui\u02c8 che\u0331ru nak cuan li \u00e1ngel que\u02c8xtz\u02c8ekta\u0331na lix lok\u02c8al q\u02c8uebileb re jo\u02c8 ajcui\u02c8 lix na\u02c8ajeb. Anakcuan tz\u02c8aptz\u02c8o\u0331queb sa\u02c8 li k\u02c8ojyi\u0331n xban li Dios ut bac\u02c8bo\u0331queb riq\u02c8uin cadena toj ta\u0331cuulak xcutanquil li rakba a\u0331tin."
                },
                "7": {
                    "verse_nr": "7",
                    "verse": "Jo\u02c8can ajcui\u02c8 que\u02c8xc\u02c8ul li tenamit Sodoma ut Gomorra jo\u02c8queb ajcui\u02c8 li tenamit cuanqueb chixc\u02c8atk. Juntak\u02c8e\u0331teb lix na\u02c8lebeb riq\u02c8uineb li \u00e1ngel li que\u02c8ma\u0331cob. Que\u02c8muxuc caxa\u0331r ut que\u02c8ma\u0331cob ajcui\u02c8 riq\u02c8uin rech cui\u0331nkilal ut riq\u02c8uin rech ixkilal. Que\u02c8xk\u02c8axtesi rib chixba\u0331nunquil chixjunil li ma\u0331usilal. Lix c\u02c8atic eb li tenamit a\u02c8an, a\u02c8an re xc\u02c8utbesinquil chiku nak cuan xtojbal rix li ma\u0331c. A\u02c8an li ta\u0331c\u02c8ulma\u0331nk mokon sa\u02c8 li xam li ta\u0331cua\u0331nk chi junelic."
                },
                "8": {
                    "verse_nr": "8",
                    "verse": "Usta nanauman li c\u02c8a\u02c8ru quixc\u02c8ul li tenamit Sodoma ut Gomorra, abanan toj cuanqueb ajcui\u02c8 aj balak\u02c8 li neque\u02c8xpa\u0331b li yal yo\u02c8obanbil na\u02c8leb. Ut neque\u02c8xtz\u02c8ajni rib riq\u02c8uin li ma\u0331c. Neque\u02c8xtz\u02c8ekta\u0331na lix cuanquil li Ka\u0331cua\u02c8 ut neque\u02c8xmajecua li cuanqueb xcuanquil ut li cuanqueb xlok\u02c8al."
                },
                "9": {
                    "verse_nr": "9",
                    "verse": "Ut li \u00e1ngel Miguel, li k\u02c8axal nim xlok\u02c8al, inc\u02c8a\u02c8 quixq\u02c8ue rib chok\u02c8 aj rakol a\u0331tin sa\u02c8 xbe\u0331n laj tza. Nak li \u00e1ngel que\u02c8xcuech\u02c8i rib riq\u02c8uin laj tza chirix lix tz\u02c8ejcual laj Mois\u00e9s, li \u00e1ngel inc\u02c8a\u02c8 quixhob chi moco quiraj xrakbal a\u0331tin sa\u02c8 xbe\u0331n. Quixye ban re: Li Ka\u0331cua\u02c8 Dios chik\u02c8usuk a\u0331cue, chan."
                },
                "10": {
                    "verse_nr": "10",
                    "verse": "Ut eb laj balak\u02c8 a\u02c8in neque\u02c8xmajecua ru li c\u02c8a\u02c8ak re ru lok\u02c8, li inc\u02c8a\u02c8 neque\u02c8xtau ru. Chanchaneb li xul li ma\u0331c\u02c8a\u02c8eb xna\u02c8leb. Neque\u02c8xsach rib chixba\u0331nunquil li c\u02c8a\u02c8ak re ru chi ma\u0331usilal."
                },
                "11": {
                    "verse_nr": "11",
                    "verse": "Ra te\u02c8xc\u02c8ul. Lix na\u02c8lebeb a\u02c8an jo\u02c8 lix na\u02c8leb laj Ca\u00edn. Chanchaneb laj Balaam, xban nak neque\u02c8xrahi ru li tumin ut junes a\u02c8an chic neque\u02c8xc\u02c8oxla. Neque\u02c8xtz\u02c8ekta\u0331na lix chak\u02c8rab li Dios ut neque\u02c8xnimobresi rib jo\u02c8 quixba\u0331nu laj Cor\u00e9. Xban a\u02c8an nak te\u02c8osok\u02c8."
                },
                "12": {
                    "verse_nr": "12",
                    "verse": "Xuta\u0331nal chok\u02c8 e\u0331re nak cuanqueb laj balak\u02c8 sa\u02c8 e\u0331ya\u0331nk nak nequeba\u0331nu le\u0331 nink\u02c8e re sahil ch\u02c8o\u0331lej. Eb laj balak\u02c8 ca\u02c8aj cui\u02c8 li num cua\u02c8ac ut num uc\u02c8ac neque\u02c8xba\u0331nu ut inc\u02c8a\u02c8 neque\u02c8xuta\u0331nac. Junes xch\u02c8olaninquileb rib neque\u02c8xc\u02c8oxla. Eb laj balak\u02c8 a\u02c8an chanchaneb li chok li ma\u0331c\u02c8a\u02c8 hab chi sa\u02c8, li nac\u02c8ame\u02c8 yalak bar xban li ik\u02c8. Laj balak\u02c8 ma\u0331c\u02c8a\u02c8 neque\u02c8oc cui\u02c8. Chanchaneb li che\u02c8 li inc\u02c8a\u02c8 neque\u02c8u\u0331chin, li namich\u02c8man chi junaj cua ut nachakic."
                },
                "13": {
                    "verse_nr": "13",
                    "verse": "Nak na\u2011el chak xcuokx li palau xban xcacuil rok li ha\u02c8, nalemeb rib chire li ha\u02c8 lix tz\u02c8ajnil li ha\u02c8. Jo\u02c8can ajcui\u02c8 lix xuta\u0331neb laj balak\u02c8 xban li ma\u0331usilal li neque\u02c8xba\u0331nu. Chanchaneb li chahim li yal naxbeni rib yalak bar chiru choxa. Eb li cui\u0331nk a\u02c8in ac xakabanbileb chi xic chi junaj cua toj sa\u02c8 xchamal ut xk\u02c8ojyi\u0331nal li tojba ma\u0331c."
                },
                "14": {
                    "verse_nr": "14",
                    "verse": "Laj Enoc, a\u02c8an lix cuukil chak chirix laj Ad\u00e1n. Quia\u0331tinac chirixeb li cui\u0331nk a\u02c8in jo\u02c8 quic\u02c8ute\u02c8 chiru xban li Dios. Laj Enoc quixye: \u2015Abihomak, chan. Tol\u2011e\u0331lk li Ka\u0331cua\u02c8 rochben li q\u02c8uila ok\u02c8ob chi \u00e1ngel."
                },
                "15": {
                    "verse_nr": "15",
                    "verse": "Ta\u0331cha\u0331lk chi rakoc a\u0331tin sa\u02c8 xbe\u0331neb chixjunil ut chixch\u02c8olobanquil lix ma\u0331queb riq\u02c8uin lix yehom xba\u0331nuhomeb jo\u02c8 eb ajcui\u02c8 riq\u02c8uin li xic\u02c8 aj a\u0331tin xyehomeb chirix li Ka\u0331cua\u02c8, chan laj Enoc."
                },
                "16": {
                    "verse_nr": "16",
                    "verse": "Eb a\u02c8in aj cuech\u02c8oneleb. Ma\u0331c\u02c8a\u02c8 nacuulac chiruheb. Ca\u02c8aj cui\u02c8 li c\u02c8a\u02c8ru naxrahi ru li tz\u02c8ejcualej neque\u02c8xba\u0331nu. Neque\u02c8a\u0331tinac re xnimobresinquileb ribeb. Neque\u02c8xk\u02c8unbesi junak riq\u02c8uin k\u02c8unil a\u0331tin yal re li c\u02c8a\u02c8ru neque\u02c8raj riq\u02c8uin."
                },
                "17": {
                    "verse_nr": "17",
                    "verse": "Xch\u02c8olobanquil xna\u02c8leb eb laj pa\u0331banel - Ut la\u0331ex ex inherma\u0331n, tento nak ta\u0331cua\u0331nk sa\u02c8 e\u0331ch\u02c8o\u0331l eb li a\u0331tin li que\u02c8xye chak lix ap\u00f3stol li Ka\u0331cua\u02c8 Jesucristo."
                },
                "18": {
                    "verse_nr": "18",
                    "verse": "Eb li ap\u00f3stol que\u02c8xye e\u0331re nak ta\u0331nach\u02c8ok chak roso\u02c8jiqueb li cutan te\u02c8cha\u0331lk eb laj balak\u02c8 aj majecuanel. A\u02c8 li ma\u0331c li naxrahi ru lix tz\u02c8ejcualeb, a\u02c8an li neque\u02c8xba\u0331nu."
                },
                "19": {
                    "verse_nr": "19",
                    "verse": "Eb li cui\u0331nk a\u02c8in, a\u02c8aneb li neque\u02c8yo\u02c8oban jachoc ib. Neque\u02c8xrahi ru lix ma\u0331usilal li ruchich\u02c8och\u02c8 ut li Santil Musik\u02c8ej ma\u0331c\u02c8a\u02c8 riq\u02c8uineb."
                },
                "20": {
                    "verse_nr": "20",
                    "verse": "A\u02c8ut la\u0331ex, ex inherma\u0331n, cauhak taxak e\u0331ch\u02c8o\u0331l sa\u02c8 le\u0331 santil pa\u0331ba\u0331l. Ut chextijok riq\u02c8uin xcuanquil li Santil Musik\u02c8ej."
                },
                "21": {
                    "verse_nr": "21",
                    "verse": "Chenauhak nak nequexra li Dios ut inc\u02c8a\u02c8 chicuiba\u0331nk e\u0331ch\u02c8o\u0331l. Cheroybenihak nak tol\u2011e\u0331lk li Ka\u0331cua\u02c8 Jesucristo ut riq\u02c8uin lix nimal ruxta\u0331n tixq\u02c8ue le\u0331 yu\u02c8am chi junelic."
                },
                "22": {
                    "verse_nr": "22",
                    "verse": "Cheq\u02c8uehak xna\u02c8lebeb li neque\u02c8cuiban xch\u02c8o\u0331l."
                },
                "23": {
                    "verse_nr": "23",
                    "verse": "Q\u02c8uehomak le\u0331 ch\u02c8o\u0331l chixcolbal e\u0331ras e\u0331ri\u0331tz\u02c8in. Chanchan li yo\u0331kex chirisinquileb sa\u02c8 xxamlel li xbalba. Ut li jun ch\u02c8ol chic eb laj k\u02c8etol a\u0331tin, cheruxta\u0331naheb ru aban tinye e\u0331re: cheq\u02c8uehak retal. Inc\u02c8a\u02c8 chextz\u02c8ako\u0331nk riq\u02c8uineb lix ma\u0331usilal xban nak numtajenakeb cui\u02c8chic lix ma\u0331usilal. Xic\u02c8 cheril lix ma\u0331queb jo\u02c8 junak k\u02c8el t\u02c8icr numtajenak xtz\u02c8ajnil ru."
                },
                "24": {
                    "verse_nr": "24",
                    "verse": "Xnimanquil ru li Dios - Ut anakcuan lok\u02c8oninbil taxak li nimajcual Dios. A\u02c8an k\u02c8axal nim xcuanquil che\u0331colbal re nak inc\u02c8a\u02c8 texma\u0331cobk. Nim ajcui\u02c8 xcuanquil che\u0331k\u02c8axtesinquil sa\u02c8 xnimal xlok\u02c8al li Dios chi ma\u0331c\u02c8a\u02c8ak e\u0331ma\u0331c ut chi sa sa\u02c8 e\u0331ch\u02c8o\u0331l."
                },
                "25": {
                    "verse_nr": "25",
                    "verse": "Lok\u02c8oninbil taxak li junaj chi Dios, laj Colol ke sa\u02c8 xc\u02c8aba\u02c8 li Ka\u0331cua\u02c8 Jesucristo. A\u02c8an taxak chinima\u0331k xcuanquil ut xlok\u02c8al chalen chak najter k\u02c8e cutan, ut toj chalen anakcuan ut chi junelic. Jo\u02c8can taxak."
                }
            }
        }
    }
}