{
    "version": "KEK",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Hu li Quixtz\u02c8i\u0331ba li San Pablo re laj Filem\u00f3n - Xq\u02c8uebal xsahileb xch\u02c8o\u0331l - La\u0331in laj Pablo. Cuanquin chi pre\u0331xil sa\u02c8 xc\u02c8aba\u02c8 li Jesucristo. Cuochben li kaherma\u0331n Timoteo yo\u0331quin chixtz\u02c8i\u0331banquil li hu a\u02c8in, at Filem\u00f3n. La\u0331at kech aj c\u02c8anjelil chiru li Cristo ut raro\u0331cat kaban."
                },
                "2": {
                    "verse_nr": "2",
                    "verse": "Li hu a\u02c8in re ajcui\u02c8 lix Apia, li kech aj pa\u0331banelil ut reheb ajcui\u02c8 laj pa\u0331banel li neque\u02c8xch\u02c8utub rib sa\u02c8 la\u0331 cuochoch chixlok\u02c8oninquil li Dios, ut re ajcui\u02c8 laj Arquipo li kech aj pa\u0331banelil. A\u02c8an li qui\u2011ochbenin chak ke sa\u02c8 li c\u02c8anjel chixyebal resil li colba\u2011ib."
                },
                "3": {
                    "verse_nr": "3",
                    "verse": "Chicua\u0331nk taxak e\u0331riq\u02c8uin li usilal ut li tuktu\u0331quilal li naxq\u02c8ue chak ke li Dios li kaYucua\u02c8 ut li naxq\u02c8ue li Ka\u0331cua\u02c8 Jesucristo."
                },
                "4": {
                    "verse_nr": "4",
                    "verse": "Tz\u02c8akal re ru lix pa\u0331ba\u0331l laj Filem\u00f3n - Junelic ninbantioxi chiru lin Dios nak nintijoc cha\u0331cuix."
                },
                "5": {
                    "verse_nr": "5",
                    "verse": "Ninbantioxi chiru li Dios nak nacuabi resil nak nacapa\u0331b chi tz\u02c8akal li Jesucristo ut ninbantioxi chiru nak nacaraheb chixjunileb laj pa\u0331banel."
                },
                "6": {
                    "verse_nr": "6",
                    "verse": "Ut nintz\u02c8a\u0331ma ajcui\u02c8 chiru li Dios nak tatxtenk\u02c8a re nak ta\u0331c\u02c8utu\u0331nk chanru la\u0331 pa\u0331ba\u0331l. Ut nak te\u02c8ril li rusilal li Jesucristo cuan a\u0331cuiq\u02c8uin, te\u02c8q\u02c8ui\u0331k sa\u02c8 xpa\u0331ba\u0331leb."
                },
                "7": {
                    "verse_nr": "7",
                    "verse": "At inherma\u0331n, c\u02c8ajo\u02c8 nak nasaho\u02c8 ut nac\u02c8ojla inch\u02c8o\u0331l nak xcuabi resil chanru nak nacaraheb laj pa\u0331banel ut nacaq\u02c8ue xcacuilal xch\u02c8o\u0331leb."
                },
                "8": {
                    "verse_nr": "8",
                    "verse": "Laj Pablo quixtz\u02c8a\u0331ma chiru laj Filem\u00f3n nak tixcuy xma\u0331c laj On\u00e9simo - Anakcuan nacuaj xtz\u02c8a\u0331manquil jun usilal cha\u0331cuu. La\u0331in la\u0331 herma\u0331n sa\u02c8 xc\u02c8aba\u02c8 li Cristo ut cuan incuanquil chixyebal a\u0331cue c\u02c8a\u02c8ru ta\u0331ba\u0331nu."
                },
                "9": {
                    "verse_nr": "9",
                    "verse": "Abanan inc\u02c8a\u02c8 tinmin a\u0331cuu chixba\u0331nunquil. Tintz\u02c8a\u0331ma ban li usilal cha\u0331cuu xban nak nakara kib. La\u0331in ac xinti\u0331x ut cuanquin chi pre\u0331xil sa\u02c8 xc\u02c8aba\u02c8 li Cristo."
                },
                "10": {
                    "verse_nr": "10",
                    "verse": "Li usilal nintz\u02c8a\u0331ma cha\u0331cuu, a\u02c8an chirix laj On\u00e9simo. Chanchan li cualal chicuu nak cuan xban nak chicuu quixpa\u0331b li Jesucristo nak cuanquin chi pre\u0331xil."
                },
                "11": {
                    "verse_nr": "11",
                    "verse": "Junxil laj On\u00e9simo inc\u02c8a\u02c8 quic\u02c8anjelac chi us cha\u0331cuu. Abanan anakcuan cha\u0331bil aj c\u02c8anjel chic cha\u0331cuu la\u0331at ut chicuu ajcui\u02c8 la\u0331in."
                },
                "12": {
                    "verse_nr": "12",
                    "verse": "Tintakla cui\u02c8chic a\u0331cuiq\u02c8uin ut nak ta\u0331c\u02c8ul a\u02c8an, chanchan ajcui\u02c8 nak tina\u0331c\u02c8ul la\u0331in."
                },
                "13": {
                    "verse_nr": "13",
                    "verse": "La\u0331in xcuaj raj nak xcana ta cuiq\u02c8uin. Naru raj ta\u0331c\u02c8anjelak chicuu chok\u02c8 a\u0331cuu\u0331chil la\u0331at nak cuanquin chi pre\u0331xil xban xyebal resil li colba\u2011ib."
                },
                "14": {
                    "verse_nr": "14",
                    "verse": "Abanan inc\u02c8a\u02c8 nacuaj xminbal a\u0331cuu chixba\u0331nunquil li usilal a\u02c8in. Nacuaj ban nak ta\u0331ba\u0331nu a\u02c8an chi anchal a\u0331ch\u02c8o\u0331l. Jo\u02c8can nak ma\u0331c\u02c8a\u02c8 xinba\u0331nu chi inc\u02c8a\u02c8 ta ta\u0331nau la\u0331at."
                },
                "15": {
                    "verse_nr": "15",
                    "verse": "Cuan xya\u0331lal nak qui\u2011el jarubak cutan a\u0331cuiq\u02c8uin. Ma\u0331re lix ya\u0331lal a\u02c8an nak quijala lix yu\u02c8am ut anakcuan ta\u0331cua\u0331nk a\u0331cuiq\u02c8uin chi junelic."
                },
                "16": {
                    "verse_nr": "16",
                    "verse": "Anakcuan ma\u0331cua\u02c8 chic jo\u02c8 lok\u02c8bil mo\u0331s nak ta\u0331cua\u0331nk a\u0331cuiq\u02c8uin. Anakcuan k\u02c8axal lok\u02c8 chic chiru junak mo\u0331s xban nak anakcuan a\u0331herma\u0331n chic sa\u02c8 xc\u02c8aba\u02c8 li Jesucristo. Raro inban la\u0331in, ut la\u0331at k\u02c8axal cui\u02c8chic nak ta\u0331ra xban nak a\u0331mo\u0331s ut a\u0331herma\u0331n ajcui\u02c8 sa\u02c8 xc\u02c8aba\u02c8 li Ka\u0331cua\u02c8."
                },
                "17": {
                    "verse_nr": "17",
                    "verse": "La\u0331at nacanau nak la\u0331in a\u0331cuech aj c\u02c8anjelil. Jo\u02c8can nak chac\u02c8ulak laj On\u00e9simo jo\u02c8 nak niquina\u0331c\u02c8ul la\u0331in."
                },
                "18": {
                    "verse_nr": "18",
                    "verse": "Ut cui cuan junak xma\u0331c cha\u0331cuu, chaq\u02c8uehak sa\u02c8 inbe\u0331n la\u0331in. Ut cui cuan xc\u02c8as a\u0331cuiq\u02c8uin, la\u0331in tintoj lix c\u02c8as cha\u0331cuu."
                },
                "19": {
                    "verse_nr": "19",
                    "verse": "La\u0331in laj Pablo. Ut riq\u02c8uin cuuk\u02c8 yo\u0331quin chixtz\u02c8i\u0331banquil li a\u0331tin a\u02c8in. La\u0331in tintojok re cha\u0331cuu. Ut la\u0331in naru raj tinye a\u0331cue nak k\u02c8axal cui\u02c8chic cuan la\u0331 c\u02c8as chicuu. La\u0331at cuan la\u0331 yu\u02c8am chi junelic xban nak la\u0331in xinch\u02c8olob xya\u0331lal cha\u0331cuu."
                },
                "20": {
                    "verse_nr": "20",
                    "verse": "Jo\u02c8can ut herma\u0331n, ba\u0331nu li usilal a\u02c8in sa\u02c8 xc\u02c8aba\u02c8 li Ka\u0331cua\u02c8. Ut li usilal nintz\u02c8a\u0331ma cha\u0331cuu, a\u02c8an nak ta\u0331c\u02c8ul laj On\u00e9simo sa\u02c8 xya\u0331lal. Chac\u02c8ojob taxak inch\u02c8o\u0331l xban nak la\u0331o aj pa\u0331banel ut kacomon kib sa\u02c8 xc\u02c8aba\u02c8 li Jesucristo."
                },
                "21": {
                    "verse_nr": "21",
                    "verse": "Nintz\u02c8i\u0331bac a\u0331cuiq\u02c8uin xban nak ninnau chi ya\u0331l nak ta\u0331ba\u0331nu li usilal cue. Ut ninnau ajcui\u02c8 nak li ta\u0331ba\u0331nu, a\u02c8an k\u02c8axal cui\u02c8chic nabal chiru li nintz\u02c8a\u0331ma cha\u0331cuu."
                },
                "22": {
                    "verse_nr": "22",
                    "verse": "Ut nintz\u02c8a\u0331ma ajcui\u02c8 cha\u0331cuu nak ta\u0331cauresi li cuochochnal. Yo\u0331quin chixyo\u02c8oninquil nak tinxic cui\u02c8chic e\u0331riq\u02c8uin jo\u02c8 yo\u0331quex chixtz\u02c8a\u0331manquil chiru li Dios."
                },
                "23": {
                    "verse_nr": "23",
                    "verse": "Eb laj pa\u0331banel neque\u02c8xtakla xsahil xch\u02c8o\u0331l laj Filem\u00f3n - Laj Epafras cuochben chi pre\u0331xil sa\u02c8 xc\u02c8aba\u02c8 li Jesucristo. A\u02c8an naxtakla ajcui\u02c8 xsahil a\u0331ch\u02c8o\u0331l."
                },
                "24": {
                    "verse_nr": "24",
                    "verse": "Ut neque\u02c8xtakla ajcui\u02c8 xsahil a\u0331ch\u02c8o\u0331l laj Marcos, laj Aristarco, laj Demas ut laj Lucas. Cuochbeneb a\u02c8an nak yo\u0331co chi c\u02c8anjelac chiru li Jesucristo."
                },
                "25": {
                    "verse_nr": "25",
                    "verse": "A\u02c8 taxak li rusilal li Ka\u0331cua\u02c8 Jesucristo chicua\u0331nk e\u0331riq\u02c8uin. Jo\u02c8can taxak."
                }
            }
        }
    }
}