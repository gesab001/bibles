{
    "version": "KEK",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Xbe\u0331n Hu li Quixtz\u02c8i\u0331ba li San Juan - Resil li Jesucristo li naq\u02c8uehoc re li kayu\u02c8am - Nintz\u02c8i\u0331bac e\u0331riq\u02c8uin chirix li Dios C\u02c8ajolbej li cuan chalen chak sa\u02c8 xticlajic li ruchich\u02c8och\u02c8. La\u0331o quikil riq\u02c8uin xnak\u02c8 ku ut coa\u0331tinac riq\u02c8uin. Quikil ru a\u02c8an chi tz\u02c8akal ut xkach\u02c8e\u02c8 riq\u02c8uin kuk\u02c8. A\u02c8an a\u02c8in li A\u0331tin naq\u02c8uehoc yu\u02c8am."
                },
                "2": {
                    "verse_nr": "2",
                    "verse": "Quic\u02c8utbesi\u0331c chiku li naq\u02c8uehoc yu\u02c8am. Quikil ru a\u02c8an. Jo\u02c8can nak nakach\u02c8olob xya\u0331lal che\u0331ru chirix a\u02c8an, li naq\u02c8uehoc yu\u02c8am chi junelic. A\u02c8an li cuan chak riq\u02c8uin li Acuabej Dios. A\u02c8an quixc\u02c8utbesi rib chiku."
                },
                "3": {
                    "verse_nr": "3",
                    "verse": "Nakach\u02c8olob xya\u0331lal che\u0331ru chirix li c\u02c8a\u02c8ru quikil ut li c\u02c8a\u02c8ru quikabi re nak tocua\u0331nk chi sum a\u0331tin chi kibil kib. Ut tocua\u0331nk ajcui\u02c8 chi sum a\u0331tin riq\u02c8uin li Acuabej Dios ut riq\u02c8uin li Jesucristo, li Ralal."
                },
                "4": {
                    "verse_nr": "4",
                    "verse": "Sa\u02c8 li hu a\u02c8in nakatakla xyebal e\u0331re re nak chitz\u02c8aklok ru lix sahil e\u0331ch\u02c8o\u0331l che\u0331junilex, jo\u02c8 ajcui\u02c8 lix sahil kach\u02c8o\u0331l la\u0331o."
                },
                "5": {
                    "verse_nr": "5",
                    "verse": "Li Dios, a\u02c8an cutan saken - A\u02c8an a\u02c8in li a\u0331tin quikabi riq\u02c8uin li Jesucristo. Ut a\u02c8an li nakach\u02c8olob xya\u0331lal che\u0331ru. Li Dios, a\u02c8an li cutan saken. Riq\u02c8uin li Dios ma\u0331c\u02c8a\u02c8 k\u02c8ojyi\u0331n. Ti\u0331c ban xch\u02c8o\u0331l li Dios. Relic chi ya\u0331l nak ma\u0331c\u02c8a\u02c8 ma\u0331usilal riq\u02c8uin."
                },
                "6": {
                    "verse_nr": "6",
                    "verse": "Cui nakaye nak cuanco chi sum a\u0331tin riq\u02c8uin li Dios ut cui toj nakaba\u0331nu li inc\u02c8a\u02c8 us, yo\u0331co chi tic\u02c8ti\u02c8ic. Ut inc\u02c8a\u02c8 nakatzol kib chixba\u0331nunquil li ya\u0331l."
                },
                "7": {
                    "verse_nr": "7",
                    "verse": "Ut cui nakaba\u0331nu li c\u02c8a\u02c8ru naraj li Dios, jo\u02c8 naxc\u02c8utbesi chiku li Cristo, cuanco chic chi sum a\u0331tin chi kibil kib. Ut lix quiq\u02c8uel li Jesucristo li Ralal li Dios naxch\u02c8ajobresi li ka\u0331m ut narisi chixjunil li kama\u0331c."
                },
                "8": {
                    "verse_nr": "8",
                    "verse": "Laj cuyul laj sachol re li kama\u0331c - Cui nakaye nak ma\u0331c\u02c8a\u02c8 kama\u0331c, nakabalak\u02c8i kib ut moco ya\u0331l ta li yo\u0331co chixyebal."
                },
                "9": {
                    "verse_nr": "9",
                    "verse": "Cui nakaxo\u0331to li kama\u0331c chiru li Dios, relic chi ya\u0331l nak a\u02c8an ti\u0331c xch\u02c8o\u0331l chixcuybal chixsachbal li kama\u0331c, ut ta\u0331risi chixjunil li kama\u0331usilal."
                },
                "10": {
                    "verse_nr": "10",
                    "verse": "Cui ut nakaye nak inc\u02c8a\u02c8 xoma\u0331cob nakaq\u02c8ue li Dios chok\u02c8 aj tic\u02c8ti\u02c8. Ut inc\u02c8a\u02c8 nakapa\u0331b li ra\u0331tin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Li Jesucristo aj jalol a\u0331tin chikix chiru li Dios - Ex inherma\u0331n, chanchanex li cualal inc\u02c8ajol. A\u02c8 c\u02c8a\u02c8ak re ru a\u02c8in nintz\u02c8i\u0331ba e\u0331re re nak inc\u02c8a\u02c8 texma\u0331cobk. Cui ut cuan junak ta\u0331ma\u0331cobk, cuan jun aj jalol a\u0331tin chikix chiru li Acuabej Dios, a\u02c8an li Jesucristo li ti\u0331c xch\u02c8o\u0331l."
                },
                "2": {
                    "verse_nr": "2",
                    "verse": "Li Jesucristo quicam re xtojbal rix li kama\u0331c. Moco ca\u02c8aj ta cui\u02c8 xban li kama\u0331c la\u0331o. Quicam aj ban cui\u02c8 re xtojbal rix xma\u0331queb chixjunileb li cuanqueb sa\u02c8 ruchich\u02c8och\u02c8."
                },
                "3": {
                    "verse_nr": "3",
                    "verse": "Cui la\u0331o nakaba\u0331nu li c\u02c8a\u02c8ru naraj li Dios, relic chi ya\u0331l nak la\u0331o reho chic li Dios."
                },
                "4": {
                    "verse_nr": "4",
                    "verse": "Li ani naxye, \u201cLa\u0331in rehin li Dios\u201d, ut cui inc\u02c8a\u02c8 naxba\u0331nu li c\u02c8a\u02c8ru naraj li Dios, a\u02c8an aj tic\u02c8ti\u02c8. Moco ya\u0331l ta ru li yo\u0331 chixba\u0331nunquil."
                },
                "5": {
                    "verse_nr": "5",
                    "verse": "Li ani napa\u0331ban re li ra\u0331tin li Dios, relic chi ya\u0331l nak naxra li Dios chi tz\u02c8akal. Riq\u02c8uin a\u02c8an nakanau nak la\u0331o reho chic li Dios."
                },
                "6": {
                    "verse_nr": "6",
                    "verse": "Li ani naxye nak re chic li Dios, tento nak junelic cha\u0331bilak lix yu\u02c8am jo\u02c8 xyu\u02c8am li Jesucristo."
                },
                "7": {
                    "verse_nr": "7",
                    "verse": "Li chak\u02c8rab k\u02c8axal nim xcuanquil - Ex inherma\u0331n, moco toj ac\u02c8 ta li chak\u02c8rab yo\u0331quin chixtz\u02c8i\u0331banquil e\u0331riq\u02c8uin. A\u02c8in a\u02c8an ajcui\u02c8 li chak\u02c8rab li quiq\u02c8uehe\u02c8 chak e\u0331re junxil. Ac e\u0331rabiom chak chalen nak xepa\u0331b li Cristo."
                },
                "8": {
                    "verse_nr": "8",
                    "verse": "Abanan chanchan ac\u02c8 ajcui\u02c8 li chak\u02c8rab xban nak k\u02c8axal nim xcuanquil. Ut li chak\u02c8rab a\u02c8an, a\u02c8in nak te\u0331ra e\u0331rib che\u0331ribil e\u0331rib. Jo\u02c8 quixba\u0331nu li Jesucristo, jo\u02c8can ajcui\u02c8 takaba\u0331nu la\u0331o. Li ra\u0331tin li Jesucristo naxcutanobresi kana\u02c8leb. Nak nakacanab li ma\u0331cobc, chanchan nak yo\u0331 chi numec\u02c8 li k\u02c8ojyi\u0331n. Ut nak nakapa\u0331b li ra\u0331tin li Jesucristo, chanchan nak yo\u0331 chi cha\u0331lc li cutan."
                },
                "9": {
                    "verse_nr": "9",
                    "verse": "Li ani naxye nak xcutanobresi\u0331c lix na\u02c8leb xban li Cristo, ut xic\u02c8 naril lix herma\u0331n a\u02c8an toj cuan ajcui\u02c8 sa\u02c8 xk\u02c8ojyi\u0331nal ru li ma\u0331c."
                },
                "10": {
                    "verse_nr": "10",
                    "verse": "Li ani naxra lix herma\u0331n, a\u02c8an cutanobresinbil lix na\u02c8leb xban li Cristo. Ut ma\u0331 ani nach\u02c8inan xch\u02c8o\u0331l xban."
                },
                "11": {
                    "verse_nr": "11",
                    "verse": "Li ani xic\u02c8 naril lix herma\u0331n, a\u02c8an toj yo\u0331 ajcui\u02c8 chi be\u0331c sa\u02c8 xk\u02c8ojyi\u0331nal ru li ma\u0331c. Ut inc\u02c8a\u02c8 naxnau bar yo\u0331 chi xic xban nak li ma\u0331c naramoc re li xya\u0331lal chiru."
                },
                "12": {
                    "verse_nr": "12",
                    "verse": "Nintz\u02c8i\u0331bac e\u0331riq\u02c8uin, ex herma\u0331n, xban nak cuybil sachbil chic le\u0331 ma\u0331c xban li Dios sa\u02c8 xc\u02c8aba\u02c8 li Jesucristo."
                },
                "13": {
                    "verse_nr": "13",
                    "verse": "Nintz\u02c8i\u0331bac ajcui\u02c8 e\u0331riq\u02c8uin, la\u0331ex yucua\u02c8bej, xban nak ac xepa\u0331b li Dios C\u02c8ajolbej li cuan chalen chak najter nak toj ma\u0331ji\u02c8 naxyo\u02c8obtesi chak li ruchich\u02c8och\u02c8. Nintz\u02c8i\u0331bac e\u0331riq\u02c8uin la\u0331ex li toj sa\u0331jex xban nak xecuy xnumsinquil li a\u0331le\u0331c li naxq\u02c8ue laj tza. Ut nintz\u02c8i\u0331bac ajcui\u02c8 e\u0331riq\u02c8uin la\u0331ex coc\u02c8al xban nak ac xepa\u0331b li Acuabej Dios."
                },
                "14": {
                    "verse_nr": "14",
                    "verse": "Xintz\u02c8i\u0331bac e\u0331riq\u02c8uin la\u0331ex yucua\u02c8bej, xban nak ac xepa\u0331b li Dios C\u02c8ajolbej li cuan chalen chak najter nak toj ma\u0331ji\u02c8 naxyo\u02c8obtesi chak li ruchich\u02c8och\u02c8. Xintz\u02c8i\u0331bac e\u0331riq\u02c8uin la\u0331ex li toj sa\u0331jex, xban nak cau e\u0331rib ut li ra\u0331tin li Dios nacana chi junelic e\u0331riq\u02c8uin ut xecuy xnumsinquil li a\u0331le\u0331c li naxq\u02c8ue laj tza."
                },
                "15": {
                    "verse_nr": "15",
                    "verse": "Ex inherma\u0331n, me\u0331ra chic ru lix ma\u0331usilal li ruchich\u02c8och\u02c8 chi moco li c\u02c8a\u02c8ak re ru cuan sa\u02c8 ruchich\u02c8och\u02c8. Cui cuan junak naxra ru li c\u02c8a\u02c8ak re ru a\u02c8in, moco naxra ta li Acuabej Dios."
                },
                "16": {
                    "verse_nr": "16",
                    "verse": "Chixjunil li ma\u0331usilal cuan sa\u02c8 ruchich\u02c8och\u02c8 moco riq\u02c8uin ta li Dios nachal. Li ma\u0331c li naxrahi ru li tz\u02c8ejcualej ut li xrahinquil ru li c\u02c8a\u02c8ak re ru nakil riq\u02c8uin xnak\u02c8 ku moco riq\u02c8uin ta li Dios nachal. Jo\u02c8can ajcui\u02c8 li k\u02c8etk\u02c8etil. Chixjunil a\u02c8in moco riq\u02c8uin ta li Dios nachal; xna\u02c8leb ban li ruchich\u02c8och\u02c8."
                },
                "17": {
                    "verse_nr": "17",
                    "verse": "Li ruchich\u02c8och\u02c8 ta\u0331osok\u02c8 jo\u02c8 ajcui\u02c8 li ma\u0331usilal. Abanan li ani naba\u0331nun re li naraj li Dios, a\u02c8an cua\u0331nk chi junelic."
                },
                "18": {
                    "verse_nr": "18",
                    "verse": "Li xic\u02c8 neque\u02c8iloc re li Cristo - Ex inherma\u0331n, yo\u0331 chak chi nach\u02c8oc roso\u02c8jiqueb li cutan. Ac xerabi resil nak ta\u0331cha\u0331lk jun li xic\u02c8 na\u2011iloc re li Cristo. A\u02c8an li anticristo nayeman re. Ut anakcuan ac cuanqueb nabal li xic\u02c8 neque\u02c8iloc re li Cristo. Jo\u02c8can nak nakanau nak yo\u0331 chi cuulac xk\u02c8ehil roso\u02c8jiqueb li cutan."
                },
                "19": {
                    "verse_nr": "19",
                    "verse": "Sa\u02c8 kaya\u0331nk xe\u02c8el li xic\u02c8 neque\u02c8iloc re li Cristo, abanan moco kech aj pa\u0331baneleb ta nak xe\u02c8cuan. Cui ta eb a\u02c8an kech aj pa\u0331banelil, cuanqueb raj chi junelic sa\u02c8 kaya\u0331nk. Abanan xe\u02c8el sa\u02c8 kaya\u0331nk re nak ta\u0331nauma\u0331nk nak ma\u0331cua\u02c8eb kech aj pa\u0331banelil."
                },
                "20": {
                    "verse_nr": "20",
                    "verse": "Ut la\u0331ex ac santobresinbilex xban li Santil Musik\u02c8ej li q\u02c8uebil e\u0331re xban li Jesucristo, ut nequenau chic li xya\u0331lal."
                },
                "21": {
                    "verse_nr": "21",
                    "verse": "Moco xban ta nak inc\u02c8a\u02c8 nequenau li xya\u0331lal nak nintz\u02c8i\u0331bac e\u0331riq\u02c8uin. La\u0331ex nequenau li xya\u0331lal ut nequenau ajcui\u02c8 nak ma\u0331 jun tic\u02c8ti\u02c8 na\u2011el sa\u02c8 li tz\u02c8akal ya\u0331l."
                },
                "22": {
                    "verse_nr": "22",
                    "verse": "\u00bfAni laj tic\u02c8ti\u02c8 nak nequec\u02c8oxla la\u0331ex? A\u02c8an li nayehoc re nak li Jesucristo, ma\u0331cua\u02c8 a\u02c8an laj Colonel li yechi\u02c8inbil xban li Dios. Li nayehoc re chi jo\u02c8can, a\u02c8an li anticristo li xic\u02c8 na\u2011iloc re li Cristo. A\u02c8an li natz\u02c8ekta\u0331nan re li Acuabej Dios ut li C\u02c8ajolbej."
                },
                "23": {
                    "verse_nr": "23",
                    "verse": "Li ani naxye nak li Jesucristo ma\u0331cua\u02c8 Ralal li Dios, li nayehoc re a\u02c8an ma\u0331c\u02c8a\u02c8 li Acuabej Dios riq\u02c8uin. Ut li ani naxye nak li Cristo, a\u02c8an li tz\u02c8akal Ralal li Dios, a\u02c8an cuan li Acuabej Dios riq\u02c8uin."
                },
                "24": {
                    "verse_nr": "24",
                    "verse": "Li c\u02c8a\u02c8ru xetzol chak chalen sa\u02c8 xticlajic le\u0331 pa\u0331ba\u0331l chicua\u0331nk sa\u02c8 le\u0331 ch\u02c8o\u0331l. Cui te\u0331c\u02c8u\u0331la sa\u02c8 le\u0331 ch\u02c8o\u0331l li c\u02c8a\u02c8ru xerabi chak chalen sa\u02c8 xticlajic le\u0331 pa\u0331ba\u0331l, cua\u0331nkex riq\u02c8uin li C\u02c8ajolbej ut riq\u02c8uin li Acuabej Dios."
                },
                "25": {
                    "verse_nr": "25",
                    "verse": "Li yu\u02c8am ma\u0331c\u02c8a\u02c8 roso\u02c8jic, a\u02c8an li naxyechi\u02c8i ke li Jesucristo."
                },
                "26": {
                    "verse_nr": "26",
                    "verse": "Nintz\u02c8i\u0331ba a\u02c8in e\u0331riq\u02c8uin chirixeb li xic\u02c8 neque\u02c8iloc re li Cristo xban nak eb a\u02c8an te\u02c8raj e\u0331balak\u02c8inquil."
                },
                "27": {
                    "verse_nr": "27",
                    "verse": "Abanan inc\u02c8a\u02c8 tento ta\u0331cua\u0331nk junak aj tzolol e\u0331re re xc\u02c8utbal che\u0331ru c\u02c8a\u02c8ru li ya\u0331l ut c\u02c8a\u02c8ru li inc\u02c8a\u02c8 ya\u0331l xban nak q\u02c8uebil e\u0331re li Santil Musik\u02c8ej xban li Jesucristo. Li Santil Musik\u02c8ej cuan e\u0331riq\u02c8uin ut a\u02c8an li naq\u02c8uehoc e\u0331na\u02c8leb. Li c\u02c8a\u02c8ru naxc\u02c8ut che\u0331ru li Santil Musik\u02c8ej tz\u02c8akal ya\u0331l. Moco tic\u02c8ti\u02c8 ta. Jo\u02c8can nak chexcua\u0331nk chi sum a\u0331tin riq\u02c8uin li Jesucristo jo\u02c8 naxc\u02c8ut che\u0331ru li Santil Musik\u02c8ej."
                },
                "28": {
                    "verse_nr": "28",
                    "verse": "Ut anakcuan, ex herma\u0331n, ninye cui\u02c8chic e\u0331re nak chexcua\u0331nk chi sum a\u0331tin riq\u02c8uin li Jesucristo re nak ma\u0331c\u02c8a\u02c8ak le\u0331 xiu nak tol\u2011e\u0331lk cui\u02c8chic li Ka\u0331cua\u02c8 Jesucristo. Sahak ban sa\u02c8 kach\u02c8o\u0331l chixc\u02c8ulbal chi ma\u0331c\u02c8a\u02c8ak kaxuta\u0331n."
                },
                "29": {
                    "verse_nr": "29",
                    "verse": "La\u0331ex nequenau nak li Cristo ti\u0331c xch\u02c8o\u0331l. Ut chenauhak ajcui\u02c8 nak chixjunileb li neque\u02c8ba\u0331nun re li ti\u0331quilal, a\u02c8an tz\u02c8akal ralal xc\u02c8ajol li Dios."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Li ralal xc\u02c8ajol li Dios - Cheq\u02c8uehak retal nak li Acuabej Dios c\u02c8ajo\u02c8 nocoxra. Nocoxq\u02c8ue chok\u02c8 ralal xc\u02c8ajol. Relic chi ya\u0331l nak la\u0331o ralal xc\u02c8ajol. Jo\u02c8can nak li ma\u0331ji\u02c8 neque\u02c8pa\u0331ban inc\u02c8a\u02c8 neque\u02c8xtau ru li kana\u02c8leb xban nak ma\u0331ji\u02c8 neque\u02c8xnau xya\u0331lal xpa\u0331banquil li Dios."
                },
                "2": {
                    "verse_nr": "2",
                    "verse": "Ex inherma\u0331n, anakcuan la\u0331o ralal xc\u02c8ajol li Dios. Abanan ma\u0331ji\u02c8 nakanau jo\u02c8 q\u02c8uial chic li usilal takac\u02c8ul mokon. Ca\u02c8aj cui\u02c8 nakanau nak tol\u2011e\u0331lk li Jesucristo, chanchanako chic a\u02c8an xban nak takil ru chi tz\u02c8akal."
                },
                "3": {
                    "verse_nr": "3",
                    "verse": "Li ani yo\u0331 chiroybeninquil lix c\u02c8ulunic li Cristo, a\u02c8an naxsakobresi li ra\u0331m sa\u02c8 ti\u0331quilal jo\u02c8 li Ka\u0331cua\u02c8 Jesucristo ti\u0331c xch\u02c8o\u0331l."
                },
                "4": {
                    "verse_nr": "4",
                    "verse": "Li ani nama\u0331cob naxk\u02c8et lix chak\u02c8rab li Dios xban nak li ma\u0331cobc a\u02c8an xk\u02c8etbal li chak\u02c8rab."
                },
                "5": {
                    "verse_nr": "5",
                    "verse": "La\u0331ex nequenau nak li Ka\u0331cua\u02c8 Jesucristo quic\u02c8ulun re xcuybal ut xsachbal li kama\u0331c. Relic chi ya\u0331l nak a\u02c8an ma\u0331cua\u02c8 aj ma\u0331c."
                },
                "6": {
                    "verse_nr": "6",
                    "verse": "Jo\u02c8can nak li ani cau xch\u02c8o\u0331l chixta\u0331kenquil li Cristo, inc\u02c8a\u02c8 chic yo\u0331k chi ma\u0331cobc. Abanan li ani toj yo\u0331 chi ma\u0331cobc inc\u02c8a\u02c8 naxnau li rusilal li Cristo ut inc\u02c8a\u02c8 napa\u0331ban."
                },
                "7": {
                    "verse_nr": "7",
                    "verse": "Ex herma\u0331n, ma\u0331 ani chibalak\u02c8i\u0331nk e\u0331re. Li ani naba\u0331nun re li ti\u0331quilal, a\u02c8an ti\u0331c xch\u02c8o\u0331l jo\u02c8 li Cristo ti\u0331c xch\u02c8o\u0331l."
                },
                "8": {
                    "verse_nr": "8",
                    "verse": "Li ani yo\u0331 chi ma\u0331cobc, a\u02c8an re laj tza xban nak laj tza a\u02c8an aj ma\u0331c chalen chak sa\u02c8 xticlajic li ruchich\u02c8och\u02c8. A\u02c8an aj e nak col\u2011e\u0331lk li Ralal li Dios re xsachbal xc\u02c8anjel laj tza."
                },
                "9": {
                    "verse_nr": "9",
                    "verse": "Ma\u0331 jun ralal xc\u02c8ajol li Dios yo\u0331k chi ma\u0331cobc xban nak li Dios cuan riq\u02c8uin. Ut inc\u02c8a\u02c8 naru nak yo\u0331k chi ma\u0331cobc xban nak a\u02c8an tz\u02c8akal ralal xc\u02c8ajol li Dios."
                },
                "10": {
                    "verse_nr": "10",
                    "verse": "Riq\u02c8uin a\u02c8in na\u02c8no\u0331queb ru li ralal xc\u02c8ajol li Dios ut na\u02c8no\u0331queb ajcui\u02c8 ruheb li ralal xc\u02c8ajol laj tza: li ani inc\u02c8a\u02c8 naxba\u0331nu li ti\u0331quilal, ut li ani inc\u02c8a\u02c8 naxra li ras ri\u0331tz\u02c8in, a\u02c8an ma\u0331cua\u02c8eb ralal xc\u02c8ajol li Dios."
                },
                "11": {
                    "verse_nr": "11",
                    "verse": "Chikara kib chi kibil kib - Chalen chak sa\u02c8 xticlajic le\u0331 pa\u0331ba\u0331l xerabi li chak\u02c8rab nak chikarahak kib chi kibil kib."
                },
                "12": {
                    "verse_nr": "12",
                    "verse": "Mikata\u0331ke xna\u02c8leb laj Ca\u00edn xban nak a\u02c8an re laj tza. A\u02c8an quixcamsi li ri\u0331tz\u02c8in. \u00bfC\u02c8a\u02c8ut nak quixcamsi li ri\u0331tz\u02c8in? Xban nak ti\u0331c xch\u02c8o\u0331l li ri\u0331tz\u02c8in chiru li Dios ut laj Ca\u00edn junes ma\u0331usilal naxba\u0331nu."
                },
                "13": {
                    "verse_nr": "13",
                    "verse": "Jo\u02c8can ut ex inherma\u0331n, misach e\u0331ch\u02c8o\u0331l xbaneb li xic\u02c8 neque\u02c8iloc e\u0331re sa\u02c8 ruchich\u02c8och\u02c8."
                },
                "14": {
                    "verse_nr": "14",
                    "verse": "Cui nakara li kaherma\u0331n, a\u02c8an retalil nak cua\u0331nk kacolbal chiru xcuanquil li ca\u0331mc ut q\u02c8uebil kayu\u02c8am chi junelic. Li ani inc\u02c8a\u02c8 naxra lix herma\u0331n, a\u02c8an toj cuan rubel xcuanquil li ca\u0331mc."
                },
                "15": {
                    "verse_nr": "15",
                    "verse": "Li ani xic\u02c8 naril lix herma\u0331n, a\u02c8an chanchan aj camsinel ras ri\u0331tz\u02c8in. La\u0331ex nequenau nak junak aj camsinel ras ri\u0331tz\u02c8in ma\u0331c\u02c8a\u02c8 xyu\u02c8am chi junelic."
                },
                "16": {
                    "verse_nr": "16",
                    "verse": "Li Jesucristo quixc\u02c8ut chiku chanru li rahoc nak quixk\u02c8axtesi rib chi ca\u0331mc sa\u02c8 kac\u02c8aba\u02c8 la\u0331o. Jo\u02c8can ajcui\u02c8 nak tento takaraheb li kaherma\u0331n usta tocamsi\u0331k sa\u02c8 xc\u02c8aba\u02c8eb."
                },
                "17": {
                    "verse_nr": "17",
                    "verse": "Jun chic ninye e\u0331re. Cui la\u0331o cuan nabal li c\u02c8a\u02c8ru ke ut inc\u02c8a\u02c8 nakatok\u02c8oba ru li neba\u02c8 li ma\u0331c\u02c8a\u02c8 cuan re, \u00bfma ya\u0331l ta bi\u02c8 nak nakara li Dios chi jo\u02c8canan?"
                },
                "18": {
                    "verse_nr": "18",
                    "verse": "Ex inherma\u0331n, morahoc yal chi a\u0331tin. Chorahok ban chi tz\u02c8akal ya\u0331l ut chic\u02c8utu\u0331nk li karahom riq\u02c8uin li usilal nakaba\u0331nu."
                },
                "19": {
                    "verse_nr": "19",
                    "verse": "Cau li kach\u02c8o\u0331l chixpa\u0331banquil li Dios - Cui nakara li kaherma\u0331n, nakanau nak la\u0331o tz\u02c8akal ralal xc\u02c8ajol li Dios, ut cau kach\u02c8o\u0331l chixpa\u0331banquil li Dios."
                },
                "20": {
                    "verse_nr": "20",
                    "verse": "Cui la\u0331o nakec\u02c8a nak xoma\u0331cob, ac cutan saken chiru li Ka\u0331cua\u02c8 Dios li nakaba\u0331nu xban nak a\u02c8an chixjunil naxnau."
                },
                "21": {
                    "verse_nr": "21",
                    "verse": "Cui inc\u02c8a\u02c8 nakec\u02c8a sa\u02c8 kach\u02c8o\u0331l nak inc\u02c8a\u02c8 us yo\u0331co, inc\u02c8a\u02c8 nocoxucuac chiru li Dios."
                },
                "22": {
                    "verse_nr": "22",
                    "verse": "Ut yalak c\u02c8a\u02c8ru takatz\u02c8a\u0331ma chiru, tixq\u02c8ue ke xban nak yo\u0331co chixpa\u0331banquil lix chak\u02c8rab ut nakaba\u0331nu li c\u02c8a\u02c8ru nacuulac chiru li Dios."
                },
                "23": {
                    "verse_nr": "23",
                    "verse": "Ut a\u02c8an a\u02c8in lix chak\u02c8rab quixq\u02c8ue ke li Dios, nak chopa\u0331ba\u0331nk sa\u02c8 xc\u02c8aba\u02c8 li Jesucristo li Ralal li Dios ut takara kib chi kibil kib, jo\u02c8 coxchak\u02c8rabi cui\u02c8."
                },
                "24": {
                    "verse_nr": "24",
                    "verse": "Cui nakapa\u0331b lix chak\u02c8rab, la\u0331o cuanco riq\u02c8uin li Dios ut li Dios cuan kiq\u02c8uin. Nakanau nak li Dios cuan kiq\u02c8uin chi junelic xban li Santil Musik\u02c8ej li q\u02c8uebil ke."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Li Santil Musik\u02c8ej ut laj tzolonel aj balak\u02c8 - Ex herma\u0331n, q\u02c8uehomak retal nak moco chixjunil ta aj iq\u02c8uin cuan li Santil Musik\u02c8ej. Nabaleb laj tzolonel aj balak\u02c8 cuanqueb sa\u02c8 ruchich\u02c8och\u02c8. Me\u0331pa\u0331b chixjunil li c\u02c8a\u02c8ak re ru nequerabi riq\u02c8uineb, usta ta\u0331yehek\u02c8 e\u0331re nak riq\u02c8uin li Dios xchal. Tento nak te\u0331tz\u02c8il rix li te\u0331rabi re xnaubal ma riq\u02c8uin li Dios xchal li neque\u02c8xye malaj inc\u02c8a\u02c8."
                },
                "2": {
                    "verse_nr": "2",
                    "verse": "Chi jo\u02c8ca\u02c8in naru te\u0331nau cui li Santil Musik\u02c8ej xq\u02c8uehoc re li na\u02c8leb malaj inc\u02c8a\u02c8. Li ani ta\u0331yehok re nak li Jesucristo quitz\u02c8ejcualo\u02c8 ut tz\u02c8akal cui\u0331nk nak quic\u02c8ulun sa\u02c8 ruchich\u02c8och\u02c8, a\u02c8an li cuan li Santil Musik\u02c8ej riq\u02c8uin."
                },
                "3": {
                    "verse_nr": "3",
                    "verse": "Ut li ani ta\u0331yehok re nak li Jesucristo inc\u02c8a\u02c8 quitz\u02c8ejcualo\u02c8 nak quic\u02c8ulun sa\u02c8 ruchich\u02c8och\u02c8, a\u02c8an ma\u0331c\u02c8a\u02c8 li Santil Musik\u02c8ej riq\u02c8uin. Li na\u02c8leb a\u02c8an nachal riq\u02c8uin li xic\u02c8 na\u2011iloc re li Cristo. Abanan ac e\u0331rabiom resil chirix nak tol\u2011e\u0331lk li xic\u02c8 na\u2011iloc re li Cristo. Ut anakcuan li na\u02c8leb a\u02c8an ac yo\u0331 chi c\u02c8ulu\u0331nc sa\u02c8 ruchich\u02c8och\u02c8."
                },
                "4": {
                    "verse_nr": "4",
                    "verse": "Ex inherma\u0331n, la\u0331ex rehex chic li Dios. La\u0331ex xecuy ut xenau xcolbal e\u0331rib chiruheb laj balak\u02c8. Xecuy xban nak li Santil Musik\u02c8ej cuan e\u0331riq\u02c8uin ut k\u02c8axal nim xcuanquil a\u02c8an chiru laj tza li cuan riq\u02c8uineb laj balak\u02c8."
                },
                "5": {
                    "verse_nr": "5",
                    "verse": "Li na\u02c8leb li cuan riq\u02c8uineb laj balak\u02c8, a\u02c8an yal re ruchich\u02c8och\u02c8 ut junes chirix a\u02c8an neque\u02c8a\u0331tinac. Ut eb li inc\u02c8a\u02c8 neque\u02c8xnau xya\u0331lal neque\u02c8rabi li inc\u02c8a\u02c8 ya\u0331l li neque\u02c8xye ut neque\u02c8xpa\u0331b."
                },
                "6": {
                    "verse_nr": "6",
                    "verse": "Abanan la\u0331o ralal xc\u02c8ajol li Dios. Ut eb li neque\u02c8pa\u0331ban re li Dios nocoe\u02c8rabi. Ut eb li inc\u02c8a\u02c8 neque\u02c8pa\u0331ban re li Dios inc\u02c8a\u02c8 neque\u02c8raj kabinquil. Riq\u02c8uin a\u02c8an nac\u02c8utun ani cuan li Santil Musik\u02c8ej riq\u02c8uin ut ani cuan xmusik\u02c8 laj balak\u02c8 riq\u02c8uin."
                },
                "7": {
                    "verse_nr": "7",
                    "verse": "Li Dios aj rahonel - Ex inherma\u0331n, chikara kib chi kibil kib xban nak li rahoc riq\u02c8uin li Dios nachal. Li ani narahoc, a\u02c8an ralal li Dios ut naxba\u0331nu li naraj li Dios."
                },
                "8": {
                    "verse_nr": "8",
                    "verse": "Ut li inc\u02c8a\u02c8 narahoc ma\u0331cua\u02c8 ralal li Dios xban nak li rahoc riq\u02c8uin li Dios nachal."
                },
                "9": {
                    "verse_nr": "9",
                    "verse": "Li Dios quixc\u02c8ut chiku chanru nak nocoxra nak quixtakla chak lix junaj chi Alal sa\u02c8 ruchich\u02c8och\u02c8 chi ca\u0331mc sa\u02c8 kac\u02c8aba\u02c8 la\u0331o. Li Dios quixtakla chak li Ralal re nak ta\u0331cua\u0331nk kayu\u02c8am chi junelic."
                },
                "10": {
                    "verse_nr": "10",
                    "verse": "Li tz\u02c8akal rahoc, a\u02c8an a\u02c8in: ma\u0331cua\u02c8o la\u0331o xorahoc re li Dios. A\u02c8an ban quirahoc ke la\u0331o xban nak quixtakla chak li Ralal chi ca\u0331mc re xtojbal rix li kama\u0331c."
                },
                "11": {
                    "verse_nr": "11",
                    "verse": "Ex herma\u0331n, xban nak k\u02c8axal nocoxra li Dios, tento ajcui\u02c8 nak takara kib chi kibil kib la\u0331o."
                },
                "12": {
                    "verse_nr": "12",
                    "verse": "Ma\u0331 jun qui\u2011iloc ru li Dios. Abanan cui nakara kib chi kibil kib, li Dios cuan kiq\u02c8uin chi junelic. Ut lix rahom li Dios tz\u02c8aklojenak ru kiq\u02c8uin."
                },
                "13": {
                    "verse_nr": "13",
                    "verse": "Nakanau nak cuanco riq\u02c8uin li Dios ut li Dios cuan kiq\u02c8uin xban nak li Dios quixq\u02c8ue ke li Santil Musik\u02c8ej."
                },
                "14": {
                    "verse_nr": "14",
                    "verse": "La\u0331o lix ap\u00f3stol li Jesucristo. Quikil ru li Jesucristo. Ut nakach\u02c8olob xya\u0331lal nak li Acuabej Dios quixtakla chak li Ralal chixcolbaleb li cuanqueb sa\u02c8 ruchich\u02c8och\u02c8."
                },
                "15": {
                    "verse_nr": "15",
                    "verse": "Li ani nach\u02c8oloban re nak li Jes\u00fas, a\u02c8an li Ralal li Dios, a\u02c8an cuan riq\u02c8uin li Dios, ut li Dios cuan riq\u02c8uin a\u02c8an."
                },
                "16": {
                    "verse_nr": "16",
                    "verse": "La\u0331o nakapa\u0331b nak li Dios, a\u02c8an aj rahonel ut nakanau nak ya\u0331l a\u02c8an. Li rahoc nachal riq\u02c8uin li Dios. Li ani narahoc, a\u02c8an cuan riq\u02c8uin li Dios ut li Dios cuan riq\u02c8uin a\u02c8an."
                },
                "17": {
                    "verse_nr": "17",
                    "verse": "Riq\u02c8uin a\u02c8in ta\u0331tz\u02c8aklok ru li rahoc kiq\u02c8uin la\u0331o re nak cauhak kach\u02c8o\u0331l sa\u02c8 xcutanquil li rakba a\u0331tin. Chanru xna\u02c8leb li Ka\u0331cua\u02c8 Jesucristo, jo\u02c8canak ajcui\u02c8 li kana\u02c8leb la\u0331o nak cua\u0331nko arin sa\u02c8 ruchich\u02c8och\u02c8."
                },
                "18": {
                    "verse_nr": "18",
                    "verse": "Ma\u0331c\u02c8a\u02c8 kaxiu cui nakara li Dios chi tz\u02c8akal. Li tz\u02c8akal rahoc narisi li xiu. Li ani naxucuac, naxxucua lix tojbal rix lix ma\u0331c, ut li naxucuac toj ma\u0331ji\u02c8 natz\u02c8akloc ru li rahoc riq\u02c8uin."
                },
                "19": {
                    "verse_nr": "19",
                    "verse": "La\u0331o nakara li Dios xban nak a\u02c8an xrahoc ke xbe\u0331n cua."
                },
                "20": {
                    "verse_nr": "20",
                    "verse": "Cui junak naxye nak naxra li Dios ut xic\u02c8 naril lix herma\u0331n, a\u02c8an aj tic\u02c8ti\u02c8. Li ani inc\u02c8a\u02c8 naxra lix herma\u0331n li naril ru, \u00bfchan ta cui\u02c8 ru nak tixra li Dios li moco naril ta ru?"
                },
                "21": {
                    "verse_nr": "21",
                    "verse": "A\u02c8in li chak\u02c8rab quixq\u02c8ue ke li Jesucristo: Li ani naxra li Dios, tento ajcui\u02c8 nak tixra lix herma\u0331n."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Li xcanabanquil li ma\u0331usilal cuan sa\u02c8 ruchich\u02c8och\u02c8 - Chixjunileb li neque\u02c8pa\u0331ban re nak li Jes\u00fas a\u02c8an li Cristo, a\u02c8aneb li ralal xc\u02c8ajol li Dios. Ut cui la\u0331o nakara li Acuabej Dios, takaraheb ajcui\u02c8 li ralal xc\u02c8ajol."
                },
                "2": {
                    "verse_nr": "2",
                    "verse": "Cui nakara li Dios, nakapa\u0331b lix chak\u02c8rab. Riq\u02c8uin a\u02c8an nakanau nak nakara li Dios jo\u02c8 ajcui\u02c8 eb li ralal xc\u02c8ajol."
                },
                "3": {
                    "verse_nr": "3",
                    "verse": "A\u02c8an a\u02c8in lix ra\u0331bal li Dios: nak takapa\u0331b lix chak\u02c8rab. Moco ch\u02c8a\u02c8aj ta xpa\u0331banquil lix chak\u02c8rab."
                },
                "4": {
                    "verse_nr": "4",
                    "verse": "Li yo\u02c8lajenak sa\u02c8 musik\u02c8ej riq\u02c8uin li Dios cuan xcuanquil re xcuybal xnumsinquil li ma\u0331usilal li cuan sa\u02c8 ruchich\u02c8och\u02c8. Cuan kacuanquilal chixnumsinquil xban nak nakapa\u0331b sa\u02c8 xc\u02c8aba\u02c8 li Jesucristo."
                },
                "5": {
                    "verse_nr": "5",
                    "verse": "\u00bfAni li tz\u02c8akal cuan xcuanquil re xcuybal xnumsinquil li ma\u0331usilal li cuan sa\u02c8 ruchich\u02c8och\u02c8? La\u0331o li nocopa\u0331ban re nak li Jes\u00fas a\u02c8an li Ralal li Dios. Ca\u02c8aj cui\u02c8 la\u0331o cuan kacuanquil re xcuybal xnumsinquil li ma\u0331usilal."
                },
                "6": {
                    "verse_nr": "6",
                    "verse": "Li naxch\u02c8olob xya\u0331lal chirix li Dios C\u02c8ajolbej - Li Jesucristo quic\u02c8ulun sa\u02c8 ruchich\u02c8och\u02c8. Quixc\u02c8ul li cubi ha\u02c8 ut quihoye\u02c8 ajcui\u02c8 lix quiq\u02c8uel chiru li cruz. Ma\u0331cua\u02c8 ca\u02c8aj cui\u02c8 li cubi ha\u02c8 quixc\u02c8ul. Quihoye\u02c8 aj ban cui\u02c8 lix quiq\u02c8uel. Li Santil Musik\u02c8ej naxch\u02c8olob xya\u0331lal chiku chirix li Cristo. Ut ya\u0331l chixjunil li naxc\u02c8ut chiku li Santil Musik\u02c8ej."
                },
                "7": {
                    "verse_nr": "7",
                    "verse": "Sa\u02c8 choxa cuanqueb li oxibeb li neque\u02c8ch\u02c8oloban lix ya\u0331lal. A\u02c8aneb a\u02c8in: li Dios Acuabej, li Dios C\u02c8ajolbej ut li Dios Santil Musik\u02c8ej. Li oxib a\u02c8in junajeb chi ribil."
                },
                "8": {
                    "verse_nr": "8",
                    "verse": "Ut oxib li c\u02c8a\u02c8ru qui\u2011uxman sa\u02c8 ruchich\u02c8och\u02c8 li naxc\u02c8ut chiku lix ya\u0331lal chirix li Jesucristo. Li xbe\u0331n, a\u02c8an nak li Santil Musik\u02c8ej naxc\u02c8ut chiku lix ya\u0331lal. Li xcab, a\u02c8an li c\u02c8a\u02c8ru qui\u2011uxman nak li Jes\u00fas quixc\u02c8ul li cubi ha\u02c8. Ut li rox, a\u02c8an nak quihoye\u02c8 lix quiq\u02c8uel li Jes\u00fas chiru cruz. Eb li oxib a\u02c8in juntak\u02c8e\u0331t lix ya\u0331laleb."
                },
                "9": {
                    "verse_nr": "9",
                    "verse": "La\u0331o nakapa\u0331b li ya\u0331l ch\u02c8olobanbil xbaneb li cui\u0331nk. Abanan li ch\u02c8olobanbil xban li Dios k\u02c8axal cui\u02c8chic nim xcuanquil chiru a\u02c8an. Ut li Dios quixch\u02c8olob xya\u0331lal nak li Jes\u00fas a\u02c8an li Ralal."
                },
                "10": {
                    "verse_nr": "10",
                    "verse": "Li ani napa\u0331ban re li Ralal li Dios, a\u02c8an naxnau tz\u02c8akal lix ya\u0331lal. A\u02c8ut li inc\u02c8a\u02c8 napa\u0331ban re li Dios, naxq\u02c8ue li Dios chok\u02c8 aj tic\u02c8ti\u02c8 xban nak inc\u02c8a\u02c8 naxpa\u0331b li xya\u0331lal li quixch\u02c8olob li Dios nak quixye re li Jes\u00fas: La\u0331at li cualal, chan."
                },
                "11": {
                    "verse_nr": "11",
                    "verse": "Ut a\u02c8an a\u02c8in li naxch\u02c8olob xya\u0331lal nak li Dios quixq\u02c8ue ke li yu\u02c8am chi junelic. Ut li yu\u02c8am a\u02c8in natauman riq\u02c8uin li Ralal."
                },
                "12": {
                    "verse_nr": "12",
                    "verse": "Yalak ani napa\u0331ban re li Ralal li Dios, a\u02c8an cuan xyu\u02c8am chi junelic. Ut li ani inc\u02c8a\u02c8 napa\u0331ban re li Ralal li Dios, ma\u0331c\u02c8a\u02c8 lix yu\u02c8am chi junelic."
                },
                "13": {
                    "verse_nr": "13",
                    "verse": "Xnaubal nak cuan kayu\u02c8am chi junelic - Xintz\u02c8i\u0331ba a\u02c8in chok\u02c8 e\u0331re la\u0331ex li nequexpa\u0331ban re li Ralal li Dios re nak la\u0331ex te\u0331nau nak cuan e\u0331yu\u02c8am chi junelic."
                },
                "14": {
                    "verse_nr": "14",
                    "verse": "Ut a\u02c8in li cau cui\u02c8 kach\u02c8o\u0331l chirix li Dios. Nakanau nak li c\u02c8a\u02c8ak re ru nakatz\u02c8a\u0331ma re, cui nakatz\u02c8a\u0331ma jo\u02c8 naraj li Dios, a\u02c8an nocorabi."
                },
                "15": {
                    "verse_nr": "15",
                    "verse": "Nakanau nak li Dios nocorabi nak nocotijoc. Riq\u02c8uin a\u02c8in nakanau nak naxq\u02c8ue ke li c\u02c8a\u02c8ru nakatz\u02c8a\u0331ma chiru."
                },
                "16": {
                    "verse_nr": "16",
                    "verse": "Cui la\u0331o takil junak li kaherma\u0331n chi ma\u0331cobc ut naru xcuybal lix ma\u0331c, chotijok chirix re nak ta\u0331cuyek\u02c8 xma\u0331c xban li Dios ut ta\u0331cua\u0331nk riq\u02c8uin li Dios toj chirix lix camic. Abanan cuan li ma\u0331c inc\u02c8a\u02c8 naxcuy li Dios. Ma\u0331c\u02c8a\u02c8 rajbal li tijoc chirix li ani yo\u0331 chi ba\u0331nu\u0331nc re li ma\u0331c li ma\u0331c\u02c8a\u02c8 xcuybal."
                },
                "17": {
                    "verse_nr": "17",
                    "verse": "Ya\u0331l nak li ma\u0331usilal, a\u02c8an ma\u0331c. Abanan li Dios naxnau bar cuan li ma\u0331c naru xcuybal ut bar cuan li inc\u02c8a\u02c8."
                },
                "18": {
                    "verse_nr": "18",
                    "verse": "Nakanau nak li ani napa\u0331ban re li Dios inc\u02c8a\u02c8 chic yo\u0331k chi ma\u0331cobc xban nak li Ralal li Dios na\u2011iloc re. Ut laj tza ma\u0331c\u02c8a\u02c8 chic xcuanquil sa\u02c8 xbe\u0331n laj pa\u0331banel."
                },
                "19": {
                    "verse_nr": "19",
                    "verse": "Ut nakanau nak la\u0331o ralal xc\u02c8ajol li Dios. Abanan li jun ch\u02c8o\u0331l chic li ma\u0331ji\u02c8 neque\u02c8pa\u0331ban re li Dios, eb a\u02c8an cuanqueb rubel xcuanquil laj tza."
                },
                "20": {
                    "verse_nr": "20",
                    "verse": "Ut la\u0331o nakanau nak li Ralal li Dios quic\u02c8ulun sa\u02c8 ruchich\u02c8och\u02c8. Quixq\u02c8ue kana\u02c8leb re xnaubal bar cuan li tz\u02c8akal Dios. Ut junajo chic riq\u02c8uin li tz\u02c8akal Dios xban nak xkapa\u0331b li Jesucristo li Ralal li Dios. A\u02c8an li naq\u02c8uehoc ke li yu\u02c8am chi junelic."
                },
                "21": {
                    "verse_nr": "21",
                    "verse": "Ex inherma\u0331n, me\u0331lok\u02c8oni chic li jalanil dios yi\u0331banbil riq\u02c8uin uk\u02c8ej. Jo\u02c8can taxak."
                }
            }
        }
    }
}