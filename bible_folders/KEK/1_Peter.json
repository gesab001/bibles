{
    "version": "KEK",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Xbe\u0331n Hu li Quixtz\u02c8i\u0331ba li San Pedro - Xq\u02c8uebal xsahil xch\u02c8o\u0331leb - La\u0331in laj Pedro. La\u0331in x\u2011ap\u00f3stol li Ka\u0331cua\u02c8 Jesucristo. Yo\u0331quin chi tz\u02c8i\u0331bac e\u0331riq\u02c8uin la\u0331ex, li xejeq\u02c8ui e\u0331rib sa\u02c8 li junju\u0331nk chi na\u02c8ajej. Yal numec\u02c8 yo\u0331quex xban nak ma\u0331cua\u02c8 e\u0331tenamit li cuanquex cui\u02c8, la\u0331ex li cuanquex sa\u02c8 xcue\u0331nt Ponto, ut sa\u02c8 xcue\u0331nt Galacia ut Capadocia, jo\u02c8 ajcui\u02c8 li cuanquex sa\u02c8 xcue\u0331nt Asia ut Bitinia."
                },
                "2": {
                    "verse_nr": "2",
                    "verse": "Ac najter k\u02c8e cutan qui\u2011ala chak sa\u02c8 xch\u02c8o\u0331l li Dios Acuabej nak la\u0331exak li sic\u02c8bil e\u0331ru xban. Santobresinbilakex chic xban li Santil Musik\u02c8ej re nak tex\u2011abi\u0331nk ut texpa\u0331ba\u0331nk chiru li Jesucristo. Cuybilak chic le\u0331 ma\u0331c xban xquiq\u02c8uel li Jesucristo. Ut chi cua\u0331nk taxak chi nabal li rusilal li Dios e\u0331riq\u02c8uin ut li tuktu\u0331quilal sa\u02c8 e\u0331ya\u0331nk."
                },
                "3": {
                    "verse_nr": "3",
                    "verse": "Nakayo\u02c8oni jun ac\u02c8 yu\u02c8am ma\u0331c\u02c8a\u02c8 roso\u02c8jic - Lok\u02c8oninbil taxak li Dios Acuabej, lix Yucua\u02c8 li Ka\u0331cua\u02c8 Jesucristo. Sa\u02c8 xc\u02c8aba\u02c8 lix nimal ruxta\u0331n, coyo\u02c8la cui\u02c8chic xca\u02c8 cua. Xban nak li Jesucristo quicuacli cui\u02c8chic chi yo\u02c8yo sa\u02c8 xya\u0331nkeb li camenak, nakayo\u02c8oni li ac\u02c8 yu\u02c8am li ma\u0331c\u02c8a\u02c8 roso\u02c8jic."
                },
                "4": {
                    "verse_nr": "4",
                    "verse": "Yo\u0331co chixyo\u02c8oninquil li kama\u0331tan li tixq\u02c8ue ke li Dios. Li ma\u0331tan a\u02c8in inc\u02c8a\u02c8 nalaj inc\u02c8a\u02c8 na\u2011oso\u02c8. C\u02c8u\u0331lanbil sa\u02c8 choxa. Aran ma\u0331c\u02c8a\u02c8 ta\u0331muxuk ru ut ma\u0331 jaruj ta\u0331osok\u02c8."
                },
                "5": {
                    "verse_nr": "5",
                    "verse": "Xban nak nocopa\u0331ban, li Dios li k\u02c8axal nim xcuanquil nocoril chi junelic re nak tocolek\u02c8. Li colba\u2011ib a\u02c8in ta\u0331c\u02c8utbesi\u0331k chi tz\u02c8akal re ru sa\u02c8 roso\u02c8jic li cutan."
                },
                "6": {
                    "verse_nr": "6",
                    "verse": "Usta te\u0331c\u02c8ul nabal pa\u0331y ru li raylal re xyalbal rix le\u0331 pa\u0331ba\u0331l sa\u02c8 ruchich\u02c8och\u02c8 a\u02c8in, chisahok\u02c8 sa\u02c8 le\u0331 ch\u02c8o\u0331l xban nak ac colbilex chic."
                },
                "7": {
                    "verse_nr": "7",
                    "verse": "Tento nak ta\u0331yalek\u02c8 rix le\u0331 pa\u0331ba\u0331l re nak ta\u0331c\u02c8utu\u0331nk ma tz\u02c8akal re ru. Li pa\u0331ba\u0331l k\u02c8axal cui\u02c8chic lok\u02c8 chiru li oro li na\u2011oso\u02c8. Li oro nanumsi\u0331c sa\u02c8 xam re rilbal ma cha\u0331bil. Jo\u02c8can ajcui\u02c8 nak tento xyalbal rix le\u0331 pa\u0331ba\u0331l ma tz\u02c8akal re ru. Cui tz\u02c8akal re ru le\u0331 pa\u0331ba\u0331l, tex\u2011oxlok\u02c8i\u0331k ut ta\u0331nima\u0331k e\u0331ru ut ta\u0331q\u02c8uehek\u02c8 e\u0331lok\u02c8al nak tixc\u02c8utbesi cui\u02c8chic rib li Jesucristo."
                },
                "8": {
                    "verse_nr": "8",
                    "verse": "Nequera li Cristo usta inc\u02c8a\u02c8 nequeril ru. Nequepa\u0331b li Cristo, usta inc\u02c8a\u02c8 e\u0331rilom ru. K\u02c8axal cui\u02c8chic numtajenak xsahil sa\u02c8 e\u0331ch\u02c8o\u0331l chixpa\u0331banquil. Ut inc\u02c8a\u02c8 nequetau junak a\u0331tin re xch\u02c8olobanquil lix sahil e\u0331ch\u02c8o\u0331l xban nak k\u02c8axal lok\u02c8."
                },
                "9": {
                    "verse_nr": "9",
                    "verse": "Ut lix k\u02c8ajca\u0331munquil le\u0331 pa\u0331ba\u0331l, a\u02c8an le\u0331 colbal."
                },
                "10": {
                    "verse_nr": "10",
                    "verse": "Eb li profeta junxilaj que\u02c8xch\u02c8olob chak xya\u0331lal li usilal a\u02c8in q\u02c8uebil e\u0331re. Que\u02c8xtz\u02c8il rix ut que\u02c8patz\u02c8oc chirix li colba\u2011ib a\u02c8in."
                },
                "11": {
                    "verse_nr": "11",
                    "verse": "Eb li profeta que\u02c8xye resil li raylal tixc\u02c8ul li Cristo ut lix nimal xlok\u02c8al li ta\u0331c\u02c8utbesi\u0331k mokon. Que\u02c8xq\u02c8ue xch\u02c8o\u0331l chixsiq\u02c8uinquil ani tz\u02c8akal li Cristo. Que\u02c8xsic\u02c8 xya\u0331lal jok\u02c8e ut c\u02c8a\u02c8ru chi cutanil ta\u0331c\u02c8ulma\u0331nk li yo\u0331 chi c\u02c8utbesi\u0331c chiruheb xban li Santil Musik\u02c8ej."
                },
                "12": {
                    "verse_nr": "12",
                    "verse": "Li c\u02c8a\u02c8ru quixc\u02c8utbesi chak li Dios chiruheb li profeta junxil inc\u02c8a\u02c8 ta\u0331c\u02c8ulma\u0331nk nak toj cuanqueb a\u02c8an. Ta\u0331c\u02c8ulma\u0331nk ban sa\u02c8 li cutan nak cuanquex la\u0331ex. Eb li profeta que\u02c8xch\u02c8olob che\u0331ru li xya\u0331lal a\u02c8in, li quic\u02c8ute\u02c8 chak chiruheb xban li Santil Musik\u02c8ej li taklanbil chak xban li Dios. Ut eb li \u00e1ngel que\u02c8raj ajcui\u02c8 raj xtaubal ru chixjunil li c\u02c8a\u02c8ak re ru a\u02c8in."
                },
                "13": {
                    "verse_nr": "13",
                    "verse": "Tento nak tocua\u0331nk sa\u02c8 ti\u0331quilal - Xban nak yo\u0331quex chiroybeninquil le\u0331 k\u02c8ajca\u0331munquil, chi ajk ru le\u0331 c\u02c8a\u02c8ux. Chi cua\u0331nk chi tuktu le\u0331 ch\u02c8o\u0331l. Ut chi anchal e\u0331ch\u02c8o\u0331l cheroybeni li usilal li tixq\u02c8ue e\u0331re li Jesucristo nak tixc\u02c8utbesi cui\u02c8chic rib."
                },
                "14": {
                    "verse_nr": "14",
                    "verse": "Chex\u2011abi\u0331nk chiru li Dios xban nak la\u0331ex ralal xc\u02c8ajol. Me\u0331ba\u0331nu chic li nequerahi ru junxil nak toj ma\u0331ji\u02c8 nequenau li xya\u0331lal."
                },
                "15": {
                    "verse_nr": "15",
                    "verse": "Aban ti\u0331cak taxak le\u0331 ch\u02c8o\u0331l ut cha\u0331bilak taxak le\u0331 yehom e\u0331ba\u0331nuhom xban nak ti\u0331c xch\u02c8o\u0331l li Dios li quisic\u02c8oc e\u0331ru chok\u02c8 ralal xc\u02c8ajol."
                },
                "16": {
                    "verse_nr": "16",
                    "verse": "Jo\u02c8 tz\u02c8i\u0331banbil retalil sa\u02c8 li Santil Hu: Santakex la\u0331ex xban nak santin la\u0331in, chan li Dios."
                },
                "17": {
                    "verse_nr": "17",
                    "verse": "La\u0331ex nequeye \u201cat inYucua\u02c8\u201d re li Dios nak nequextijoc. Ut li Dios natz\u02c8iloc a\u0331tin chirix li junju\u0331nk a\u02c8 yal chanru lix yehom xba\u0331nuhom. A\u02c8an inc\u02c8a\u02c8 naxsiq\u02c8ueb ru. Jun xiquic ban naxba\u0331nu. Jo\u02c8can nak chexucua\u0331k ru li Dios junelic, a\u02c8 yal jo\u02c8 najtil texcua\u0331nk sa\u02c8 li ruchich\u02c8och\u02c8 a\u02c8in."
                },
                "18": {
                    "verse_nr": "18",
                    "verse": "La\u0331ex nequenau nak xban li Dios colbilex chic chiru li jo\u02c8 ma\u0331jo\u02c8il na\u02c8leb li quilaje\u02c8xc\u02c8ut chak che\u0331ru le\u0331 xe\u02c8to\u0331nil yucua\u02c8. Moco colbilex ta riq\u02c8uin c\u02c8a\u02c8ak re ru na\u2011oso\u02c8 jo\u02c8 li oro ut li plata."
                },
                "19": {
                    "verse_nr": "19",
                    "verse": "Colbilex ban riq\u02c8uin xlok\u02c8laj quiq\u02c8uel li Cristo. Li Cristo, a\u02c8an li quixmayeja rib chiru li Dios Acuabej jo\u02c8 jun li carner namayeja\u0331c chi ma\u0331c\u02c8a\u02c8 re\u0331c\u02c8 ut chi ma\u0331c\u02c8a\u02c8 xpaltil."
                },
                "20": {
                    "verse_nr": "20",
                    "verse": "Relic chi ya\u0331l nak toj ma\u0331ji\u02c8 nayo\u02c8obtesi\u0331c chak li ruchich\u02c8och\u02c8 ac ch\u02c8olch\u02c8o chiru li Dios nak li Cristo sic\u02c8bil ru ut xakabanbil re ta\u0331ca\u0331mk. Ut anakcuan xcuulac xk\u02c8ehil nak li Cristo xc\u02c8utbesi rib xban e\u0331ra\u0331bal la\u0331ex."
                },
                "21": {
                    "verse_nr": "21",
                    "verse": "Sa\u02c8 xc\u02c8aba\u02c8 li Cristo yo\u0331quex chixpa\u0331banquil li Dios, li quicuaclesin cui\u02c8chic re li Cristo chi yo\u02c8yo sa\u02c8 xya\u0331nkeb li camenak ut quixq\u02c8ue xlok\u02c8al. Jo\u02c8can nak xepa\u0331b ut ca\u02c8aj cui\u02c8 riq\u02c8uin li Dios nequexyo\u02c8onin."
                },
                "22": {
                    "verse_nr": "22",
                    "verse": "Sa\u02c8 xc\u02c8aba\u02c8 li Santil Musik\u02c8ej ch\u02c8ajobresinbil le\u0331 ra\u0331m riq\u02c8uin nak nequepa\u0331b li tz\u02c8akal ya\u0331l. Riq\u02c8uin a\u02c8in naru te\u0331raheb li herma\u0331n ut inc\u02c8a\u02c8 te\u0331ra e\u0331rib chi yal xcab rix e\u0331ch\u02c8o\u0331l. Te\u0331ra ban e\u0331rib chi tz\u02c8akal."
                },
                "23": {
                    "verse_nr": "23",
                    "verse": "La\u0331ex yo\u02c8lajenakex chic xca\u02c8 cua chi ac\u02c8 chic le\u0331 yu\u02c8am. Li yu\u02c8am a\u02c8in ma\u0331cua\u02c8 xq\u02c8uehom le\u0331 na\u02c8 e\u0331yucua\u02c8. Li yu\u02c8am a\u02c8an na\u2011oso\u02c8. Abanan li ac\u02c8 yu\u02c8am natauman riq\u02c8uin xpa\u0331banquil ra\u0331tin li Dios. Yo\u02c8yo ut cuan chi junelic."
                },
                "24": {
                    "verse_nr": "24",
                    "verse": "Sa\u02c8 li Santil Hu tz\u02c8i\u0331banbil retalil chi jo\u02c8ca\u02c8in: Lix yu\u02c8am li cristian sa\u02c8 ruchich\u02c8och\u02c8, a\u02c8an chanchan li pim. Nachakic ut na\u2011oso\u02c8. Ut lix lok\u02c8al chanchan ratz\u02c8um li pim. Nachakic nat\u02c8ane\u02c8 ut na\u2011oso\u02c8."
                },
                "25": {
                    "verse_nr": "25",
                    "verse": "Aban li ra\u0331tin li Dios, a\u02c8an cuan chi junelic. Ut li a\u0331tin a\u02c8in, a\u02c8an resil li colba\u2011ib li yebil chak e\u0331re."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Xban nak ac\u02c8 chic le\u0331 yu\u02c8am, cherisihak sa\u02c8 le\u0331 ch\u02c8o\u0331l chixjunil li ma\u0331usilal. Mexbalak\u02c8ic chic. Te\u0331canab li ca\u02c8pac\u02c8al u. Mexcakalin chic ut te\u0331canab ajcui\u02c8 li yo\u02c8oba\u0331nc a\u0331tin."
                },
                "2": {
                    "verse_nr": "2",
                    "verse": "Li c\u02c8ula\u02c8al nak toj nayo\u02c8la naraj ru tu\u02c8uc. Us raj nak jo\u02c8cano taxak la\u0331o riq\u02c8uin ra\u0331tin li Dios. Takaj taxak ru xtzolbal ra\u0331tin li Dios xban nak a\u02c8an li tz\u02c8akal ya\u0331l. Tocacuu\u0331k taxak sa\u02c8 li kapa\u0331ba\u0331l ut tz\u02c8akalako taxak chiru li Dios re nak tocolek\u02c8."
                },
                "3": {
                    "verse_nr": "3",
                    "verse": "Cui yo\u0331quex chixba\u0331nunquil a\u02c8in, ac nequenau nak li Ka\u0331cua\u02c8 cha\u0331bil."
                },
                "4": {
                    "verse_nr": "4",
                    "verse": "Li Cristo, a\u02c8an xxe\u02c8 li kapa\u0331ba\u0331l - Cha\u0331lkex riq\u02c8uin li Cristo, li yo\u02c8yo chi junelic. Eb li cristian que\u02c8xtz\u02c8ekta\u0331na li Jesucristo li k\u02c8axal lok\u02c8 li sic\u02c8bil ru xban li Dios chixq\u02c8uebal kayu\u02c8am. Li Jesucristo xakabanbil xban li Dios chi c\u02c8anjelac jo\u02c8 jun nimla pec k\u02c8axal cha\u0331bil li na\u2011oc chok\u02c8 xxe\u02c8 li cab."
                },
                "5": {
                    "verse_nr": "5",
                    "verse": "Ut la\u0331ex chanchanex li coc\u02c8 pec li na\u2011oc sa\u02c8 li tz\u02c8ac. Xban li rusilal li Jesucristo, naru texc\u02c8anjelak chiru li Dios jo\u02c8 eb laj tij li neque\u02c8mayejac chiru li Dios. Li mayej li k\u02c8axal lok\u02c8, a\u02c8an nak te\u0331k\u02c8axtesi e\u0331rib sa\u02c8 ruk\u02c8 li Dios. Ut le\u0331 mayej nac\u02c8ule\u02c8 xban li Dios sa\u02c8 xc\u02c8aba\u02c8 li Jesucristo."
                },
                "6": {
                    "verse_nr": "6",
                    "verse": "Tz\u02c8i\u0331banbil retalil sa\u02c8 li Santil Hu li quixye li Dios chirix li Cristo nak quixye chi jo\u02c8ca\u02c8in: La\u0331in xinsic\u02c8 ru li Colonel jo\u02c8 nak laj tz\u02c8ac naxsic\u02c8 ru li cha\u0331bil pec chok\u02c8 xxe\u02c8 li cab. Xinsic\u02c8 ru chok\u02c8 xxe\u02c8 le\u0331 pa\u0331ba\u0331l. Li ani ta\u0331pa\u0331ba\u0331nk re inc\u02c8a\u02c8 ta\u0331ch\u02c8ina\u0331nk xch\u02c8o\u0331l."
                },
                "7": {
                    "verse_nr": "7",
                    "verse": "K\u02c8axal lok\u02c8 li Cristo chok\u02c8 e\u0331re la\u0331ex li ac xexpa\u0331ban. Abanan chok\u02c8 reheb li ma\u0331ji\u02c8 neque\u02c8pa\u0331ban, ma\u0331c\u02c8a\u02c8 na\u2011oc cui\u02c8. Tz\u02c8i\u0331banbil retalil sa\u02c8 li Santil Hu chi jo\u02c8ca\u02c8in: Li pec li quitz\u02c8ekta\u0331na\u0331c xbaneb laj cablanel, a\u02c8an li pec li k\u02c8axal cha\u0331bil li quiq\u02c8uehe\u02c8 chok\u02c8 xxuc li cab."
                },
                "8": {
                    "verse_nr": "8",
                    "verse": "Ut tz\u02c8i\u0331banbil ajcui\u02c8 sa\u02c8 li Santil Hu chi jo\u02c8ca\u02c8in: A\u02c8an ut li pec li que\u02c8xtich cui\u02c8 li rokeb. A\u02c8an li pec li nat\u02c8anoc. Li cristian li neque\u02c8xtich rokeb chiru, a\u02c8aneb laj k\u02c8etol ra\u0331tin li Dios. Ac ch\u02c8olch\u02c8o nak te\u02c8xc\u02c8ul lix tojbal lix ma\u0331c xban nak neque\u02c8xtz\u02c8ekta\u0331na li Cristo."
                },
                "9": {
                    "verse_nr": "9",
                    "verse": "La\u0331ex ralal xc\u02c8ajol li Dios - La\u0331ex sic\u02c8bil e\u0331ru xban li Dios. Sic\u02c8bil e\u0331ru chi c\u02c8anjelac chiru li Dios jo\u02c8 nak neque\u02c8c\u02c8anjelac laj tij. La\u0331ex lix tenamit li Dios ut santobresinbilex. La\u0331ex chic ralal xc\u02c8ajol li Dios. Sic\u02c8bil e\u0331ru chixyebal resil lix nimal xcuanquilal li Dios. Li Dios quexrisi sa\u02c8 xk\u02c8ojyi\u0331nal ru li ma\u0331c ut anakcuan cuanquex chic sa\u02c8 xcutan xsaken."
                },
                "10": {
                    "verse_nr": "10",
                    "verse": "Junxil ma\u0331cua\u02c8ex ralal xc\u02c8ajol li Dios. Aban anakcuan la\u0331ex chic ralal xc\u02c8ajol. Junxil inc\u02c8a\u02c8 nequenau lix nimal ruxta\u0331n li Dios. Aban anakcuan nequenau chic."
                },
                "11": {
                    "verse_nr": "11",
                    "verse": "Bokbilex chi c\u02c8anjelac chiru li Dios - Ex inherma\u0331n, raro\u0331quex inban. La\u0331ex yal numelex arin sa\u02c8 ruchich\u02c8och\u02c8. La\u0331in nintz\u02c8a\u0331ma che\u0331ru nak me\u0331ba\u0331nu chic li ma\u0331usilal li queba\u0331nu chak junxil xban nak a\u02c8an ca\u02c8aj cui\u02c8 xpo\u02c8bal ru le\u0331 c\u02c8a\u02c8ux naxba\u0331nu."
                },
                "12": {
                    "verse_nr": "12",
                    "verse": "Cha\u0331bilak taxak le\u0331 na\u02c8leb chiruheb li ma\u0331ji\u02c8 neque\u02c8pa\u0331ban. Usta yo\u0331keb chixyebal nak inc\u02c8a\u02c8 us le\u0331 na\u02c8leb, aban cui te\u0331ba\u0331nu li us, te\u02c8xq\u02c8ue retal ut te\u02c8xnima xlok\u02c8al li Dios nak ta\u0331cuulak xk\u02c8ehil li rakba a\u0331tin."
                },
                "13": {
                    "verse_nr": "13",
                    "verse": "Sa\u02c8 xc\u02c8aba\u02c8 li Cristo chepa\u0331ba\u0331k chixjunileb li chak\u02c8rab q\u02c8uebil xbaneb li cui\u0331nk li neque\u02c8taklan sa\u02c8 e\u0331be\u0331n. Chexpa\u0331ba\u0331nk chiru li acuabej xban nak a\u02c8an cuan sa\u02c8 xcuanquil."
                },
                "14": {
                    "verse_nr": "14",
                    "verse": "Ut chexpa\u0331ba\u0331nk ajcui\u02c8 chiruheb li taklanbileb xban li acuabej chi rakoc a\u0331tin sa\u02c8 xbe\u0331neb li neque\u02c8xsic\u02c8 xma\u0331c ut re ajcui\u02c8 nak te\u02c8xq\u02c8ue xlok\u02c8al li cha\u0331bileb xna\u02c8leb."
                },
                "15": {
                    "verse_nr": "15",
                    "verse": "Li Dios naraj nak texcua\u0331nk sa\u02c8 xya\u0331lal. Nak te\u02c8ril le\u0331 ti\u0331quilal, li inc\u02c8a\u02c8 useb xna\u02c8leb ut li inc\u02c8a\u02c8 neque\u02c8xnau xya\u0331lal, inc\u02c8a\u02c8 chic te\u02c8a\u0331tinak che\u0331rix."
                },
                "16": {
                    "verse_nr": "16",
                    "verse": "Libre chic cua\u0331nkex. Abanan moco xban ta nak libre chic cua\u0331nkex nak tex\u2011oc chixba\u0331nunquil li ma\u0331usilal. Cheq\u02c8uehak ban e\u0331ch\u02c8o\u0331l chi c\u02c8anjelac chiru li Dios."
                },
                "17": {
                    "verse_nr": "17",
                    "verse": "La\u0331ex aj pa\u0331banel, chera e\u0331rib che\u0331ribil e\u0331rib. Chexucua\u0331k ru li Ka\u0331cua\u02c8 Dios. Che\u2011oxlok\u02c8i le\u0331 ras e\u0331ri\u0331tz\u02c8in. Ut cheq\u02c8uehak xlok\u02c8al li acuabej."
                },
                "18": {
                    "verse_nr": "18",
                    "verse": "Checuy li raylal jo\u02c8 nak quixcuy li Cristo - Ex aj c\u02c8anjel chex\u2011abi\u0331nk chiruheb le\u0331 patr\u00f3n ut che\u2011oxlok\u02c8iheb. Moco ca\u02c8aj cui\u02c8 ta chiruheb li tu\u0331laneb. Chex\u2011abi\u0331nk ban ajcui\u02c8 chiruheb li josk\u02c8 aj patr\u00f3n."
                },
                "19": {
                    "verse_nr": "19",
                    "verse": "Cui nequec\u02c8ul junak raylal chi ma\u0331c\u02c8a\u02c8 e\u0331ma\u0331c, osobtesinbilakex cui nequecuy xban nak yo\u0331quex chixpa\u0331banquil li Dios."
                },
                "20": {
                    "verse_nr": "20",
                    "verse": "Cui nequexsaq\u02c8ue\u02c8 xban nak xesic\u02c8 e\u0331ma\u0331c, ut nequecuy xnumsinquil, ma\u0331c\u02c8a\u02c8 xlok\u02c8al a\u02c8an. Abanan cui nequec\u02c8ul li raylal riq\u02c8uin xba\u0331nunquil li us ut nequecuy, a\u02c8an lok\u02c8 chiru li Dios."
                },
                "21": {
                    "verse_nr": "21",
                    "verse": "Li Dios naraj nak te\u0331ba\u0331nu jo\u02c8 quixba\u0331nu li Cristo. Li Cristo quixc\u02c8ul li raylal sa\u02c8 e\u0331c\u02c8aba\u02c8 la\u0331ex. A\u02c8an quic\u02c8amoc be che\u0331ru re nak la\u0331ex te\u0331cuy ajcui\u02c8 xnumsinquil li raylal."
                },
                "22": {
                    "verse_nr": "22",
                    "verse": "Li Cristo ma\u0331c\u02c8a\u02c8 xma\u0331c. Ut ma\u0331 jun sut quibalak\u02c8in."
                },
                "23": {
                    "verse_nr": "23",
                    "verse": "Nak quihobe\u02c8 li Cristo, inc\u02c8a\u02c8 quixsume ru. Ut nak yo\u0331 chixc\u02c8ulbal li raylal, ma\u0331c\u02c8a\u02c8 quixye. Inc\u02c8a\u02c8 quixmajecuaheb. Quixk\u02c8axtesi ban rib sa\u02c8 ruk\u02c8 li Dios, li narakoc a\u0331tin sa\u02c8 ti\u0331quilal."
                },
                "24": {
                    "verse_nr": "24",
                    "verse": "Relic chi ya\u0331l nak li Cristo, a\u02c8an li quixc\u02c8ul li raylal nak quicam chiru li cruz re xtojbal rix li kama\u0331c la\u0331o. A\u02c8an aj e nak quicam re nak inc\u02c8a\u02c8 chic texma\u0331cobk. Texcua\u0331nk ban sa\u02c8 ti\u0331quilal. Li Cristo quixc\u02c8ul li yoq\u02c8uec\u02c8 sa\u02c8 kac\u02c8aba\u02c8 la\u0331o aj ma\u0331c. Ut riq\u02c8uin li raylal li quixc\u02c8ul xexq\u02c8uirtesi\u0331c."
                },
                "25": {
                    "verse_nr": "25",
                    "verse": "La\u0331ex sachso\u0331quex sa\u02c8 le\u0331 ma\u0331c nak quexcuan chak. Chanchanex li carner sachenak li nacha\u02c8cha\u02c8i rib yalak bar chi ma\u0331c\u02c8a\u02c8 aj ilol re. Abanan anakcuan xexchal cui\u02c8chic riq\u02c8uin li Cristo ut a\u02c8an chic ta\u0331ilok e\u0331re."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Xq\u02c8uebal xna\u02c8leb li ixakilbej jo\u02c8 ajcui\u02c8 li be\u0331lomej - La\u0331ex ixakilbej chex\u2011abi\u0331nk chiru le\u0331 be\u0331lom. Cui cuanqueb li be\u0331lomej li inc\u02c8a\u02c8 neque\u02c8xpa\u0331b li ra\u0331tin li Dios, a\u02c8an te\u02c8xq\u02c8ue retal le\u0331 cha\u0331bilal ut te\u02c8xpa\u0331b ajcui\u02c8 li Dios eb a\u02c8an. K\u02c8axal us xc\u02c8utbal li cha\u0331bilal chiru xch\u02c8olobanquil xya\u0331lal riq\u02c8uin a\u0331tin."
                },
                "2": {
                    "verse_nr": "2",
                    "verse": "Ma\u0331re te\u02c8pa\u0331ba\u0331nk le\u0331 be\u0331lom nak te\u02c8xq\u02c8ue retal nak neque\u2011oxlok\u02c8iheb ut cha\u0331bil e\u0331na\u02c8leb."
                },
                "3": {
                    "verse_nr": "3",
                    "verse": "Mixic e\u0331ch\u02c8o\u0331l riq\u02c8uin xtikibanquil e\u0331rib. Me\u0331sic\u02c8 le\u0331 ch\u02c8ina\u02c8usal yal riq\u02c8uin xcha\u0331bilal le\u0331 rak\u02c8. Li tz\u02c8akal ch\u02c8ina\u02c8usal ma\u0331cua\u02c8 riq\u02c8uin xyi\u0331banquil le\u0331 rismal chi k\u02c8axal ch\u02c8ina\u02c8us chi moco riq\u02c8uin rocsinquil li oro."
                },
                "4": {
                    "verse_nr": "4",
                    "verse": "Li tz\u02c8akal xch\u02c8ina\u02c8usal li junju\u0331nk, a\u02c8an lix ti\u0331quilal xch\u02c8o\u0331l ut lix tu\u0331lanil. A\u02c8an inc\u02c8a\u02c8 na\u2011oso. Li ti\u0331quil ch\u02c8o\u0331lej ut li tu\u0331lanil, a\u02c8aneb li k\u02c8axal lok\u02c8 chiru li Dios."
                },
                "5": {
                    "verse_nr": "5",
                    "verse": "Jo\u02c8can ajcui\u02c8 que\u02c8xba\u0331nu chak li cha\u0331bil ixk li que\u02c8xpa\u0331b li Dios najter. Que\u02c8xsic\u02c8 lix ch\u02c8ina\u02c8usal riq\u02c8uin li tuktu\u0331quilal ut li tu\u0331lanil. Ut eb li ixk a\u02c8an que\u02c8abin ajcui\u02c8 chiruheb lix be\u0331lom ut que\u02c8x\u2011oxlok\u02c8iheb."
                },
                "6": {
                    "verse_nr": "6",
                    "verse": "Ut jo\u02c8can ajcui\u02c8 quixba\u0331nu lix Sara. Qui\u2011abin chiru laj Abraham lix be\u0331lom. Ut quixye \u201cKa\u0331cua\u02c8 Abraham\u201d re xban nak quix\u2011oxlok\u02c8i. Jo\u02c8can ajcui\u02c8 la\u0331ex. Cui te\u0331ba\u0331nu li usilal ut inc\u02c8a\u02c8 texxucua\u0331k, la\u0331ex ajcui\u02c8 jo\u02c8 li ralal xc\u02c8ajol lix Sara."
                },
                "7": {
                    "verse_nr": "7",
                    "verse": "Ut la\u0331ex be\u0331lomej, chexcua\u0331nk sa\u02c8 xya\u0331lal riq\u02c8uineb le\u0331 rixakil. Che\u2011oxlok\u02c8iheb. La\u0331ex nequenau nak eb li ixk k\u02c8uneb xch\u02c8o\u0331l ut ma\u0331c\u02c8a\u02c8eb xmetz\u02c8e\u0331uheb jo\u02c8eb li cui\u0331nk. La\u0331ex te\u0331c\u02c8ul le\u0331 ma\u0331tan xban rusilal li Dios. Jo\u02c8can ajcui\u02c8 eb li ixk, te\u02c8xc\u02c8ul ajcui\u02c8 lix ma\u0331taneb. Ut li ma\u0331tan li te\u0331c\u02c8ul, a\u02c8an li yu\u02c8am chi junelic. Cui te\u0331ba\u0331nu a\u02c8in, ma\u0331c\u02c8a\u02c8 ta\u0331ch\u02c8a\u02c8ajqui\u0331nk e\u0331re nak textijok."
                },
                "8": {
                    "verse_nr": "8",
                    "verse": "Ba\u0331nuhomak li cha\u0331bilal usta nequec\u02c8ul li raylal - Ut tinye ajcui\u02c8 e\u0331re, chexcua\u0331nk che\u0331junilex chi junajak le\u0331 ch\u02c8o\u0331l ut chi junajak le\u0331 c\u02c8a\u02c8ux. Cherahak e\u0331rib che\u0331ribil e\u0331rib. Chetok\u02c8oba e\u0331ru che\u0331ribil e\u0331rib ut k\u02c8unak le\u0331 ch\u02c8o\u0331l."
                },
                "9": {
                    "verse_nr": "9",
                    "verse": "Nak te\u02c8xba\u0331nu ma\u0331usilal e\u0331re, inc\u02c8a\u02c8 te\u0331sume ru riq\u02c8uin ma\u0331usilal. Nak texhobek\u02c8, me\u0331sume ru riq\u02c8uin hoboc. Cheba\u0331nuhak ban usilal reheb li neque\u02c8ba\u0331nun ma\u0331usilal e\u0331re. La\u0331ex bokbilex chak xban li Dios re nak te\u0331re\u0331chani le\u0331 rosobtesinquil."
                },
                "10": {
                    "verse_nr": "10",
                    "verse": "Jo\u02c8ca\u02c8in naxye sa\u02c8 li Santil Hu: Li ani ta\u0331raj cua\u0331nc chi sa sa\u02c8 xch\u02c8o\u0331l re tixnumsiheb li cutan sa\u02c8 xya\u0331lal, inc\u02c8a\u02c8 ta\u0331a\u0331tinak riq\u02c8uin yibru a\u0331tin chi moco ta\u0331tic\u02c8ti\u02c8ik."
                },
                "11": {
                    "verse_nr": "11",
                    "verse": "Jo\u02c8can nak checanabak xba\u0331nunquil li inc\u02c8a\u02c8 us. Cheba\u0331nuhak ban li us, jo\u02c8 naraj li Dios. Ut cheq\u02c8uehak e\u0331ch\u02c8o\u0331l chi cua\u0331nc sa\u02c8 tuktu\u0331quil usilal ut inc\u02c8a\u02c8 chic texpletik."
                },
                "12": {
                    "verse_nr": "12",
                    "verse": "Li Ka\u0331cua\u02c8 Dios narileb li ti\u0331queb xch\u02c8o\u0331l. Ut junelic narabiheb nak neque\u02c8tijoc. Abanan yo\u0331 xjosk\u02c8il li Ka\u0331cua\u02c8 sa\u02c8 xbe\u0331neb li neque\u02c8ba\u0331nun re li ma\u0331usilal."
                },
                "13": {
                    "verse_nr": "13",
                    "verse": "\u00bfMa cuan ta bi\u02c8 junak ta\u0331rahobtesi\u0331nk e\u0331re cui nequeyal e\u0331k\u02c8e chixba\u0331nunquil li us?"
                },
                "14": {
                    "verse_nr": "14",
                    "verse": "Abanan cui cuan junak ta\u0331rahobtesi\u0331nk e\u0331re xban nak yo\u0331quex chixba\u0331nunquil li usilal, osobtesinbilex xban li Dios. Me\u0331xucuaheb ru li te\u02c8rahobtesi\u0331nk e\u0331re ut mi\u2011oc e\u0331c\u02c8a\u02c8ux xbaneb."
                },
                "15": {
                    "verse_nr": "15",
                    "verse": "Cheq\u02c8uehak ban xlok\u02c8al li Ka\u0331cua\u02c8 Jesucristo chi anchal e\u0331ch\u02c8o\u0331l ut chek\u02c8axtesihak e\u0331rib sa\u02c8 ruk\u02c8. Chenauhak xsumenquil li te\u02c8raj patz\u02c8oc e\u0331re chirix le\u0331 pa\u0331ba\u0331l. Ac cua\u0331nk sa\u02c8 le\u0331 ch\u02c8o\u0331l c\u02c8a\u02c8ru te\u0331sumeheb cui\u02c8. Ut chesumehakeb sa\u02c8 xya\u0331lal ut sa\u02c8 tu\u0331lanil."
                },
                "16": {
                    "verse_nr": "16",
                    "verse": "Chexcua\u0331nk sa\u02c8 xya\u0331lal ut me\u0331ba\u0331nu chic li ma\u0331usilal re nak ma\u0331c\u02c8a\u02c8 ta\u0331ch\u02c8i\u02c8ch\u02c8i\u02c8i\u0331nk e\u0331re sa\u02c8 le\u0331 c\u02c8a\u02c8ux. Usta cha\u0331bil nequeba\u0331nu xban nak nequepa\u0331b li Cristo, abanan cuan li neque\u02c8a\u0331tinac che\u0331rix. Eb a\u02c8an xuta\u0331nal te\u02c8e\u0331lk xban nak neque\u02c8k\u02c8aban."
                },
                "17": {
                    "verse_nr": "17",
                    "verse": "Cui li Dios naraj nak te\u0331c\u02c8ul li raylal chi ma\u0331c\u02c8a\u02c8 e\u0331ma\u0331c, k\u02c8axal us nak te\u0331c\u02c8ul li raylal chi ma\u0331c\u02c8a\u02c8 e\u0331ma\u0331c chiru nak te\u0331c\u02c8ul li raylal riq\u02c8uin xba\u0331nunquil li ma\u0331usilal."
                },
                "18": {
                    "verse_nr": "18",
                    "verse": "Li Cristo quixc\u02c8ul ajcui\u02c8 li raylal chi ma\u0331c\u02c8a\u02c8 xma\u0331c. A\u02c8an ti\u0331c xch\u02c8o\u0331l abanan quicamsi\u0331c re xtojbal rix lix ma\u0331queb li inc\u02c8a\u02c8 useb xna\u02c8leb. Jun sut ajcui\u02c8 quicam ut riq\u02c8uin a\u02c8an quitz\u02c8akloc ru. Ut xban xcamic li Jesucristo, naru toxcol li Dios. Ya\u0331l nak que\u02c8xcamsi li Cristo. Abanan inc\u02c8a\u02c8 quicam lix musik\u02c8."
                },
                "19": {
                    "verse_nr": "19",
                    "verse": "Co\u0331 ban chi a\u0331tinac riq\u02c8uineb li musik\u02c8ej li cuanqueb chi tz\u02c8aptz\u02c8o."
                },
                "20": {
                    "verse_nr": "20",
                    "verse": "A\u02c8an eb li inc\u02c8a\u02c8 que\u02c8pa\u0331ban chak chiru li Dios junxil. Li Dios riq\u02c8uin xnimal xcuyum, quiroybeni nak te\u02c8pa\u0331ba\u0331nk. Abanan inc\u02c8a\u02c8 que\u02c8pa\u0331ban. A\u02c8an quic\u02c8ulman sa\u02c8 eb li cutan nak laj No\u00e9 yo\u0331 chixyi\u0331banquil li nimla jucub cab. Inc\u02c8a\u02c8 q\u02c8ui li que\u02c8pa\u0331ban ut que\u02c8oc chi sa\u02c8 li jucub cab. Cuakxakibeb ajcui\u02c8 que\u02c8cole\u02c8 chiru li but\u02c8i ha\u02c8. Chixjunileb li jun ch\u02c8o\u0331l chic quilaje\u02c8cam."
                },
                "21": {
                    "verse_nr": "21",
                    "verse": "Li but\u02c8i ha\u02c8, a\u02c8an retalil li cubi ha\u02c8 colbilex cui\u02c8 anakcuan. Li cubi ha\u02c8, a\u02c8an ma\u0331cua\u02c8 re risinquil lix tz\u02c8ajnil li katibel. Cuan ban xya\u0331lal. A\u02c8an retalil nak cuybil sachbil chic li kama\u0331c. Ut nakatz\u02c8a\u0331ma chiru li Dios nak cha\u0331bilak li kac\u02c8a\u02c8ux. Colbilo xban nak quicuacli cui\u02c8chic chi yo\u02c8yo li Jesucristo."
                },
                "22": {
                    "verse_nr": "22",
                    "verse": "Li Jesucristo, a\u02c8an quitake\u02c8 sa\u02c8 choxa ut anakcuan cuan sa\u02c8 xnim uk\u02c8 li Dios Acuabej xban nak k\u02c8axal nim lix cuanquil. Li Cristo cuan xcuanquil sa\u02c8 xbe\u0331neb li \u00e1ngel. Ut cuan ajcui\u02c8 xcuanquil sa\u02c8 xbe\u0331neb chixjunileb li musik\u02c8ej li cuanqueb xcuanquil."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Jo\u02c8cakex li cha\u0331bil merto\u0331m riq\u02c8uin rusilal li Dios - Li Cristo quixc\u02c8ul li raylal ut quirec\u02c8a tz\u02c8akal li raylal sa\u02c8 kac\u02c8aba\u02c8 la\u0331o. Jo\u02c8can nak chikaq\u02c8ue ajcui\u02c8 kach\u02c8o\u0331l la\u0331o chixcuybal li raylal. Julticak e\u0331re nak ma\u0331c\u02c8a\u02c8 chic xcuanquil li ma\u0331c sa\u02c8 xbe\u0331neb li neque\u02c8xcuy li raylal chi ma\u0331c\u02c8a\u02c8 xma\u0331queb."
                },
                "2": {
                    "verse_nr": "2",
                    "verse": "Ut jarub cutan chic toj yo\u02c8yo\u0331kex cheba\u0331nuhak li c\u02c8a\u02c8ru naraj li Dios, ut inc\u02c8a\u02c8 chic yo\u0331kex chixba\u0331nunquil li c\u02c8a\u02c8ru querahi chak ru junxil."
                },
                "3": {
                    "verse_nr": "3",
                    "verse": "Tz\u02c8akal taxak li ma\u0331c li xeba\u0331nu chak. Xeba\u0331nu jo\u02c8 neque\u02c8xba\u0331nu li inc\u02c8a\u02c8 neque\u02c8pa\u0331ban chiru li Dios. Junxil nasemsot le\u0331 ch\u02c8o\u0331l riq\u02c8uin li jo\u02c8 ma\u0331jo\u02c8il na\u02c8leb. Xeba\u0331nu chak li cala\u0331c ut li nink\u02c8ei\u0331c. Xeba\u0331nu chak li num cua\u02c8ac num uc\u02c8ac. Ut xeba\u0331nu ajcui\u02c8 li tz\u02c8ekbe\u0331talil aj na\u02c8leb. Xuta\u0331nal xeba\u0331nu chak junxil nak xenima chak ruheb li yi\u0331banbil Dios."
                },
                "4": {
                    "verse_nr": "4",
                    "verse": "A\u02c8ut anakcuan eb li ma\u0331ji\u02c8 neque\u02c8pa\u0331ban neque\u02c8sach xch\u02c8o\u0331leb che\u0331rilbal. Neque\u02c8xq\u02c8ue retal nak ma\u0331cua\u02c8ex chic jun sa\u02c8 xya\u0331nkeb chixba\u0331nunquil li ma\u0331usilal. Ut xban a\u02c8an nequexhobe\u02c8."
                },
                "5": {
                    "verse_nr": "5",
                    "verse": "Aban mokon eb laj hobonel tento nak te\u02c8xk\u02c8axtesi xcue\u0331nt chiru li Dios riq\u02c8uin li c\u02c8a\u02c8ru quilaje\u02c8xba\u0331nu chak. Li Dios, a\u02c8an li ta\u0331rakok a\u0331tin sa\u02c8 xbe\u0331neb li yo\u02c8yo\u0331queb jo\u02c8 eb ajcui\u02c8 li camenakeb."
                },
                "6": {
                    "verse_nr": "6",
                    "verse": "A\u02c8an rajbal nak quich\u02c8oloba\u0331c xya\u0331lal chiruheb li tenamit. Quirakman a\u0331tin chirixeb ut eb a\u02c8an que\u02c8cam jo\u02c8 nak telaje\u02c8ca\u0331mk chixjunileb li cristian. Chixjunileb li que\u02c8pa\u0331ban chiru li Dios usta quilaje\u02c8cam, lix musik\u02c8eb yo\u02c8yo\u0331queb jo\u02c8 nak yo\u02c8yo li Dios."
                },
                "7": {
                    "verse_nr": "7",
                    "verse": "Li roso\u02c8jic li ruchich\u02c8och\u02c8 ta\u0331se\u0331ba\u0331nk chak. Jo\u02c8can nak aj\u2011ajak e\u0331ru, ut cheq\u02c8uehak e\u0331ch\u02c8o\u0331l chi tijoc."
                },
                "8": {
                    "verse_nr": "8",
                    "verse": "Li c\u02c8a\u02c8ru tento te\u0331ba\u0331nu, a\u02c8an xra\u0331bal e\u0331rib che\u0331ribil e\u0331rib ut chi anchal e\u0331ch\u02c8o\u0331l. Ut xban nak nequera e\u0331rib che\u0331ribil e\u0331rib, nequecuy ajcui\u02c8 e\u0331ma\u0331c che\u0331ribil e\u0331rib."
                },
                "9": {
                    "verse_nr": "9",
                    "verse": "Chexq\u02c8uehok ochochna\u0331l che\u0331ribil e\u0331rib chi sa sa\u02c8 e\u0331ch\u02c8o\u0331l."
                },
                "10": {
                    "verse_nr": "10",
                    "verse": "Chikajunilo jalan jala\u0331nk li c\u02c8a\u02c8ru ta\u0331ru\u0331k takaba\u0331nu. Ac kama\u0331tan kama\u0331tan q\u02c8uebil ke chikaju\u0331nkal xban li Dios. Tento nak takatenk\u02c8a li kas ki\u0331tz\u02c8in riq\u02c8uin li c\u02c8a\u02c8ru nocoru chixba\u0331nunquil re nak inc\u02c8a\u02c8 ta\u0331cana\u0331k chi ma\u0331c\u02c8a\u02c8 rajbal li ma\u0331tan q\u02c8uebil ke xban li Dios."
                },
                "11": {
                    "verse_nr": "11",
                    "verse": "Cui ani cuan xma\u0331tan chi a\u0331tinac, chixyehak ra\u0331tin li Dios. Cui ani naraj c\u02c8anjelac, chi c\u02c8anjelac a\u02c8 yal chanru lix cacuilal q\u02c8uebil re xban li Dios. Riq\u02c8uin chixjunil li c\u02c8a\u02c8ak re ru ta\u0331uxma\u0331nk, nimanbilak taxak xc\u02c8aba\u02c8 li Dios sa\u02c8 xc\u02c8aba\u02c8 li Jesucristo. A\u02c8an laj e\u0331chal re li nimajcual cuanquilal ut lok\u02c8oninbilak taxak chi junelic k\u02c8e cutan. Jo\u02c8can taxak."
                },
                "12": {
                    "verse_nr": "12",
                    "verse": "Tento xcuybal li raylal - Ex inherma\u0331n, misach e\u0331ch\u02c8o\u0331l nak ta\u0331cha\u0331lk li ra xi\u0331c\u02c8 sa\u02c8 e\u0331be\u0331n. Chanchan li xam nak nachal sa\u02c8 e\u0331be\u0331n re xyalbal rix le\u0331 pa\u0331ba\u0331l. Me\u0331c\u02c8oxla nak ca\u02c8aj cui\u02c8 la\u0331ex yo\u0331quex chi c\u02c8uluc re."
                },
                "13": {
                    "verse_nr": "13",
                    "verse": "Chi sahok\u02c8 ban sa\u02c8 e\u0331ch\u02c8o\u0331l nak yo\u0331quex chi c\u02c8uluc raylal jo\u02c8 quixc\u02c8ul li Cristo xban nak yo\u0331quex chi tz\u02c8ako\u0331nc riq\u02c8uin li raylal li quixc\u02c8ul a\u02c8an. Ta\u0331cuulak xk\u02c8ehil nak li Jesucristo tixc\u02c8utbesi lix nimal xlok\u02c8al ut la\u0331ex k\u02c8axal cui\u02c8chic ta\u0331sahok\u02c8 sa\u02c8 e\u0331ch\u02c8o\u0331l."
                },
                "14": {
                    "verse_nr": "14",
                    "verse": "Us xak e\u0331re cui texhobek\u02c8 xban nak nequepa\u0331b li Cristo. A\u02c8an retalil nak lix Musik\u02c8 li Dios cuan e\u0331riq\u02c8uin ut a\u02c8an li k\u02c8axal lok\u02c8. Relic chi ya\u0331l nak tz\u02c8ekta\u0331nanbil li Dios xbaneb li neque\u02c8hoboc e\u0331re, abanan che\u0331ru la\u0331ex, k\u02c8axal lok\u02c8 ut nim xcuanquil."
                },
                "15": {
                    "verse_nr": "15",
                    "verse": "Cheq\u02c8uehak retal: mexma\u0331cob. Xuta\u0331nal chok\u02c8 e\u0331re nak te\u0331c\u02c8ul junak raylal xban elk\u02c8ac, malaj ut xban li camsi\u0331nc, malaj ut xban li yo\u02c8oba\u0331nc ch\u02c8a\u02c8ajquilal sa\u02c8 xya\u0331nkeb le\u0331 ras e\u0331ri\u0331tz\u02c8in, malaj ut xban xba\u0331nunquil c\u02c8a\u02c8ak chic re ru inc\u02c8a\u02c8 us."
                },
                "16": {
                    "verse_nr": "16",
                    "verse": "Cui ut nequec\u02c8ul raylal xban nak nequepa\u0331b li Cristo, a\u02c8an moco xuta\u0331nal ta. Chenima\u0331k ban xlok\u02c8al li Dios xban nak la\u0331ex chic ralal xc\u02c8ajol."
                },
                "17": {
                    "verse_nr": "17",
                    "verse": "Cuulac re xk\u02c8ehil li rakoc a\u0331tin. Ta\u0331ticla\u0331k kiq\u02c8uin la\u0331o, li ralal xc\u02c8ajol li Dios. Tento nak ta\u0331rakek\u02c8 a\u0331tin sa\u02c8 kabe\u0331n la\u0331o aj pa\u0331banel. Ut ta\u0331rakek\u02c8 ajcui\u02c8 a\u0331tin sa\u02c8 xbe\u0331neb li inc\u02c8a\u02c8 neque\u02c8xpa\u0331b li Dios. Abanan k\u02c8axal numtajenak cui\u02c8chic li raylal te\u02c8xc\u02c8ul eb a\u02c8an."
                },
                "18": {
                    "verse_nr": "18",
                    "verse": "Jo\u02c8ca\u02c8in tz\u02c8i\u0331banbil chak retalil sa\u02c8 li Santil Hu: Cui li ti\u0331c xch\u02c8o\u0331l elajic ta\u0331colek\u02c8, \u00bfma toja\u02c8 ta chic junak laj ma\u0331c inc\u02c8a\u02c8 elajic ta\u0331colek\u02c8?"
                },
                "19": {
                    "verse_nr": "19",
                    "verse": "La\u0331ex li yo\u0331quex chi xc\u02c8ulbal li raylal jo\u02c8 naraj li Dios, cheq\u02c8uehak taxak e\u0331ch\u02c8o\u0331l chixba\u0331nunquil li cha\u0331bilal. Chek\u02c8axtesihak e\u0331rib sa\u02c8 ruk\u02c8 li Dios. A\u02c8an li quiyo\u02c8obtesin ke ut ma\u0331 jok\u02c8e ta\u0331paltok chiku."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Xq\u02c8uebal xna\u02c8leb laj c\u02c8amol be - Ut anakcuan tinye cuib oxibak li a\u0331tin reheb laj c\u02c8amol be sa\u02c8 e\u0331ya\u0331nk la\u0331ex aj pa\u0331banel. La\u0331in ajcui\u02c8 e\u0331rochben chi c\u02c8amoc be ut quicuil tz\u02c8akal nak li Cristo quixc\u02c8ul raylal. La\u0331in tintz\u02c8ako\u0331nk ajcui\u02c8 jo\u02c8 nak la\u0331ex textz\u02c8ako\u0331nk sa\u02c8 lix nimal xlok\u02c8al li ta\u0331c\u02c8utbesi\u0331k."
                },
                "2": {
                    "verse_nr": "2",
                    "verse": "La\u0331ex laj c\u02c8amol be, tintz\u02c8a\u0331ma che\u0331ru nak te\u0331q\u02c8ue e\u0331ch\u02c8o\u0331l chirilbaleb li ralal xc\u02c8ajol li Dios jo\u02c8 nak laj ilol xul narileb lix xul chi anchal xch\u02c8o\u0331l. Te\u0331q\u02c8ue e\u0331ch\u02c8o\u0331l chixch\u02c8olaninquileb laj pa\u0331banel li k\u02c8axtesinbil e\u0331re xban li Dios chi ma\u0331cua\u02c8 minbil e\u0331ru. Te\u0331ba\u0331nu ban chi anchal e\u0331ch\u02c8o\u0331l. Me\u0331ba\u0331nu yal xban xrahinquil ru le\u0331 tojbal. Cheba\u0331nu ban xban nak te\u0331raj c\u02c8anjelac chiru li Dios."
                },
                "3": {
                    "verse_nr": "3",
                    "verse": "Me\u0331taklaheb sa\u02c8 josk\u02c8il li k\u02c8axtesinbileb e\u0331re. Te\u0331taklaheb ban sa\u02c8 xya\u0331lal. Cha\u0331bilakex chiruheb re nak te\u02c8ril le\u0331 cha\u0331bilal."
                },
                "4": {
                    "verse_nr": "4",
                    "verse": "Li Jesucristo a\u02c8an tz\u02c8akal laj ilol ke. Cui nakach\u02c8olaniheb chi us li k\u02c8axtesinbileb ke, li Jesucristo tixq\u02c8ue kak\u02c8ajca\u0331munquil nak tol\u2011e\u0331lk cui\u02c8chic. Li kak\u02c8ajca\u0331munquil a\u02c8an inc\u02c8a\u02c8 nalaj inc\u02c8a\u02c8 na\u2011oso\u02c8. Ut totz\u02c8ako\u0331nk ajcui\u02c8 riq\u02c8uin lix nimal xlok\u02c8al."
                },
                "5": {
                    "verse_nr": "5",
                    "verse": "Ut anakcuan, ex herma\u0331n, tinye cuib oxibak a\u0331tin e\u0331re la\u0331ex li toj sa\u0331jex. Chex\u2011abi\u0331nk chiruheb li neque\u02c8c\u02c8amoc be sa\u02c8 e\u0331ya\u0331nk. Me\u0331nimobresi e\u0331rib che\u0331ribil e\u0331rib. Chetenk\u02c8a ban e\u0331rib che\u0331ribil e\u0331rib che\u0331junilex jo\u02c8 tz\u02c8i\u0331banbil sa\u02c8 li Santil Hu: Li Dios naxtz\u02c8ekta\u0331naheb li k\u02c8etk\u02c8eteb ut naxba\u0331nu usilal reheb li neque\u02c8xcubsi ribeb."
                },
                "6": {
                    "verse_nr": "6",
                    "verse": "Checubsi bi\u02c8 e\u0331cuanquil chiru li Dios li k\u02c8axal nim xcuanquil re nak li Dios tixnimobresi le\u0331 cuanquil nak tixtau xk\u02c8ehil."
                },
                "7": {
                    "verse_nr": "7",
                    "verse": "Checanabak sa\u02c8 ruk\u02c8 li Dios chixjunil li c\u02c8a\u02c8ak re ru yo\u0331 e\u0331c\u02c8a\u02c8ux chirix xban nak li Dios naxq\u02c8ue xch\u02c8o\u0331l che\u0331rix la\u0331ex."
                },
                "8": {
                    "verse_nr": "8",
                    "verse": "Chicua\u0331nk e\u0331na\u02c8leb re xcolbal e\u0331rib chiru laj tza xban nak laj tza yo\u0331 chixsic\u02c8bal ani ta\u0331ra\u0331le. Laj tza a\u02c8an chanchan li cakcoj ca\u0331mc re xban xtz\u02c8ocajic ut yo\u0331 chixsutinquil rib yalak bar re xsic\u02c8bal ani tixcamsi re tixtiu."
                },
                "9": {
                    "verse_nr": "9",
                    "verse": "Me\u0331q\u02c8ue e\u0331rib chi a\u0331le\u0331c xban laj tza. Cauhak ban e\u0331ch\u02c8o\u0331l sa\u02c8 le\u0331 pa\u0331ba\u0331l. Mich\u02c8inan e\u0331ch\u02c8o\u0331l nak ta\u0331cha\u0331lk junak raylal sa\u02c8 e\u0331be\u0331n. Nequenau nak ma\u0331cua\u02c8 ca\u02c8aj cui\u02c8 la\u0331ex yo\u0331quex chi c\u02c8uluc raylal. Jo\u02c8can ajcui\u02c8 neque\u02c8xc\u02c8ul le\u0331 rech aj pa\u0331banelil yalak bar jun sut sa\u02c8 ruchich\u02c8och\u02c8."
                },
                "10": {
                    "verse_nr": "10",
                    "verse": "La\u0331ex te\u0331c\u02c8ul li raylal. Cuyomak cuan ca\u02c8ch\u02c8inak xban nak chi se\u0331b ajcui\u02c8 nocoxtenk\u02c8a li Dios. A\u02c8an ta\u0331tz\u02c8akobresi\u0331nk e\u0331ru. A\u02c8an ta\u0331tenk\u02c8a\u0331nk e\u0331re re nak inc\u02c8a\u02c8 ta\u0331ch\u02c8ina\u0331nk e\u0331ch\u02c8o\u0331l. Tixq\u02c8ue ban xcacuil e\u0331ch\u02c8o\u0331l. Li Dios, li naq\u02c8uehoc ke li usilal, a\u02c8an quibokoc ke chi tz\u02c8ako\u0331nc riq\u02c8uin lix nimal xlok\u02c8al sa\u02c8 choxa kochben li Cristo."
                },
                "11": {
                    "verse_nr": "11",
                    "verse": "A\u02c8an taxak chinima\u0331k xcuanquil chi junelic k\u02c8e cutan. Jo\u02c8can taxak."
                },
                "12": {
                    "verse_nr": "12",
                    "verse": "Xrakbal li hu riq\u02c8uin sahil ch\u02c8o\u0331lej - Laj Silvano, a\u02c8an jun tz\u02c8akal aj pa\u0331banel. A\u02c8an ta\u0331c\u02c8amok re li hu a\u02c8in xintz\u02c8i\u0331ba chok\u02c8 e\u0331re. Moco q\u02c8ui ta li a\u0331tin xintz\u02c8i\u0331ba e\u0331re. Riq\u02c8uin li a\u0331tin a\u02c8in yo\u0331quin chixq\u02c8uebal e\u0331na\u02c8leb. Xinch\u02c8olob xya\u0331lal che\u0331ru chanru li rusilal li Dios. A\u02c8in taxak chiq\u02c8uehok xcacuil e\u0331ch\u02c8o\u0331l."
                },
                "13": {
                    "verse_nr": "13",
                    "verse": "Eb laj pa\u0331banel li cuanqueb Babilonia neque\u02c8xtakla xsahil e\u0331ch\u02c8o\u0331l. Eb a\u02c8an sic\u02c8bil ajcui\u02c8 ruheb xban li Dios jo\u02c8 la\u0331ex. Naxtakla ajcui\u02c8 xsahil e\u0331ch\u02c8o\u0331l laj Marcos, li ninra jo\u02c8 cualal."
                },
                "14": {
                    "verse_nr": "14",
                    "verse": "Cheq\u02c8uehak xsahil e\u0331ch\u02c8o\u0331l che\u0331ribil e\u0331rib riq\u02c8uin santil utz\u02c8uc u xban nak nequera e\u0331rib. Chicua\u0331nk taxak li tuktu\u0331quil usilal e\u0331riq\u02c8uin xban nak la\u0331ex chic ralal xc\u02c8ajol li Cristo. Jo\u02c8can taxak."
                }
            }
        }
    }
}