{
    "version": "KEK",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Xbe\u0331n Hu li Quixtz\u02c8i\u0331ba li San Pablo re laj Timoteo - Laj Pablo naxtakla xsahil xch\u02c8o\u0331l laj Timoteo - La\u0331in laj Pablo. Taklanbilin xban li Jesucristo chi c\u02c8anjelac chiru xban nak jo\u02c8can quiraj li Dios laj Colol ke. Ut jo\u02c8can ajcui\u02c8 quiraj li Ka\u0331cua\u02c8 Jesucristo li kayo\u02c8on."
                },
                "2": {
                    "verse_nr": "2",
                    "verse": "At Timoteo, yo\u0331quin chi tz\u02c8i\u0331bac a\u0331cuiq\u02c8uin. Chanchanat li tz\u02c8akal cualal nak cuancat xban nak chicuu xapa\u0331b li Cristo. Chicua\u0331nk taxak a\u0331cuiq\u02c8uin li usilal, li uxta\u0331n ut li tuktu\u0331quilal li naxq\u02c8ue li Dios li kaYucua\u02c8 ut li naxq\u02c8ue li Ka\u0331cua\u02c8 Jesucristo."
                },
                "3": {
                    "verse_nr": "3",
                    "verse": "Laj Timoteo tixch\u02c8olob xya\u0331lal chiruheb laj pa\u0331banel re nak inc\u02c8a\u02c8 te\u02c8xpa\u0331b laj balak\u02c8 - Nacuaj nak tatcana\u0331k aran Efeso jo\u02c8 quintz\u02c8a\u0331ma cha\u0331cuu nak co\u0331in Macedonia. Tatcana\u0331k aran re nak ta\u0331k\u02c8useb li yo\u0331queb chi balak\u02c8i\u0331nc sa\u02c8 xya\u0331nkeb laj pa\u0331banel. Ta\u0331ye reheb nak te\u02c8xcanab xc\u02c8utbal li inc\u02c8a\u02c8 ya\u0331l."
                },
                "4": {
                    "verse_nr": "4",
                    "verse": "Ut ta\u0331ye ajcui\u02c8 reheb nak che\u02c8xcanabak xcuech\u02c8inquil rix aniheb lix xe\u02c8 xto\u0331naleb xban nak li na\u02c8leb a\u02c8an ma\u0331c\u02c8a\u02c8 roso\u02c8jic ut ma\u0331c\u02c8a\u02c8 na\u2011oc cui\u02c8. Ta\u0331ye reheb nak inc\u02c8a\u02c8 chic te\u02c8xpa\u0331b li xe\u02c8to\u0331nil na\u02c8leb. Li na\u02c8leb a\u02c8in junes yo\u02c8oban cuech\u02c8i\u0331nc ib naxba\u0331nu. Inc\u02c8a\u02c8 nocoxtenk\u02c8a xba\u0331nunquil li c\u02c8anjel q\u02c8uebil ke xban li Dios. Ca\u02c8aj cui\u02c8 li kapa\u0331ba\u0331l natenk\u02c8an ke."
                },
                "5": {
                    "verse_nr": "5",
                    "verse": "At Timoteo, lix ya\u0331lal li c\u02c8a\u02c8ru yo\u0331quin chixyebal a\u0331cue, a\u02c8an a\u02c8in. Xcanabakeb li balak\u02c8i\u0331nc. Che\u02c8xq\u02c8ue ban xch\u02c8o\u0331l chixrabaleb li rech aj pa\u0331banelil. Ut te\u02c8xraheb cui te\u02c8cua\u0331nk sa\u02c8 ti\u0331quilal chi ma\u0331c\u02c8a\u02c8ak li c\u02c8a\u02c8ak re ru nach\u02c8i\u02c8ch\u02c8i\u02c8in reheb sa\u02c8 xc\u02c8a\u02c8uxeb ut cui te\u02c8pa\u0331ba\u0331nk chi anchaleb xch\u02c8o\u0331l."
                },
                "6": {
                    "verse_nr": "6",
                    "verse": "Eb a\u02c8an inc\u02c8a\u02c8 neque\u02c8xq\u02c8ue retal li xya\u0331lal a\u02c8in. A\u02c8 chic li ma\u0331c\u02c8a\u02c8 na\u2011oc cui\u02c8 neque\u02c8xq\u02c8ue xch\u02c8o\u0331l chixcuech\u02c8inquil rix."
                },
                "7": {
                    "verse_nr": "7",
                    "verse": "Neque\u02c8raj raj xch\u02c8olobanquil xya\u0331lal li chak\u02c8rab. Aj c\u02c8utul chak\u02c8rab nak neque\u02c8xye rib. Abanan inc\u02c8a\u02c8 ajcui\u02c8 neque\u02c8xtau ru li c\u02c8a\u02c8ru neque\u02c8xc\u02c8ut usta chanchan neque\u02c8xtau ru chi tz\u02c8akal li c\u02c8a\u02c8ru yo\u0331queb chixyebal."
                },
                "8": {
                    "verse_nr": "8",
                    "verse": "Tento takanau c\u02c8a\u02c8ru aj e nak q\u02c8uebil li chak\u02c8rab - La\u0331o nakanau nak li chak\u02c8rab cha\u0331bil cui nakatau ru c\u02c8a\u02c8ru aj e nak q\u02c8uebil xban li Dios."
                },
                "9": {
                    "verse_nr": "9",
                    "verse": "Jo\u02c8can nak nacuaj nak te\u0331q\u02c8ue retal nak li chak\u02c8rab moco q\u02c8uebil ta reheb li ti\u0331queb xch\u02c8o\u0331l. Reheb ban li inc\u02c8a\u02c8 neque\u02c8abin ut li neque\u02c8k\u02c8etoc re li chak\u02c8rab. Reheb ajcui\u02c8 li inc\u02c8a\u02c8 useb xna\u02c8leb ut eb laj ma\u0331c. Reheb ajcui\u02c8 li inc\u02c8a\u02c8 neque\u02c8pa\u0331ban re li Dios chi moco cuanqueb junak xpa\u0331ba\u0331leb. Ut reheb ajcui\u02c8 laj camsinel ut li neque\u02c8xcamsi xna\u02c8 xyucua\u02c8eb."
                },
                "10": {
                    "verse_nr": "10",
                    "verse": "Li chak\u02c8rab reheb laj co\u02c8be\u0331t laj yumbe\u0331t ut reheb li neque\u02c8ma\u0331cob riq\u02c8uin rech cui\u0331nkilal rech ixkilal. Reheb ajcui\u02c8 li neque\u02c8elk\u02c8ac cristian. Reheb ajcui\u02c8 li neque\u02c8tic\u02c8ti\u02c8ic ut li neque\u02c8xpatz\u02c8 xc\u02c8aba\u02c8 li Dios riq\u02c8uin yo\u02c8obanbil a\u0331tin. Li chak\u02c8rab reheb chixjunileb li neque\u02c8xba\u0331nu li c\u02c8a\u02c8ak chic re ru chi ma\u0331usilal li napo\u02c8oc ru li katijbal li tz\u02c8akal ya\u0331l."
                },
                "11": {
                    "verse_nr": "11",
                    "verse": "Li katijbal a\u02c8an li quic\u02c8ute\u02c8 chiku xban li lok\u02c8laj colba\u2011ib li naxq\u02c8ue ke li nimajcual Dios, li tenebanbil sa\u02c8 inbe\u0331n xyebal resilal yalak bar."
                },
                "12": {
                    "verse_nr": "12",
                    "verse": "Laj Pablo naxbantioxi chiru li Cristo li rusilal - Ninbantioxi chiru li Ka\u0331cua\u02c8 Jesucristo xban nak a\u02c8an xc\u02c8ojob xch\u02c8o\u0331l sa\u02c8 inbe\u0331n ut xinixxakab chi c\u02c8anjelac chiru. Ut a\u02c8an naq\u02c8uehoc incuanquil chixba\u0331nunquil."
                },
                "13": {
                    "verse_nr": "13",
                    "verse": "Quixq\u02c8ue cue li c\u02c8anjel a\u02c8in usta ac xinmajecua li Jesucristo ut xinrahobtesi eb laj pa\u0331banel ut xinhobeb. Abanan li Jesucristo quiruxta\u0331na cuu xban nak toj ma\u0331ji\u02c8 ninnau bar cuan li tz\u02c8akal ya\u0331l ut toj ma\u0331ji\u02c8 ninpa\u0331ban."
                },
                "14": {
                    "verse_nr": "14",
                    "verse": "Ut li Ka\u0331cua\u02c8 Jesucristo numtajenak cui\u02c8chic li cuosobtesinquil quixq\u02c8ue. Quixq\u02c8ue inpa\u0331ba\u0331l ut quixq\u02c8ue cue li rahoc li nakatau nak junajo chic riq\u02c8uin li Cristo."
                },
                "15": {
                    "verse_nr": "15",
                    "verse": "Nakanau nak tz\u02c8akal ya\u0331l ut xc\u02c8ulub nak takapa\u0331b chi anchal li kach\u02c8o\u0331l nak li Cristo Jes\u00fas quic\u02c8ulun sa\u02c8 ruchich\u02c8och\u02c8 chixcolbaleb laj ma\u0331c. Ut la\u0331in li k\u02c8axal numtajenak inma\u0331c sa\u02c8 xya\u0331nkeb chixjunileb nak quincuan."
                },
                "16": {
                    "verse_nr": "16",
                    "verse": "Usta la\u0331in k\u02c8axalin aj ma\u0331c nak quincuan, abanan li Jesucristo quiruxta\u0331na cuu re nak tixc\u02c8utbesi nak k\u02c8axal nim lix cuyum re xcuybal xsachbal li ma\u0331c. Quixc\u02c8ut chiruheb lix nimal lix cuyum nak quixcuy inma\u0331c la\u0331in. A\u02c8an quiraj nak la\u0331in tinc\u02c8amok be chiruheb li ani te\u02c8pa\u0331ba\u0331nk re li Jesucristo ut te\u02c8xc\u02c8ul li junelic yu\u02c8am."
                },
                "17": {
                    "verse_nr": "17",
                    "verse": "Lok\u02c8oninbil taxak li tz\u02c8akal Rey li cuan chi junelic k\u02c8e cutan, li inc\u02c8a\u02c8 nacam ut inc\u02c8a\u02c8 na\u2011ilman ru, li junaj chi Dios li numtajenak xna\u02c8leb. Chikalok\u02c8onihak taxak anakcuan ut chi junelic k\u02c8e cutan. Jo\u02c8can taxak."
                },
                "18": {
                    "verse_nr": "18",
                    "verse": "Laj Pablo quixye re laj Timoteo chanru ta\u0331c\u02c8anjelak chiru li Dios - At Timoteo, chanchanat li cualal chicuu nak nacatcuil. Tinq\u02c8ue a\u0331cue la\u0331 taklanquil jo\u02c8 que\u02c8xye li profeta cha\u0331cuix junxil. Li a\u0331tin que\u02c8xye, a\u02c8an ta\u0331q\u02c8uehok xcacuil a\u0331ch\u02c8o\u0331l chixba\u0331nunquil li c\u02c8anjel q\u02c8uebil a\u0331cue. Jo\u02c8can ut nak yal a\u0331k\u02c8e chi c\u02c8anjelac chiru li Ka\u0331cua\u02c8."
                },
                "19": {
                    "verse_nr": "19",
                    "verse": "Cauhak taxak a\u0331ch\u02c8o\u0331l sa\u02c8 la\u0331 pa\u0331ba\u0331l ut ma\u0331c\u02c8a\u02c8 taxak li c\u02c8a\u02c8ru ta\u0331ch\u02c8i\u02c8ch\u02c8i\u02c8i\u0331nk a\u0331cue sa\u02c8 la\u0331 ch\u02c8o\u0331l nak yo\u0331cat chi c\u02c8anjelac chiru li Dios. Ninye a\u0331cue a\u02c8in xban nak cuanqueb li xe\u02c8xcanab xba\u0331nunquil li ti\u0331quil ch\u02c8o\u0331lej. Inc\u02c8a\u02c8 que\u02c8xq\u02c8ue retal li c\u02c8a\u02c8ru yo\u0331 chi ch\u02c8i\u02c8ch\u02c8i\u02c8i\u0331nc reheb lix c\u02c8a\u02c8ux. Ut riq\u02c8uin a\u02c8an yo\u0331queb chixtz\u02c8ekta\u0331nanquil lix pa\u0331ba\u0331leb."
                },
                "20": {
                    "verse_nr": "20",
                    "verse": "Sa\u02c8 xya\u0331nkeb a\u02c8an cuan laj Himeneo ut laj Alejandro. Ac xink\u02c8axtesiheb sa\u02c8 ruk\u02c8 laj tza re xc\u02c8ajtesinquileb ru re nak inc\u02c8a\u02c8 chic te\u02c8xmajecua li Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tento nak totijok chirixeb li kas ki\u0331tz\u02c8in jo\u02c8 ajcui\u02c8 chirixeb li cuanqueb sa\u02c8 xcuanquil - Anakcuan a\u02c8an a\u02c8in li tinye e\u0331re: cheq\u02c8uehak e\u0331ch\u02c8o\u0331l chi tijoc chirixeb chixjunileb le\u0331 ras e\u0331ri\u0331tz\u02c8in. Chextz\u02c8a\u0331ma\u0331nk ut chexbantioxi\u0331nk chiru li Ka\u0331cua\u02c8 nak textijok."
                },
                "2": {
                    "verse_nr": "2",
                    "verse": "Chextijok chirixeb li rey ut chixjunileb li cuanqueb sa\u02c8 xcuanquil re nak cua\u0331nko sa\u02c8 xya\u0331lal ut tuktu\u0331k kach\u02c8o\u0331l. Ut ma\u0331c\u02c8a\u02c8 taxak ta\u0331ch\u02c8i\u02c8ch\u02c8i\u02c8i\u0331nk ke sa\u02c8 li kapa\u0331ba\u0331l ut ti\u0331cak taxak li kach\u02c8o\u0331l."
                },
                "3": {
                    "verse_nr": "3",
                    "verse": "Chextijok chirixeb chixjunileb xban nak a\u02c8an li us xba\u0331nunquil ut a\u02c8an li nacuulac chiru li Dios laj Colol ke."
                },
                "4": {
                    "verse_nr": "4",
                    "verse": "Li Dios naraj nak chixjunileb te\u02c8colek\u02c8 ut te\u02c8xtau ru chi tz\u02c8akal c\u02c8a\u02c8ru li ya\u0331l."
                },
                "5": {
                    "verse_nr": "5",
                    "verse": "Ut li ya\u0331l, a\u02c8an a\u02c8in: nak jun ajcui\u02c8 li Dios cuan ut jun ajcui\u02c8 li na\u2011oquen ut naa\u0331tinac chikix chiru li Dios. A\u02c8an li Ka\u0331cua\u02c8 Jesucristo li quitz\u02c8ejcualo\u02c8 nak quic\u02c8ulun sa\u02c8 ruchich\u02c8och\u02c8."
                },
                "6": {
                    "verse_nr": "6",
                    "verse": "Ut a\u02c8an ajcui\u02c8 li quixq\u02c8ue rib chi ca\u0331mc sa\u02c8 kac\u02c8aba\u02c8 la\u0331o re nak ta\u0331ru\u0331k tocolek\u02c8 chikajunilo. Ut nak quicuulac xk\u02c8ehil, li Cristo quixc\u02c8utbesi chiku li xya\u0331lal a\u02c8in nak quicam chiru li cruz."
                },
                "7": {
                    "verse_nr": "7",
                    "verse": "Ut la\u0331in li taklanbilin xban li Dios chixyebal resil li xya\u0331lal a\u02c8in chiruheb li ma\u0331cua\u02c8eb aj jud\u00edo. Taklanbilin chixyebal resil re nak te\u02c8xnau c\u02c8a\u02c8ru li ya\u0331l ut te\u02c8pa\u0331ba\u0331nk. Moco tic\u02c8ti\u02c8 ta li yo\u0331quin chixyebal. Tz\u02c8akal ya\u0331l nak xakabanbilin chixyebal li resilal reheb."
                },
                "8": {
                    "verse_nr": "8",
                    "verse": "Che\u02c8cua\u0331nk sa\u02c8 xya\u0331lal eb laj pa\u0331banel nak ch\u02c8utch\u02c8u\u0331keb chixlok\u02c8oninquil li Dios - Yalak bar ch\u02c8utch\u02c8u\u0331quex chixlok\u02c8oninquil li Dios, nacuaj nak eb li cui\u0331nk te\u02c8c\u02c8amok be chi tijoc. Abanan, tento nak ti\u0331cak xch\u02c8o\u0331leb li cui\u0331nk a\u02c8in ut ma\u0331c\u02c8a\u02c8ak xjosk\u02c8il chi moco te\u02c8cuech\u02c8i\u0331nk."
                },
                "9": {
                    "verse_nr": "9",
                    "verse": "Ut nacuaj ajcui\u02c8 nak eb li ixk che\u02c8xtikibak rib chi cha\u0331bil jo\u02c8 xc\u02c8ulub junak aj pa\u0331banel ut inc\u02c8a\u02c8 te\u02c8xnimobresi rib riq\u02c8uin lix tikibanquil chi moco te\u02c8xtikib rib yal re nak te\u02c8rahek\u02c8 ru. Jo\u02c8 ajcui\u02c8 riq\u02c8uin xyi\u0331banquil li rismal xjolom. Jo\u02c8 li c\u02c8a\u02c8 re ru te\u02c8xq\u02c8ue cui\u02c8 xsahob ru jo\u02c8 li oro ut li terto\u0331quil pec. Inc\u02c8a\u02c8 te\u02c8xq\u02c8ue xcuanquil li neque\u02c8xq\u02c8ue chok\u02c8 xsahob ruheb."
                },
                "10": {
                    "verse_nr": "10",
                    "verse": "Li ixk li napa\u0331ban re li Dios, moco riq\u02c8uin ta xtikibanquil rib cuan xch\u02c8ina\u02c8usal. Riq\u02c8uin ban lix ti\u0331quilal xch\u02c8o\u0331l."
                },
                "11": {
                    "verse_nr": "11",
                    "verse": "Nak te\u0331ch\u02c8utub e\u0331rib, eb li ixk inc\u02c8a\u02c8 te\u02c8serak\u02c8ik. Te\u02c8xq\u02c8ue ban xch\u02c8o\u0331l chi tzoloc ut che\u02c8pa\u0331ba\u0331nk chiruheb li cuanqueb xcuanquil."
                },
                "12": {
                    "verse_nr": "12",
                    "verse": "La\u0331in inc\u02c8a\u02c8 ninq\u02c8ueheb li ixk chixch\u02c8olobanquil xya\u0331lal chiruheb li che\u0331quel cui\u0331nk, chi moco ninq\u02c8ueheb xcuanquil sa\u02c8 xbe\u0331neb li cui\u0331nk. Eb li ixk inc\u02c8a\u02c8 te\u02c8a\u0331tinak sa\u02c8 li ch\u02c8utubaj ib."
                },
                "13": {
                    "verse_nr": "13",
                    "verse": "Ninye a\u02c8in xban nak laj Ad\u00e1n quiyo\u02c8obtesi\u0331c xbe\u0331n cua xban li Dios ut chirix a\u02c8an quiyo\u02c8obtesi\u0331c lix Eva."
                },
                "14": {
                    "verse_nr": "14",
                    "verse": "Ut ma\u0331cua\u02c8 laj Ad\u00e1n li quibalak\u02c8i\u0331c. A\u02c8 lix Eva, a\u02c8an li quibalak\u02c8i\u0331c toj retal nak quima\u0331cob nak quixk\u02c8et ra\u0331tin li Dios."
                },
                "15": {
                    "verse_nr": "15",
                    "verse": "Li Dios quixye nak li ixk riq\u02c8uin raylal ta\u0331q\u02c8uiresi\u0331nk. Abanan, cua\u0331nkeb xyu\u02c8am chi junelic cui cauhakeb xch\u02c8o\u0331l sa\u02c8 lix pa\u0331ba\u0331leb ut cui neque\u02c8rahoc ut cui cuanqueb sa\u02c8 ti\u0331quilal ut sa\u02c8 tuktu\u0331quilal."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tento nak cha\u0331bilak lix na\u02c8leb li ta\u0331c\u02c8amok be sa\u02c8 xya\u0331nkeb laj pa\u0331banel - Ya\u0331l li neque\u02c8xye nak cui cuan junak na\u2011ala sa\u02c8 xch\u02c8o\u0331l oc chok\u02c8 aj c\u02c8amol be sa\u02c8 xya\u0331nkeb laj pa\u0331banel, cha\u0331bil li naxc\u02c8oxla xba\u0331nunquil."
                },
                "2": {
                    "verse_nr": "2",
                    "verse": "Abanan li ani naxc\u02c8oxla oc chok\u02c8 aj c\u02c8amol be, tento nak cua\u0331nk sa\u02c8 xya\u0331lal re nak ma\u0331 ani ta\u0331a\u0331tinak chirix. Junak ajcui\u02c8 li rixakil. Ma\u0331cua\u02c8ak aj calajenak. Tento nak se\u0331bak xch\u02c8o\u0331l ut cha\u0331bilak xna\u02c8leb re nak q\u02c8uebilak xlok\u02c8al. A\u02c8anak aj q\u02c8uehol ochochna\u0331l ut chixq\u02c8uehak xch\u02c8o\u0331l chixc\u02c8utbal lix ya\u0331lal chi tz\u02c8akal re ru."
                },
                "3": {
                    "verse_nr": "3",
                    "verse": "Laj c\u02c8amol be ma\u0331cua\u02c8ak aj calajenak ut ma\u0331cua\u02c8ak aj sic\u02c8ol ple\u0331t. Ma\u0331cua\u02c8ak aj rahol ru tumin. Tu\u0331lanak ban ut cua\u0331nk sa\u02c8 xya\u0331lal."
                },
                "4": {
                    "verse_nr": "4",
                    "verse": "Tento nak tixnau takla\u0331nc sa\u02c8 li rochoch re nak li ralal xc\u02c8ajol te\u02c8x\u2011oxlok\u02c8i ut te\u02c8abi\u0331nk chiru."
                },
                "5": {
                    "verse_nr": "5",
                    "verse": "Cui junak li cui\u0331nk inc\u02c8a\u02c8 naxnau takla\u0331nc sa\u02c8 li rochoch, \u00bfchan ta ru nak ta\u0331ru\u0331k ta\u0331c\u02c8amok be sa\u02c8 xya\u0331nkeb li rech aj pa\u0331banelil?"
                },
                "6": {
                    "verse_nr": "6",
                    "verse": "Tento nak laj c\u02c8amol be acak xq\u02c8ui sa\u02c8 lix pa\u0331ba\u0331l. Ma\u0331re anchal tixnimobresi rib ut ta\u0331t\u02c8anek\u02c8 sa\u02c8 li tojbal ma\u0331c quit\u02c8ane\u02c8 cui\u02c8 laj tza."
                },
                "7": {
                    "verse_nr": "7",
                    "verse": "Ut tento ajcui\u02c8 nak cha\u0331bilak resil lix na\u02c8leb yalak bar xbaneb li toj ma\u0331ji\u02c8 neque\u02c8pa\u0331ban. Ma\u0331c\u02c8a\u02c8ak xk\u02c8usbal re nak inc\u02c8a\u02c8 tixq\u02c8ue rib chi a\u0331le\u0331c xban laj tza."
                },
                "8": {
                    "verse_nr": "8",
                    "verse": "Tento nak cha\u0331bilak lix na\u02c8lebeb li neque\u02c8c\u02c8anjelac sa\u02c8 xya\u0331nkeb laj pa\u0331banel - Ut jo\u02c8can ajcui\u02c8 li neque\u02c8c\u02c8anjelac sa\u02c8 xya\u0331nkeb laj pa\u0331banel. Tento nak ti\u0331cakeb xch\u02c8o\u0331l. Ut li c\u02c8a\u02c8ru te\u02c8xye te\u02c8xba\u0331nu, che\u02c8xba\u0331nuhak ajcui\u02c8. Ma\u0331cua\u02c8akeb aj calajenak. Ut inc\u02c8a\u02c8 te\u02c8xsic\u02c8 xtumineb riq\u02c8uin balak\u02c8i\u0331nc."
                },
                "9": {
                    "verse_nr": "9",
                    "verse": "Ma\u0331c\u02c8a\u02c8 ta\u0331ch\u02c8i\u02c8ch\u02c8i\u02c8i\u0331nk reheb sa\u02c8 lix c\u02c8a\u02c8uxeb ut te\u02c8xq\u02c8ue xcuanquil li kalok\u02c8laj pa\u0331ba\u0331l li c\u02c8utbesinbil chiku xban li Dios."
                },
                "10": {
                    "verse_nr": "10",
                    "verse": "Jo\u02c8can nak xbe\u0331n cua, ta\u0331tz\u02c8ilek\u02c8 a\u0331tin chirixeb. Cui ma\u0331c\u02c8a\u02c8 nanauman chirixeb, te\u02c8q\u02c8uehek\u02c8 chi c\u02c8anjelac sa\u02c8 xya\u0331nkeb laj pa\u0331banel."
                },
                "11": {
                    "verse_nr": "11",
                    "verse": "Jo\u02c8can ajcui\u02c8 li rixakileb li neque\u02c8c\u02c8anjelac sa\u02c8 xya\u0331nkeb laj pa\u0331banel. Cha\u0331bilakeb lix na\u02c8leb. Ma\u0331cua\u02c8akeb aj molol a\u0331tin. Ma\u0331cua\u02c8akeb aj calajenak. Ti\u0331cakeb ban xch\u02c8o\u0331l ut ti\u0331cakeb lix c\u02c8a\u02c8ux riq\u02c8uin chixjunil."
                },
                "12": {
                    "verse_nr": "12",
                    "verse": "Eb laj c\u02c8anjel sa\u02c8 xya\u0331nkeb laj pa\u0331banel, junak ajcui\u02c8 li rixakil ut te\u02c8xnau takla\u0331nc sa\u02c8 xbe\u0331neb li ralal xc\u02c8ajol. Ut te\u02c8xnau ajcui\u02c8 rilbal lix jun cablal."
                },
                "13": {
                    "verse_nr": "13",
                    "verse": "Eb li te\u02c8c\u02c8anjelak chi cha\u0331bil, te\u02c8oxlok\u02c8i\u0331k ut te\u02c8cacuu\u0331k xch\u02c8o\u0331leb chixyebal resil li kapa\u0331ba\u0331l sa\u02c8 xc\u02c8aba\u02c8 li Jesucristo."
                },
                "14": {
                    "verse_nr": "14",
                    "verse": "Lix xe\u02c8 xto\u0331nal li kapa\u0331ba\u0331l - Usta yo\u0331quin chi tz\u02c8i\u0331bac a\u0331cuiq\u02c8uin chirix la\u0331 taklanquil, at Timoteo, cuan sa\u02c8 inch\u02c8o\u0331l nak chi se\u0331b tincuulak a\u0331cuiq\u02c8uin."
                },
                "15": {
                    "verse_nr": "15",
                    "verse": "Abanan ma\u0331re tinba\u0331yk chi cuulac. Jo\u02c8can nak yo\u0331quin chi tz\u02c8i\u0331bac a\u0331cuiq\u02c8uin re nak ta\u0331nau chanru te\u02c8c\u02c8anjelak li te\u02c8xakaba\u0331k chi c\u02c8anjelac sa\u02c8 xya\u0331nkeb li neque\u02c8pa\u0331ban re li yo\u02c8yo\u0331quil Dios. Ut la\u0331o aj pa\u0331banel, la\u0331o li nakaq\u02c8ue xcuanquil ut nakacol rix li katijbal li tz\u02c8akal ya\u0331l."
                },
                "16": {
                    "verse_nr": "16",
                    "verse": "Relic chi ya\u0331l k\u02c8axal lok\u02c8 li katijbal li quixc\u02c8ut chiku li Dios. Naxc\u02c8ut chiku li xya\u0331lal li kapa\u0331ba\u0331l sa\u02c8 xc\u02c8aba\u02c8 li Jesucristo. Li xya\u0331lal a\u02c8an a\u02c8in: Li Cristo quitz\u02c8ejcualo\u02c8 nak quic\u02c8ulun sa\u02c8 ruchich\u02c8och\u02c8. Xakabanbil xcuanquil xban li Santil Musik\u02c8ej. Qui\u2011ile\u02c8 ru xbaneb li \u00e1ngel. Ut a\u02c8an li ch\u02c8olobanbil resil sa\u02c8 chixjunil li ruchich\u02c8och\u02c8. Ut nabaleb li que\u02c8pa\u0331ban re sa\u02c8 ruchich\u02c8och\u02c8. Ut quic\u02c8ame\u02c8 sa\u02c8 choxa riq\u02c8uin xnimal xlok\u02c8al."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Li ma\u0331us aj musik\u02c8ej naxc\u02c8ut li tijleb inc\u02c8a\u02c8 ya\u0331l - Li Santil Musik\u02c8ej naxc\u02c8ut li xya\u0331lal chi tz\u02c8akal nak sa\u02c8 eb li cutan cha\u0331lel cuan li te\u02c8xcanab xpa\u0331banquil li tijleb li tz\u02c8akal ya\u0331l. Ut te\u02c8balak\u02c8i\u0331k xban li tijleb li inc\u02c8a\u02c8 ya\u0331l li neque\u02c8xq\u02c8ue li ma\u0331us aj musik\u02c8ej."
                },
                "2": {
                    "verse_nr": "2",
                    "verse": "Tic\u02c8ti\u02c8 li neque\u02c8xc\u02c8ut eb laj balak\u02c8. Inc\u02c8a\u02c8 chic neque\u02c8rec\u02c8a nak inc\u02c8a\u02c8 us yo\u0331queb. Chanchan nak c\u02c8atbil riq\u02c8uin ch\u02c8i\u0331ch\u02c8 lix c\u02c8a\u02c8uxeb xban li tic\u02c8ti\u02c8 li neque\u02c8xye. Jo\u02c8can nak inc\u02c8a\u02c8 neque\u02c8xq\u02c8ue retal nak inc\u02c8a\u02c8 us yo\u0331queb chixba\u0331nunquil."
                },
                "3": {
                    "verse_nr": "3",
                    "verse": "Eb a\u02c8an neque\u02c8xye nak inc\u02c8a\u02c8 us li sumla\u0331c ut neque\u02c8xye ajcui\u02c8 nak cuan li tzacae\u0331mk inc\u02c8a\u02c8 us xtzacanquil. Abanan moco ya\u0331l ta li neque\u02c8xye. Li Dios quiq\u02c8uehoc re li tzacae\u0331mk a\u02c8in re nak ta\u0331tzaca\u0331k. Ut la\u0331o aj pa\u0331banel li nakanau li xya\u0331lal, nakatzaca ut nakabantioxi chiru li Dios nak quixq\u02c8ue ke li katzacae\u0331mk."
                },
                "4": {
                    "verse_nr": "4",
                    "verse": "Chixjunil li quixyo\u02c8obtesi li Dios, a\u02c8an cha\u0331bil. Ma\u0331c\u02c8a\u02c8 xtz\u02c8ekta\u0331nanquil. Nakabantioxi chiru li Dios ut nakatzaca."
                },
                "5": {
                    "verse_nr": "5",
                    "verse": "Ma\u0331c\u02c8a\u02c8 xtz\u02c8ekta\u0331nanquil xban nak li Dios quixye nak us xtzacanquil ut xban nak nocotijoc sa\u02c8 xbe\u0331n. Jo\u02c8can nak osobtesinbil chic xban."
                },
                "6": {
                    "verse_nr": "6",
                    "verse": "Quiq\u02c8uehe\u02c8 xna\u02c8leb laj Timoteo re nak ta\u0331cua\u0331nk sa\u02c8 ti\u0331quilal - At Timoteo, cui nacach\u02c8olob xya\u0331lal li tijleb a\u02c8in chiruheb laj pa\u0331banel, la\u0331akat jun cha\u0331bil aj c\u02c8anjel chiru li Jesucristo. Ut la\u0331at yo\u0331kat chi q\u02c8ui\u0331c sa\u02c8 la\u0331 pa\u0331ba\u0331l riq\u02c8uin li xya\u0331lal ut riq\u02c8uin li cha\u0331bil tijleb li yo\u0331cat chixpa\u0331banquil."
                },
                "7": {
                    "verse_nr": "7",
                    "verse": "Chatz\u02c8ekta\u0331na chi jun aj cua chixjunil li najter serak\u02c8 li yal to\u0331ntil na\u02c8leb naxye, li ma\u0331c\u02c8a\u02c8 na\u2011oc cui\u02c8. Ut q\u02c8ue a\u0331ch\u02c8o\u0331l chixba\u0331nunquil li c\u02c8a\u02c8ru naraj li Dios."
                },
                "8": {
                    "verse_nr": "8",
                    "verse": "Nayeman nak us nak takatzol kib chixch\u02c8olaninquil kib re nak cauhako. Abanan li k\u02c8axal cui\u02c8chic lok\u02c8 a\u02c8an xtzolbal kib re nak cauhak kach\u02c8o\u0331l sa\u02c8 li kapa\u0331ba\u0331l xban nak riq\u02c8uin li kapa\u0331ba\u0331l cuan li rusilal li Dios kiq\u02c8uin anakcuan arin sa\u02c8 ruchich\u02c8och\u02c8 ut cua\u0331nk ajcui\u02c8 li kayu\u02c8am chi junelic."
                },
                "9": {
                    "verse_nr": "9",
                    "verse": "Relic chi ya\u0331l nak a\u02c8an li tz\u02c8akal xya\u0331lal li yo\u0331quin chixyebal, ut chixjunileb taxak te\u02c8pa\u0331ba\u0331nk re."
                },
                "10": {
                    "verse_nr": "10",
                    "verse": "Xban nak li yo\u02c8yo\u0331quil Dios, a\u02c8an li kayo\u02c8on, jo\u02c8can nak yo\u0331co xyalbal kak\u02c8e chi c\u02c8anjelac chiru. A\u02c8an naxyechi\u02c8i li colba\u2011ib reheb chixjunileb. Abanan, ca\u02c8aj cui\u02c8 li ani te\u02c8pa\u0331ba\u0331nk re, a\u02c8aneb li te\u02c8colek\u02c8."
                },
                "11": {
                    "verse_nr": "11",
                    "verse": "A\u02c8an a\u02c8in li tijleb li ta\u0331c\u02c8ut chiruheb la\u0331 cuech aj pa\u0331banelil. Ta\u0331ch\u02c8olob lix ya\u0331lal chiruheb."
                },
                "12": {
                    "verse_nr": "12",
                    "verse": "Ut la\u0331at, at Timoteo, chatcua\u0331nk sa\u02c8 xya\u0331lal ut chat\u2011a\u0331tinak sa\u02c8 xya\u0331lal. Charaheb la\u0331 cuas a\u0331cui\u0331tz\u02c8in. Cauhak taxak a\u0331ch\u02c8o\u0331l sa\u02c8 la\u0331 pa\u0331ba\u0331l ut ti\u0331cak taxak la\u0331 yu\u02c8am. Jo\u02c8can taxak ta\u0331ba\u0331nu re nak ma\u0331 ani chitz\u02c8ekta\u0331na\u0331nk a\u0331cue xban la\u0331 sa\u0331jilal. Che\u02c8xtzol ban ribeb a\u0331cuiq\u02c8uin xban nak yo\u0331kat chixc\u02c8ambaleb xbe sa\u02c8 ti\u0331quilal."
                },
                "13": {
                    "verse_nr": "13",
                    "verse": "Roybeninquil tincuulak e\u0331riq\u02c8uin, q\u02c8ue a\u0331ch\u02c8o\u0331l chi rilbal xsa\u02c8 li Santil Hu chiruheb laj pa\u0331banel. Q\u02c8ueheb xna\u02c8leb ut ta\u0331ch\u02c8olob xya\u0331lal chiruheb."
                },
                "14": {
                    "verse_nr": "14",
                    "verse": "Chaq\u02c8ue taxak a\u0331ch\u02c8o\u0331l chi c\u02c8anjelac jo\u02c8 quiq\u02c8uehe\u02c8 a\u0331cue xban li Dios. Li c\u02c8anjel a\u02c8in q\u02c8uebil a\u0331cue nak eb li profeta que\u02c8a\u0331tinac cha\u0331cuix ut nak eb laj c\u02c8amol be sa\u02c8 xya\u0331nkeb laj pa\u0331banel que\u02c8xq\u02c8ue li ruk\u02c8eb sa\u02c8 a\u0331be\u0331n."
                },
                "15": {
                    "verse_nr": "15",
                    "verse": "Q\u02c8ue a\u0331ch\u02c8o\u0331l chixba\u0331nunquil chixjunil li xinye a\u0331cue re nak chixjunileb te\u02c8xq\u02c8ue retal nak ti\u0331c la\u0331 yu\u02c8am ut te\u02c8xq\u02c8ue ajcui\u02c8 retal nak us yo\u0331 chi e\u0331lc li c\u02c8anjel yo\u0331cat chixba\u0331nunquil."
                },
                "16": {
                    "verse_nr": "16",
                    "verse": "Q\u02c8ue retal chi us li c\u02c8a\u02c8ru ta\u0331ba\u0331nu jo\u02c8 ajcui\u02c8 li c\u02c8a\u02c8ru ta\u0331tzoleb cui\u02c8. Cui ta\u0331ba\u0331nu chi jo\u02c8can, tatcolek\u02c8 la\u0331at ut te\u02c8colek\u02c8 ajcui\u02c8 li ani te\u02c8abi\u0331nk re li c\u02c8a\u02c8ru ta\u0331ye."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Laj Timoteo tixq\u02c8ue xna\u02c8lebeb laj pa\u0331banel sa\u02c8 xya\u0331lal - Ma\u0331k\u02c8useb li che\u0331quel cui\u0331nk sa\u02c8 josk\u02c8il. Q\u02c8ueheb ban xna\u02c8leb jo\u02c8 la\u0331 yucua\u02c8 cha\u0331cuu nak ta\u0331cuileb. Ut chaq\u02c8ueheb ajcui\u02c8 xna\u02c8leb li sa\u0331j cui\u0331nk jo\u02c8queb a\u0331cui\u0331tz\u02c8in cha\u0331cuu nak ta\u0331cuileb."
                },
                "2": {
                    "verse_nr": "2",
                    "verse": "Ut chaq\u02c8ueheb xna\u02c8leb li che\u0331quel ixk jo\u02c8 la\u0331 na\u02c8 cha\u0331cuu nak ta\u0331cuileb. Ut chaq\u02c8ueheb ajcui\u02c8 xna\u02c8leb li sa\u0331j ixk jo\u02c8queb la\u0331 cuanab cha\u0331cuu nak ta\u0331cuileb. Chaq\u02c8ueheb xna\u02c8leb riq\u02c8uin xti\u0331quilal a\u0331ch\u02c8o\u0331l."
                },
                "3": {
                    "verse_nr": "3",
                    "verse": "Laj Pablo quixch\u02c8olob xya\u0331lal chanru nak te\u02c8tenk\u02c8a\u0331k li xma\u0331lca\u02c8an - Cha\u2011oxlok\u02c8iheb li xma\u0331lca\u02c8an ut chatenk\u02c8aheb cui ya\u0331l nak ma\u0331 ani chic neque\u02c8tenk\u02c8an reheb."
                },
                "4": {
                    "verse_nr": "4",
                    "verse": "Abanan cui cuan ralal xc\u02c8ajol, a\u02c8an eb chic te\u02c8tenk\u02c8a\u0331nk reheb. Tento nak te\u02c8xtzol rib chixba\u0331nunquil chi jo\u02c8ca\u02c8in re nak te\u02c8xnau rilbal lix jun cablaleb. Te\u02c8xnau xk\u02c8ajca\u0331munquil lix na\u02c8 xyucua\u02c8 jo\u02c8 nacuulac chiru li Dios."
                },
                "5": {
                    "verse_nr": "5",
                    "verse": "Li xma\u0331lca\u02c8an li jun a\u0331tal, ca\u02c8aj chic riq\u02c8uin li Dios nayo\u02c8onin. Naxnumsi li cutan ut li k\u02c8ojyi\u0331n chi tijoc ut naxtz\u02c8a\u0331ma chiru li Dios nak ta\u0331tenk\u02c8a\u0331k."
                },
                "6": {
                    "verse_nr": "6",
                    "verse": "Abanan li xma\u0331lca\u02c8an li naxsic\u02c8 xsahil xch\u02c8o\u0331l junes riq\u02c8uin li naxrahi ru, li jun a\u02c8an chanchan ac camenak xban lix ma\u0331c usta toj yo\u02c8yo."
                },
                "7": {
                    "verse_nr": "7",
                    "verse": "Ta\u0331ch\u02c8olob li xya\u0331lal a\u02c8in chiruheb chixjunileb laj pa\u0331banel re nak ma\u0331c\u02c8a\u02c8ak xk\u02c8usbaleb."
                },
                "8": {
                    "verse_nr": "8",
                    "verse": "Tento nak junak laj pa\u0331banel tixtenk\u02c8aheb li rech\u02c8alal. Ut k\u02c8axal cui\u02c8chic tento nak tixch\u02c8olaniheb li cuanqueb sa\u02c8 li rochoch. Cui inc\u02c8a\u02c8 naxba\u0331nu a\u02c8an, li jun a\u02c8an inc\u02c8a\u02c8 naxq\u02c8ue xcuanquil lix pa\u0331ba\u0331l ut k\u02c8axal cui\u02c8chic nim lix ma\u0331c chiruheb li toj ma\u0331ji\u02c8 neque\u02c8xpa\u0331b li Dios."
                },
                "9": {
                    "verse_nr": "9",
                    "verse": "Ma\u0331 ani junak xma\u0331lca\u02c8an ta\u0331tz\u02c8i\u0331ba\u0331k xc\u02c8aba\u02c8 sa\u02c8 xya\u0331nkeb li neque\u02c8tenk\u02c8a\u0331c xbaneb laj pa\u0331banel cui toj ma\u0331ji\u02c8 naxba\u0331nu oxc\u02c8a\u0331l chihab. Ut ma\u0331cua\u02c8ak aj muxul ru xsumlajic nak quicuan."
                },
                "10": {
                    "verse_nr": "10",
                    "verse": "Tento ajcui\u02c8 nak li xma\u0331lca\u02c8an na\u02c8no\u0331k ru riq\u02c8uin li cha\u0331bilal ac xba\u0331nu. Ac xq\u02c8uiresiheb lix coc\u02c8al sa\u02c8 xya\u0331lal. Quixc\u02c8ul li rula\u02c8 sa\u02c8 xya\u0331lal nak que\u02c8cuulac sa\u02c8 rochoch. Quixch\u02c8aj li rokeb li rech aj pa\u0331banelil. Quixtenk\u02c8aheb li yo\u0331queb chixc\u02c8ulbal li raylal. Cui cha\u0331bil li c\u02c8anjel quixba\u0331nu, naru tixc\u02c8ul lix tenk\u02c8anquil."
                },
                "11": {
                    "verse_nr": "11",
                    "verse": "Abanan, li xma\u0331lca\u02c8an li toj sa\u0331jeb inc\u02c8a\u02c8 ta\u0331tz\u02c8i\u0331ba\u0331k xc\u02c8aba\u02c8eb sa\u02c8 xya\u0331nkeb li neque\u02c8xc\u02c8ul xtenk\u02c8anquil xban nak ma\u0331re te\u02c8xra cui\u02c8chic ru li sumla\u0331c ut ma\u0331re anchal inc\u02c8a\u02c8 chic te\u02c8xq\u02c8ue xch\u02c8o\u0331l chi c\u02c8anjelac chiru li Cristo."
                },
                "12": {
                    "verse_nr": "12",
                    "verse": "Ut ma\u0331re anchal che\u02c8cuech\u02c8i\u0331k rix xban nak inc\u02c8a\u02c8 chic te\u02c8c\u02c8anjelak chiru li Cristo jo\u02c8 que\u02c8xyechi\u02c8i xba\u0331nunquil."
                },
                "13": {
                    "verse_nr": "13",
                    "verse": "Ut jo\u02c8 cui\u02c8 anchal neque\u02c8xtzol ribeb chi subuc cutan nak neque\u02c8xic sa\u02c8 li junju\u0331nk chi cab. Ut ma\u0331cua\u02c8 ca\u02c8aj cui\u02c8 subuc cutan neque\u02c8xba\u0331nu. Neque\u02c8xtzol aj ban cui\u02c8 li moloc a\u0331tin ut li q\u02c8uehoc etal ut neque\u02c8xye li moco yehec\u02c8 ta naraj."
                },
                "14": {
                    "verse_nr": "14",
                    "verse": "Jo\u02c8can nak nacuaj nak li xma\u0331lca\u02c8an li toj sa\u0331jeb te\u02c8sumla\u0331k cui\u02c8chic. Che\u02c8cua\u0331nk ralal xc\u02c8ajol ut che\u02c8xjolomi lix jun cablal re nak inc\u02c8a\u02c8 tohobek\u02c8 la\u0331o aj pa\u0331banel xbaneb li xic\u02c8 neque\u02c8iloc ke."
                },
                "15": {
                    "verse_nr": "15",
                    "verse": "Ninye a\u02c8in xban nak cuanqueb li xma\u0331lca\u02c8an li ac que\u02c8risi ribeb sa\u02c8 kaya\u0331nk ut yo\u0331queb chixba\u0331nunquil li c\u02c8a\u02c8ru naraj laj tza."
                },
                "16": {
                    "verse_nr": "16",
                    "verse": "Cui junak aj pa\u0331banel usta ixk usta cui\u0331nk, cuan junak rech\u02c8alal xma\u0331lca\u02c8an, tento nak tixtenk\u02c8a. Inc\u02c8a\u02c8 tixq\u02c8ue nabal li i\u0331k sa\u02c8 xbe\u0331neb li rech aj pa\u0331banelil li neque\u02c8tenk\u02c8an reheb li xma\u0331lca\u02c8an li ma\u0331c\u02c8a\u02c8eb ralal xc\u02c8ajol."
                },
                "17": {
                    "verse_nr": "17",
                    "verse": "Laj Pablo quixye chanru te\u02c8xba\u0331nu laj pa\u0331banel li te\u02c8c\u02c8amok be sa\u02c8 xya\u0331nkeb - Oxlok\u02c8inbilakeb li neque\u02c8c\u02c8amoc be chi cha\u0331bil sa\u02c8 xya\u0331nkeb laj pa\u0331banel. Ut xc\u02c8ulub ajcui\u02c8 nak te\u02c8xc\u02c8ul xk\u02c8ajca\u0331munquil xban nak neque\u02c8xq\u02c8ue xch\u02c8o\u0331l chixch\u02c8olobanquil xya\u0331lal li ra\u0331tin li Dios ut chixtzolbaleb laj pa\u0331banel."
                },
                "18": {
                    "verse_nr": "18",
                    "verse": "Jo\u02c8ca\u02c8in tz\u02c8i\u0331banbil sa\u02c8 li Santil Hu: Ma\u0331bac\u02c8 xtz\u02c8u\u0331mal re li bo\u0331yx nak yo\u0331 chixyek\u02c8inquil ru li trigo re risinquil sa\u02c8 rix. Canab ban chixcua\u02c8bal ca\u02c8ch\u02c8inak re, nak yo\u0331 chi c\u02c8anjelac. Jo\u02c8can ajcui\u02c8 laj c\u02c8anjel. Tz\u02c8i\u0331banbil ajcui\u02c8 retalil nak tento ajcui\u02c8 nak tixc\u02c8ul lix tojbal."
                },
                "19": {
                    "verse_nr": "19",
                    "verse": "Ma\u0331pa\u0331b li ani ta\u0331jitok re junak aj c\u02c8amol be sa\u02c8 xya\u0331nkeb laj pa\u0331banel cui yal jun ajcui\u02c8 li najitoc re. Cua\u0331nk ban cuib oxibak li te\u02c8jitok re, re nak ta\u0331pa\u0331ba\u0331k nak ya\u0331l lix ma\u0331c."
                },
                "20": {
                    "verse_nr": "20",
                    "verse": "Ut li ani cuan xma\u0331c, us xk\u02c8usbal chiru chixjunileb laj pa\u0331banel re nak li jun ch\u02c8ol chic aj c\u02c8amol be te\u02c8xucuak ut te\u02c8xc\u02c8oxla chi us li c\u02c8a\u02c8ru te\u02c8xba\u0331nu."
                },
                "21": {
                    "verse_nr": "21",
                    "verse": "Jo\u02c8 chiru li Dios, jo\u02c8 chiru li Ka\u0331cua\u02c8 Jesucristo, jo\u02c8 ajcui\u02c8 chiruheb li santil \u00e1ngel, la\u0331in nintz\u02c8a\u0331ma cha\u0331cuu nak ta\u0331ba\u0331nu la\u0331 taklanquil yo\u0331quin chixyebal a\u0331cue. Ut inc\u02c8a\u02c8 ta\u0331sic\u02c8 ru junak. Juntak\u02c8e\u0331takeb ban chixjunileb nak ta\u0331cuileb. Jun xxiquic nak ta\u0331k\u02c8useb li ani cuanqueb xma\u0331c."
                },
                "22": {
                    "verse_nr": "22",
                    "verse": "Ma\u0331q\u02c8ue junak chi c\u02c8amoc be sa\u02c8 junpa\u0331t sa\u02c8 xya\u0331nkeb laj pa\u0331banel. Xbe\u0331n cua ta\u0331cuil chanru lix yu\u02c8am xban nak cui la\u0331at ta\u0331xakab chi c\u02c8anjelac chi junpa\u0331t ut na\u2011oc chi ma\u0331cobc, cuan ajcui\u02c8 ma\u0331c sa\u02c8 a\u0331be\u0331n la\u0331at. Chatcua\u0331nk ban chi ti\u0331c la\u0331 ch\u02c8o\u0331l."
                },
                "23": {
                    "verse_nr": "23",
                    "verse": "Xban nak cuan xyajel la\u0331 sa\u02c8, ma\u0331cuuc\u02c8 junes ha\u02c8. Naru ta\u0331cuuc\u02c8 ca\u02c8ch\u02c8inak li vino re xbanbal."
                },
                "24": {
                    "verse_nr": "24",
                    "verse": "Ma\u0331xakab junak aj c\u02c8amol be chi junpa\u0331t chi c\u02c8anjelac xban nak cuanqueb li cui\u0331nk nac\u02c8utun c\u02c8a\u02c8ru lix ma\u0331queb ut cuan li rakba a\u0331tin sa\u02c8 xbe\u0331neb. Ut cuanqueb cui\u02c8chic toj mokon nac\u02c8utun c\u02c8a\u02c8ru lix ma\u0331queb."
                },
                "25": {
                    "verse_nr": "25",
                    "verse": "Ut cuan ajcui\u02c8 li neque\u02c8ba\u0331nun re li cha\u0331bilal. Cuan nak nac\u02c8utun li cha\u0331bilal neque\u02c8xba\u0331nu ut cuan nak inc\u02c8a\u02c8 nac\u02c8utun. Abanan, toj mokon chic ta\u0331c\u02c8utu\u0331nk li us neque\u02c8xba\u0331nu."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Laj Pablo quixye chanru te\u02c8xba\u0331nu li mo\u0331s riq\u02c8uineb lix patr\u00f3n - Eb li mo\u0331s aj pa\u0331baneleb te\u02c8x\u2011oxlok\u02c8i lix patroneb re nak ma\u0331 ani ta\u0331majecua\u0331nk re lix c\u02c8aba\u02c8 li Dios chi moco te\u02c8xtz\u02c8ekta\u0331na li katijbal."
                },
                "2": {
                    "verse_nr": "2",
                    "verse": "Moco xban ta nak rech aj pa\u0331baneleb lix patr\u00f3n nak inc\u02c8a\u02c8 te\u02c8xq\u02c8ue sa\u02c8 xnak\u02c8eb ru. Tento aj ban cui\u02c8 nak te\u02c8xq\u02c8ue xch\u02c8o\u0331l chi trabajic xban nak rech aj pa\u0331banelil li neque\u02c8c\u02c8uluc re li cha\u0331bil c\u02c8anjel neque\u02c8xba\u0331nu ut xban nak raro\u0331queb ajcui\u02c8 xban li Dios. At Timoteo, a\u02c8an a\u02c8in li ta\u0331ch\u02c8olob xya\u0331lal chiruheb laj pa\u0331banel."
                },
                "3": {
                    "verse_nr": "3",
                    "verse": "Eb laj balak\u02c8 inc\u02c8a\u02c8 us xna\u02c8lebeb - Cuan li neque\u02c8c\u02c8utuc re jalan tijleb li moco ya\u0331l ta. Moco neque\u02c8xpa\u0331b ta li ya\u0331l li quixc\u02c8ut chiku li Ka\u0331cua\u02c8 Jesucristo. Jalan cui\u02c8 lix pa\u0331ba\u0331leb."
                },
                "4": {
                    "verse_nr": "4",
                    "verse": "Eb li cui\u0331nk a\u02c8an ma\u0331c\u02c8a\u02c8 neque\u02c8xnau. Junes xnimobresinquil rib neque\u02c8xba\u0331nu. Ca\u02c8aj cui\u02c8 xcuech\u02c8inquil ribeb chirix a\u0331tin nacuulac chiruheb. Ut riq\u02c8uin a\u02c8an nachal li cakali\u0331nc, li hoboc, li k\u02c8aba\u0331nc ut li cuiba\u0331nc ch\u02c8o\u0331lej."
                },
                "5": {
                    "verse_nr": "5",
                    "verse": "Eb li cui\u0331nk a\u02c8in, junes cuech\u02c8i\u0331nc neque\u02c8xba\u0331nu. Moco tuktu ta xc\u02c8a\u02c8uxeb ut moco ya\u0331l ta li neque\u02c8xye. Neque\u02c8xc\u02c8oxla nak riq\u02c8uin lix pa\u0331ba\u0331leb te\u02c8xtau xtumineb. Ma\u0331junaji a\u0331cuib riq\u02c8uineb a\u02c8an."
                },
                "6": {
                    "verse_nr": "6",
                    "verse": "Ya\u0331l nak k\u02c8axal lok\u02c8 li pa\u0331ba\u0331l chok\u02c8 reheb li neque\u02c8xc\u02c8ojob xch\u02c8o\u0331l riq\u02c8uin li jo\u02c8 nimal jo\u02c8 ch\u02c8inal cuan reheb."
                },
                "7": {
                    "verse_nr": "7",
                    "verse": "Ma\u0331c\u02c8a\u02c8 cuan ke nak coyo\u02c8la sa\u02c8 ruchich\u02c8och\u02c8 ut ma\u0331c\u02c8a\u02c8 ajcui\u02c8 takac\u02c8am nak toca\u0331mk."
                },
                "8": {
                    "verse_nr": "8",
                    "verse": "Jo\u02c8can nak cui cuan katzacae\u0331mk ut cui cuan kat\u02c8icr re xtz\u02c8apbal kib, c\u02c8ojc\u02c8o\u0331k kach\u02c8o\u0331l riq\u02c8uin a\u02c8an."
                },
                "9": {
                    "verse_nr": "9",
                    "verse": "Abanan eb li neque\u02c8rahoc ru li biomal, neque\u02c8xq\u02c8ue rib chi a\u0331le\u0331c ut neque\u02c8xba\u0331nu li yibru aj na\u02c8leb. A\u02c8an napo\u02c8oc ru lix c\u02c8a\u02c8uxeb ut riq\u02c8uin chixjunil li inc\u02c8a\u02c8 us neque\u02c8xba\u0331nu, neque\u02c8xsach lix pa\u0331ba\u0331leb."
                },
                "10": {
                    "verse_nr": "10",
                    "verse": "Li xrahinquil ru li tumin, a\u02c8an xxe\u02c8 xto\u0331nal chixjunil li ma\u0331usilal. Cuanqueb li que\u02c8xtz\u02c8ekta\u0331na lix pa\u0331ba\u0331l xban xrahinquil ru li tumin. Ut q\u02c8uila raylal que\u02c8xbok sa\u02c8 xbe\u0331neb. Ut neque\u02c8yot\u02c8ot\u02c8nac sa\u02c8 xch\u02c8o\u0331leb riq\u02c8uin li inc\u02c8a\u02c8 us neque\u02c8xba\u0331nu."
                },
                "11": {
                    "verse_nr": "11",
                    "verse": "Laj Pablo quixye re laj Timoteo chanru nak ta\u0331c\u02c8anjelak chiru li Dios - Ut la\u0331at, at Timoteo, la\u0331at aj c\u02c8anjel chiru li Dios. Ma\u0331ba\u0331nu li ma\u0331usilal li neque\u02c8xba\u0331nu eb a\u02c8an. Q\u02c8ue ban a\u0331ch\u02c8o\u0331l chi cua\u0331nc sa\u02c8 ti\u0331quilal. Chara li Dios ut chatpa\u0331ba\u0331nk chiru. Charaheb la\u0331 cuas a\u0331cui\u0331tz\u02c8in. Chacuy li raylal ut chatcua\u0331nk sa\u02c8 tu\u0331lanil."
                },
                "12": {
                    "verse_nr": "12",
                    "verse": "Yal a\u0331k\u02c8e chi q\u02c8ui\u0331c sa\u02c8 la\u0331 pa\u0331ba\u0331l ut q\u02c8ue a\u0331ch\u02c8o\u0331l chire\u0331chaninquil li junelic yu\u02c8am, li bokbilat cui\u02c8 xban li Dios. La\u0331at xaye ut xac\u02c8utbesi chi tz\u02c8akal la\u0331 pa\u0331ba\u0331l chiruheb nabal."
                },
                "13": {
                    "verse_nr": "13",
                    "verse": "Sa\u02c8 xc\u02c8aba\u02c8 li Dios li naq\u02c8uehoc yu\u02c8am, la\u0331in nintz\u02c8a\u0331ma cha\u0331cuu nak ta\u0331ba\u0331nu la\u0331 taklanquil. Ut nintz\u02c8a\u0331ma ajcui\u02c8 cha\u0331cuu sa\u02c8 xc\u02c8aba\u02c8 li Jesucristo li quich\u02c8oloban xya\u0331lal chi ma\u0331c\u02c8a\u02c8 xxiu chiru laj Poncio Pilato."
                },
                "14": {
                    "verse_nr": "14",
                    "verse": "Ut la\u0331 taklanquil, a\u02c8an a\u02c8in: chaba\u0331nu chixjunil li taklanbilat cui\u02c8 xban li Ka\u0331cua\u02c8. Ti\u0331cak la\u0331 ch\u02c8o\u0331l ut ma\u0331c\u02c8a\u02c8ak a\u0331k\u02c8usbal toj retal ta\u0331c\u02c8ulu\u0331nk cui\u02c8chic li Ka\u0331cua\u02c8 Jesucristo."
                },
                "15": {
                    "verse_nr": "15",
                    "verse": "Lok\u02c8oninbilak taxak li Dios anakcuan ut chi junelic - Nak tixtau xk\u02c8ehil li Dios tixc\u02c8utbesi cui\u02c8chic chiku li Jesucristo. Li Dios, a\u02c8an k\u02c8axal lok\u02c8 ut junaj ajcui\u02c8. A\u02c8an li Rey li k\u02c8axal nim xcuanquil sa\u02c8 xbe\u0331neb chixjunileb li rey li cuanqueb sa\u02c8 ruchich\u02c8och\u02c8. Ut a\u02c8an ajcui\u02c8 li Ka\u0331cua\u02c8 li k\u02c8axal nim xcuanquil sa\u02c8 xbe\u0331neb chixjunileb li cuanqueb xcuanquil."
                },
                "16": {
                    "verse_nr": "16",
                    "verse": "Li Dios yo\u02c8yo chi junelic. Ma\u0331c\u02c8a\u02c8 xticlajic ut ma\u0331c\u02c8a\u02c8 roso\u02c8jic. A\u02c8an cutan saken chi junelic ut ma\u0331 ani naru na\u2011oc riq\u02c8uin xban nak k\u02c8axal lok\u02c8. Inc\u02c8a\u02c8 ilbil ru chi moco na\u2011ile\u02c8 ru sa\u02c8 ruchich\u02c8och\u02c8. Chikaq\u02c8uehak taxak xlok\u02c8al ut chikalok\u02c8onihak taxak xban nak k\u02c8axal nim lix cuanquilal anakcuan ut chi junelic. Jo\u02c8can taxak."
                },
                "17": {
                    "verse_nr": "17",
                    "verse": "Laj Timoteo tixq\u02c8ue xna\u02c8lebeb li biom - Ta\u0331ch\u02c8olob xya\u0331lal chiruheb li biom nak inc\u02c8a\u02c8 te\u02c8xk\u02c8etk\u02c8eti ribeb chi moco te\u02c8xc\u02c8ojob xch\u02c8o\u0331l sa\u02c8 xbe\u0331n li biomal li na\u2011oso\u02c8. Che\u02c8xq\u02c8ue ban xch\u02c8o\u0331l chixyo\u02c8oninquil li yo\u02c8yo\u0331quil Dios. A\u02c8an naq\u02c8uehoc ke chi nabal chixjunil li c\u02c8a\u02c8ak re ru."
                },
                "18": {
                    "verse_nr": "18",
                    "verse": "Chaye reheb nak che\u02c8xba\u0331nu li us. Chinumta\u0331k lix cha\u0331bilaleb. Che\u02c8xnauhak sihi\u0331nc chi nabal ut chi anchaleb xch\u02c8o\u0331l."
                },
                "19": {
                    "verse_nr": "19",
                    "verse": "Cui neque\u02c8xba\u0331nu chi jo\u02c8can yo\u0331queb chixc\u02c8u\u0331lanquil lix ra\u0331baleb sa\u02c8 choxa ut riq\u02c8uin a\u02c8an c\u02c8ojc\u02c8o\u0331k xch\u02c8o\u0331leb. Che\u02c8xba\u0331nuhak chi jo\u02c8can re nak ta\u0331cua\u0331nk lix yu\u02c8ameb chi tz\u02c8akal re ru ut chi numtajenak xsahil xch\u02c8o\u0331leb."
                },
                "20": {
                    "verse_nr": "20",
                    "verse": "Laj Pablo quixrak lix hu riq\u02c8uin xq\u02c8uebal xna\u02c8leb laj Timoteo - At Timoteo, cua\u0331nk sa\u02c8 a\u0331ch\u02c8o\u0331l li tijleb q\u02c8uebil a\u0331cue xban li Dios. Ma\u0331q\u02c8ue xcuanquil li jo\u02c8 ma\u0331jo\u02c8il serak\u02c8 ut li cuech\u02c8ij ib xban nak ma\u0331c\u02c8a\u02c8 na\u2011oc cui\u02c8. Cuan li neque\u02c8yehoc re nak cha\u0331bil na\u02c8leb, abanan moco ya\u0331l ta."
                },
                "21": {
                    "verse_nr": "21",
                    "verse": "Ninye a\u02c8in xban nak cuan li que\u02c8pa\u0331ban re li na\u02c8leb a\u02c8in ut xban a\u02c8an, que\u02c8xcanab xpa\u0331banquil li tz\u02c8akal ya\u0331l. A\u02c8 taxak li rusilal li Dios chicua\u0331nk e\u0331riq\u02c8uin."
                }
            }
        }
    }
}