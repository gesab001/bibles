{
    "version": "KEK",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Rox Hu li Quixtz\u02c8i\u0331ba li San Juan - Xq\u02c8uebal xsahil xch\u02c8o\u0331l - Nintz\u02c8i\u0331bac a\u0331cuiq\u02c8uin, at hermano Gayo. La\u0331in aj c\u02c8amol be cha\u0331cuu sa\u02c8 la\u0331 pa\u0331ba\u0331l. Relic chi ya\u0331l nak nacatinra."
                },
                "2": {
                    "verse_nr": "2",
                    "verse": "At inherma\u0331n, yo\u0331quin chi tijoc cha\u0331cuix re nak us tat\u2011e\u0331lk riq\u02c8uin chixjunil li c\u02c8a\u02c8ru ta\u0331ba\u0331nu. Ut nintijoc ajcui\u02c8 cha\u0331cuix re nak cauhakat. Ninnau nak ti\u0331c la\u0331 ch\u02c8o\u0331l chiru li Dios."
                },
                "3": {
                    "verse_nr": "3",
                    "verse": "C\u02c8ajo\u02c8 nak nasaho\u02c8 sa\u02c8 inch\u02c8o\u0331l nak neque\u02c8c\u02c8ulun li herma\u0331n cuiq\u02c8uin ut nacuabi resil nak ti\u0331c a\u0331ch\u02c8o\u0331l. Ut ninnau nak yo\u0331cat chixba\u0331nunquil li xya\u0331lal."
                },
                "4": {
                    "verse_nr": "4",
                    "verse": "A\u02c8an a\u02c8in li k\u02c8axal nasaho\u02c8 cui\u02c8 inch\u02c8o\u0331l nak nacuabi resil nak eb li kaherma\u0331n cuanqueb sa\u02c8 xya\u0331lal. Eb a\u02c8an chanchaneb li cualal inc\u02c8ajol xban nak que\u02c8pa\u0331ban chicuu."
                },
                "5": {
                    "verse_nr": "5",
                    "verse": "Laj Gayo cha\u0331bil quixba\u0331nu riq\u02c8uin xtenk\u02c8anquileb li herma\u0331n - At inherma\u0331n, k\u02c8axal lok\u02c8 li nacaba\u0331nu nak nacatenk\u02c8aheb li herma\u0331n, usta inc\u02c8a\u02c8 nacanauheb ru."
                },
                "6": {
                    "verse_nr": "6",
                    "verse": "Eb a\u02c8an que\u02c8xch\u02c8olob xya\u0331lal arin chiruheb li herma\u0331n chanru nak nacaraheb. Chatenk\u02c8aheb chi cha\u0331bil jo\u02c8 naraj li Dios nak te\u02c8xic chixyebal ra\u0331tin li Dios sa\u02c8 jalan na\u02c8ajej."
                },
                "7": {
                    "verse_nr": "7",
                    "verse": "Eb a\u02c8an xe\u02c8oc chi xic xban nak te\u02c8raj xba\u0331nunquil xc\u02c8anjel li Jesucristo. Ut inc\u02c8a\u02c8 que\u02c8xc\u02c8ul xk\u02c8ajca\u0331munquileb chiruheb li ma\u0331ji\u02c8 neque\u02c8xpa\u0331b li Dios."
                },
                "8": {
                    "verse_nr": "8",
                    "verse": "Jo\u02c8can nak tento takatenk\u02c8aheb li cui\u0331nk a\u02c8in xban nak kech aj c\u02c8anjeleb chixch\u02c8olobanquil li xya\u0331lal."
                },
                "9": {
                    "verse_nr": "9",
                    "verse": "Lix yibal ru xna\u02c8leb laj Di\u00f3trefes - Cuan c\u02c8a\u02c8ru xintz\u02c8i\u0331ba sa\u02c8 li hu li xintakla riq\u02c8uineb laj pa\u0331banel aran. Abanan li herma\u0331n Di\u00f3trefes, a\u02c8an naxnimobresi rib ut inc\u02c8a\u02c8 naxc\u02c8ul xch\u02c8o\u0331l li c\u02c8a\u02c8ru xintz\u02c8i\u0331ba. Naraj takla\u0331nc sa\u02c8 e\u0331ya\u0331nk ut inc\u02c8a\u02c8 naxq\u02c8ue incuanquil."
                },
                "10": {
                    "verse_nr": "10",
                    "verse": "Nak tinxic aran toxink\u02c8us ut che\u0331ru che\u0331junilex tinye li c\u02c8a\u02c8ru yo\u0331 chixba\u0331nunquil. Yo\u0331 chixyebal c\u02c8a\u02c8ak re ru chi a\u0331tinul chikix. Ut moco nac\u02c8ojla ta xch\u02c8o\u0331l riq\u02c8uin a\u02c8an. Toj cuan cui\u02c8chic c\u02c8a\u02c8ak re ru inc\u02c8a\u02c8 us naxba\u0331nu. Inc\u02c8a\u02c8 naxc\u02c8uleb li herma\u0331n sa\u02c8 li rochoch ut naxic chixtacchi\u02c8inquileb li herma\u0331n li neque\u02c8raj raj xc\u02c8ulbal li ula\u02c8, ut narisiheb sa\u02c8 xya\u0331nkeb laj pa\u0331banel cui neque\u02c8xc\u02c8ul li rula\u02c8eb."
                },
                "11": {
                    "verse_nr": "11",
                    "verse": "Cha\u0331bil resil chirix laj Demetrio. - At inherma\u0331n, ma\u0331tzol a\u0331cuib riq\u02c8uin li inc\u02c8a\u02c8 us. A\u02c8 ban li us ta\u0331ba\u0331nu. Li ani naba\u0331nun re li us, a\u02c8an ralal xc\u02c8ajol li Dios. Ut li ani naxba\u0331nu li inc\u02c8a\u02c8 us, toj ma\u0331ji\u02c8 naxpa\u0331b li Dios."
                },
                "12": {
                    "verse_nr": "12",
                    "verse": "Chixjunileb neque\u02c8xye nak cha\u0331bil li herma\u0331n Demetrio. Ut relic chi ya\u0331l nak lix yu\u02c8am nac\u02c8utuc re lix cha\u0331bilal. Jo\u02c8can ajcui\u02c8 nakaye la\u0331o. Ut la\u0331at nacanau nak li nakaye la\u0331o a\u02c8an ya\u0331l."
                },
                "13": {
                    "verse_nr": "13",
                    "verse": "Xrakbal li hu riq\u02c8uin sahil ch\u02c8o\u0331lej - Cuan raj nabal chic tinye a\u0331cue, abanan inc\u02c8a\u02c8 nacuaj xtz\u02c8i\u0331banquil sa\u02c8 li hu a\u02c8in."
                },
                "14": {
                    "verse_nr": "14",
                    "verse": "Yo\u0331quin chixc\u02c8oxlanquil nak chi se\u0331b takil kib re nak ta\u0331ru\u0331k taka\u0331tina kib."
                }
            }
        }
    }
}