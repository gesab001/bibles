{
    "version": "KEK",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Hu li Quixtz\u02c8i\u0331ba li San Pablo reheb laj Filipos - Laj Pablo quixtakla xsahil xch\u02c8o\u0331leb - La\u0331in laj Pablo. Yo\u0331quin chixtz\u02c8i\u0331banquil li hu a\u02c8in cuochben laj Timoteo. La\u0331o aj c\u02c8anjel chiru li Jesucristo. Li hu a\u02c8in, a\u02c8an e\u0331re la\u0331ex li nequexc\u02c8amoc be sa\u02c8 xya\u0331nkeb laj pa\u0331banel aran Filipos ut e\u0331re ajcui\u02c8 la\u0331ex li nequextenk\u02c8an sa\u02c8 li c\u02c8anjel aran. Ut e\u0331re ajcui\u02c8 che\u0331junilex la\u0331ex aj pa\u0331banel aran Filipos, li junaj chic e\u0331ru riq\u02c8uin li Jesucristo."
                },
                "2": {
                    "verse_nr": "2",
                    "verse": "Chicua\u0331nk taxak e\u0331riq\u02c8uin li usilal ut li tuktu\u0331quilal li naxq\u02c8ue li Dios li kaYucua\u02c8 ut li naxq\u02c8ue li Ka\u0331cua\u02c8 Jesucristo."
                },
                "3": {
                    "verse_nr": "3",
                    "verse": "Laj Pablo quitijoc chirixeb laj pa\u0331banel - Rajlal nak nequexjultico\u02c8 cue, ninbantioxi chiru li Dios."
                },
                "4": {
                    "verse_nr": "4",
                    "verse": "Ut junelic nintijoc che\u0331rix chi sa sa\u02c8 inch\u02c8o\u0331l."
                },
                "5": {
                    "verse_nr": "5",
                    "verse": "Nasaho\u02c8 sa\u02c8 inch\u02c8o\u0331l xban nak chalen nak xexpa\u0331ban xeq\u02c8ue e\u0331ch\u02c8o\u0331l chintenk\u02c8anquil xyebal resil li colba\u2011ib toj chalen anakcuan."
                },
                "6": {
                    "verse_nr": "6",
                    "verse": "Chalen nak xexpa\u0331ban, li Dios yo\u0331 chi c\u02c8anjelac e\u0331riq\u02c8uin. Ut ninnau nak junelic textenk\u02c8a toj ta\u0331tz\u02c8aklok ru le\u0331 pa\u0331ba\u0331l sa\u02c8 li cutan nak tol\u2011e\u0331lk cui\u02c8chic li Jesucristo."
                },
                "7": {
                    "verse_nr": "7",
                    "verse": "Xban nak nequeq\u02c8ue e\u0331ch\u02c8o\u0331l chi c\u02c8anjelac chiru li Cristo, jo\u02c8can nak junelic nequexinc\u02c8oxla ut k\u02c8axal sa sa\u02c8 inch\u02c8o\u0331l e\u0331riq\u02c8uin. La\u0331ex xextz\u02c8akon cuochben riq\u02c8uin li usilal li naxq\u02c8ue li Cristo. Xextz\u02c8akon ajcui\u02c8 cuiq\u02c8uin riq\u02c8uin rahil ch\u02c8o\u0331lej nak cuanquin chi pre\u0331xil ut xextz\u02c8akon ajcui\u02c8 cuiq\u02c8uin nak yo\u0331quin chixch\u02c8olobanquil xya\u0331lal li colba\u2011ib reheb li cuanqueb xcuanquil re nak te\u02c8xnau nak tz\u02c8akal ya\u0331l li c\u02c8a\u02c8ru yo\u0331co chixch\u02c8olobanquil."
                },
                "8": {
                    "verse_nr": "8",
                    "verse": "Li Dios naxnau nak c\u02c8ajo\u02c8 nequexinra. Ut li rahoc a\u02c8in, a\u02c8an q\u02c8uebil cue xban li Cristo."
                },
                "9": {
                    "verse_nr": "9",
                    "verse": "Ut li nintz\u02c8a\u0331ma chiru li Dios nak nintijoc che\u0331rix, a\u02c8an a\u02c8in: nak k\u02c8axal cui\u02c8chic cherahak e\u0331rib chi ribil e\u0331rib. Ut chinumta\u0331k taxak li rahoc ut chiq\u02c8uehek\u02c8 taxak e\u0331na\u02c8leb re xtaubal bar cuan li tz\u02c8akal ya\u0331l."
                },
                "10": {
                    "verse_nr": "10",
                    "verse": "Nintz\u02c8a\u0331ma chiru li Dios nak textenk\u02c8a re nak junelic te\u0331nau c\u02c8a\u02c8ru li us ut c\u02c8a\u02c8ru li inc\u02c8a\u02c8 us. Ut ti\u0331cak taxak le\u0331 ch\u02c8o\u0331l re nak ma\u0331 ani ta\u0331cuech\u02c8i\u0331nk e\u0331rix chalen nak tol\u2011e\u0331lk cui\u02c8chic li Jesucristo."
                },
                "11": {
                    "verse_nr": "11",
                    "verse": "Ut riq\u02c8uin li cha\u0331bilal li q\u02c8uebil e\u0331re xban li Jesucristo, nequeq\u02c8ue xlok\u02c8al li Dios."
                },
                "12": {
                    "verse_nr": "12",
                    "verse": "Li Dios quixsuk\u02c8isi chok\u02c8 usilal li raylal li quixc\u02c8ul laj Pablo - Ex inherma\u0331n, nacuaj nak te\u0331nau nak chixjunil li yo\u0331quin chixc\u02c8ulbal, a\u02c8an yo\u0331 chi c\u02c8anjelac re xyebal resil li colba\u2011ib yalak bar."
                },
                "13": {
                    "verse_nr": "13",
                    "verse": "Cuan xya\u0331lal nak xine\u02c8xq\u02c8ue sa\u02c8 tz\u02c8alam. Eb laj ilol pre\u0331x jo\u02c8queb ajcui\u02c8 chixjunileb li cuanqueb sa\u02c8 li palacio neque\u02c8xnau nak cuanquin sa\u02c8 tz\u02c8alam xban nak ninc\u02c8anjelac chiru li Cristo."
                },
                "14": {
                    "verse_nr": "14",
                    "verse": "Ut nabaleb laj pa\u0331banel xe\u02c8xcacuubresi xch\u02c8o\u0331leb sa\u02c8 xpa\u0331ba\u0331leb sa\u02c8 xc\u02c8aba\u02c8 li Ka\u0331cua\u02c8 xban nak xe\u02c8xq\u02c8ue retal nak cau inch\u02c8o\u0331l usta cuanquin chi pre\u0331xil sa\u02c8 xc\u02c8aba\u02c8 li Jesucristo. Ut neque\u02c8xch\u02c8olob xya\u0331lal li ra\u0331tin li Dios chi ma\u0331c\u02c8a\u02c8 xxiuheb."
                },
                "15": {
                    "verse_nr": "15",
                    "verse": "Ya\u0331l nak cuan li neque\u02c8xye resil li Cristo yal xban nak niquine\u02c8xcakali ut niquine\u02c8xcuech\u02c8i. Abanan cuan ajcui\u02c8 li neque\u02c8xye resil li Cristo chi anchal xch\u02c8o\u0331leb ut sa\u02c8 xya\u0331lal."
                },
                "16": {
                    "verse_nr": "16",
                    "verse": "Neque\u02c8xch\u02c8olob xya\u0331lal xban nak niquine\u02c8xra ut neque\u02c8xnau nak cuanquin chi pre\u0331xil xban nak ninq\u02c8ue xcuanquil li colba\u2011ib."
                },
                "17": {
                    "verse_nr": "17",
                    "verse": "Aban li jun ch\u02c8ol chic neque\u02c8xye resil li Cristo yal xban nak cuan c\u02c8a\u02c8ru neque\u02c8xra ut moco chi anchal ta xch\u02c8o\u0331leb neque\u02c8xba\u0331nu. Neque\u02c8xba\u0331nu chi jo\u02c8can yal re xq\u02c8uebal xrahil inch\u02c8o\u0331l nak cuanquin chi pre\u0331xil."
                },
                "18": {
                    "verse_nr": "18",
                    "verse": "Abanan ma\u0331c\u02c8a\u02c8 naxye. Usta chi anchal xch\u02c8o\u0331leb, usta inc\u02c8a\u02c8, yo\u0331queb chixyebal resil li Jesucristo. Ut nasaho\u02c8 inch\u02c8o\u0331l riq\u02c8uin a\u02c8an."
                },
                "19": {
                    "verse_nr": "19",
                    "verse": "Ut junelic ta\u0331sahok\u02c8 inch\u02c8o\u0331l xban nak ninnau nak yo\u0331quex chi tijoc chicuix. Ut li Santil Musik\u02c8ej natenk\u02c8an cue. Jo\u02c8can nak nasaho\u02c8 sa\u02c8 inch\u02c8o\u0331l xban nak ninnau nak chixjunil li ninc\u02c8ul, li Dios tixsuk\u02c8isi chok\u02c8 usilal chok\u02c8 cue."
                },
                "20": {
                    "verse_nr": "20",
                    "verse": "Inc\u02c8a\u02c8 nacuaj xxuta\u0331nobresinquil cuib riq\u02c8uin xba\u0331nunquil li c\u02c8a\u02c8ak re ru inc\u02c8a\u02c8 us. Nacuaj ban nak junelic cua\u0331nk xcacuilal inch\u02c8o\u0331l re xyebal resil li Jesucristo. Nacuaj xq\u02c8uebal xlok\u02c8al li Cristo anakcuan ut chi junelic riq\u02c8uin li ninba\u0331nu ut riq\u02c8uin ajcui\u02c8 lin camic."
                },
                "21": {
                    "verse_nr": "21",
                    "verse": "La\u0331in, nak toj yo\u02c8yo\u0331quin, cuanquin chi sum a\u0331tin riq\u02c8uin li Cristo. Abanan k\u02c8axal raj cui\u02c8chic us li ca\u0331mc chok\u02c8 cue xban nak ninnau nak tinxic riq\u02c8uin."
                },
                "22": {
                    "verse_nr": "22",
                    "verse": "Abanan cui li Dios toj tixq\u02c8ue inyu\u02c8am sa\u02c8 ruchich\u02c8och\u02c8 re nak tinc\u02c8anjelak chiru li Ka\u0331cua\u02c8, inc\u02c8a\u02c8 ninnau bar cuan li k\u02c8axal us chok\u02c8 cue. \u00bfMa us nak yo\u02c8yo\u0331quin malaj ut us nak tinca\u0331mk?"
                },
                "23": {
                    "verse_nr": "23",
                    "verse": "Ch\u02c8a\u02c8aj chok\u02c8 cue xnaubal bar cuan li k\u02c8axal us. Nacuaj raj ca\u0331mc re nak tinxic riq\u02c8uin li Cristo. A\u02c8an raj li k\u02c8axal us chok\u02c8 cue la\u0331in."
                },
                "24": {
                    "verse_nr": "24",
                    "verse": "Abanan chok\u02c8 e\u0331re la\u0331ex, us nak yo\u02c8yo\u0331kin."
                },
                "25": {
                    "verse_nr": "25",
                    "verse": "Ninnau chi tz\u02c8akal nak naru texintenk\u02c8a. Jo\u02c8can nak ninnau nak tincua\u0331nk sa\u02c8 e\u0331ya\u0331nk re e\u0331tenk\u02c8anquil. Texintenk\u02c8a re nak sahak sa\u02c8 e\u0331ch\u02c8o\u0331l nak yo\u0331kex chi q\u02c8ui\u0331c sa\u02c8 le\u0331 pa\u0331ba\u0331l."
                },
                "26": {
                    "verse_nr": "26",
                    "verse": "Ninc\u02c8oxla nak tincuulak cui\u02c8chic e\u0331riq\u02c8uin ut nak te\u0331ril cui\u02c8chic cuu, ta\u0331sahok\u02c8 sa\u02c8 le\u0331 ch\u02c8o\u0331l sa\u02c8 xc\u02c8aba\u02c8 li Jesucristo."
                },
                "27": {
                    "verse_nr": "27",
                    "verse": "Li k\u02c8axal lok\u02c8 xba\u0331nunquil, a\u02c8an a\u02c8in: Chexcua\u0331nk sa\u02c8 xya\u0331lal riq\u02c8uineb le\u0331 ras e\u0331ri\u0331tz\u02c8in jo\u02c8 e\u0331c\u02c8ulub xban nak la\u0331ex ac xepa\u0331b li Jesucristo. Usta cuanquin e\u0331riq\u02c8uin, usta ma\u0331 anihin, nacuaj rabinquil resil nak cau e\u0331ch\u02c8o\u0331l sa\u02c8 le\u0331 pa\u0331ba\u0331l. Ut nacuaj ajcui\u02c8 rabinquil nak junaj le\u0331 ch\u02c8o\u0331l ut junaj e\u0331c\u02c8a\u02c8ux chixyebal resil li colba\u2011ib sa\u02c8 xc\u02c8aba\u02c8 li Jesucristo."
                },
                "28": {
                    "verse_nr": "28",
                    "verse": "Inc\u02c8a\u02c8 texxucuak chiruheb li xic\u02c8 neque\u02c8iloc e\u0331re. Cui la\u0331ex inc\u02c8a\u02c8 texxucuak, eb a\u02c8an te\u02c8xq\u02c8ue retal nak la\u0331ex texcolek\u02c8 ut eb a\u02c8an te\u02c8sachek\u02c8. Ut li Ka\u0331cua\u02c8 Dios, a\u02c8an li ta\u0331c\u02c8utuk re li na\u02c8leb a\u02c8in chiruheb."
                },
                "29": {
                    "verse_nr": "29",
                    "verse": "Q\u02c8uebil e\u0331re le\u0331 ma\u0331tan xban li Dios re xpa\u0331banquil li Cristo. Ut moco ca\u02c8aj cui\u02c8 ta te\u0331c\u02c8ul li rusilal re xpa\u0331banquil. Usilal aj ban cui\u02c8 nak q\u02c8uebil e\u0331re xc\u02c8ulbal li raylal sa\u02c8 xc\u02c8aba\u02c8 li Cristo."
                },
                "30": {
                    "verse_nr": "30",
                    "verse": "Ac xeril chanru nak ninyal ink\u02c8e chixq\u02c8uebal xcuanquil li colba\u2011ib ut nequerabi resil nak toj yo\u0331quin ajcui\u02c8 xyalbal ink\u02c8e. Ut nequeyal ajcui\u02c8 e\u0331k\u02c8e la\u0331ex xq\u02c8uebal xcuanquil li colba\u2011ib cuochbenex."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Chetzolak e\u0331rib riq\u02c8uin li Cristo - Anakcuan nacuaj xpatz\u02c8bal e\u0331re: \u00bfMa cuan xya\u0331lal chok\u02c8 e\u0331re la\u0331ex nak xepa\u0331b li Cristo? \u00bfMa c\u02c8ojc\u02c8o e\u0331ch\u02c8o\u0331l xban nak raro\u0331quex xban li Cristo? \u00bfMa junaj ru le\u0331 ch\u02c8o\u0331l che\u0331junilex xban li Santil Musik\u02c8ej li cuan e\u0331riq\u02c8uin? \u00bfMa nequera e\u0331rib chi ribil e\u0331rib? \u00bfMa nequeruxta\u0331na e\u0331ru chi ribil e\u0331rib?"
                },
                "2": {
                    "verse_nr": "2",
                    "verse": "Anakcuan nintz\u02c8a\u0331ma ajcui\u02c8 che\u0331ru nak junajak taxak e\u0331ch\u02c8o\u0331l re nak junelic sahak sa\u02c8 inch\u02c8o\u0331l e\u0331riq\u02c8uin. Cherahak e\u0331rib chi ribil e\u0331rib ut chexcua\u0331nk sa\u02c8 xya\u0331lal chi ribil e\u0331rib ut junajak taxak le\u0331 c\u02c8a\u02c8ux."
                },
                "3": {
                    "verse_nr": "3",
                    "verse": "Inc\u02c8a\u02c8 te\u0331ba\u0331nu c\u02c8a\u02c8ak re ru yal xban nak cuan li c\u02c8a\u02c8ru te\u0331ra, chi moco te\u0331ba\u0331nu yal re xnimobresinquil e\u0331rib. Checubsihak ban e\u0331rib. Me\u0331c\u02c8oxla nak k\u02c8axal nim e\u0331cuanquil chiruheb le\u0331 ras e\u0331ri\u0331tz\u02c8in."
                },
                "4": {
                    "verse_nr": "4",
                    "verse": "Mexc\u02c8oxlac ca\u02c8aj cui\u02c8 chirix c\u02c8a\u02c8ru us chok\u02c8 e\u0331re la\u0331ex. Chexc\u02c8oxlak aj ban cui\u02c8 chirix li us ta\u0331e\u0331lk chok\u02c8 reheb le\u0331 ras e\u0331ri\u0331tz\u02c8in."
                },
                "5": {
                    "verse_nr": "5",
                    "verse": "Chetzolak e\u0331rib riq\u02c8uin li Jesucristo re nak juntak\u02c8e\u0331tak le\u0331 na\u02c8leb riq\u02c8uin lix na\u02c8leb a\u02c8an."
                },
                "6": {
                    "verse_nr": "6",
                    "verse": "Li Jesucristo tz\u02c8akal Dios, aban inc\u02c8a\u02c8 quic\u02c8oxlac xcanabanquil lix lok\u02c8al."
                },
                "7": {
                    "verse_nr": "7",
                    "verse": "Quixcanab ban lix lok\u02c8al nak quic\u02c8ulun sa\u02c8 ruchich\u02c8och\u02c8. Tz\u02c8akal cui\u0331nk jo\u02c8 la\u0331o nak quiyo\u02c8la sa\u02c8 ruchich\u02c8och\u02c8 ut quic\u02c8anjelac sa\u02c8 kaya\u0331nk."
                },
                "8": {
                    "verse_nr": "8",
                    "verse": "Ut nak quicuan sa\u02c8 ruchich\u02c8och\u02c8 quixcubsi rib ut quixba\u0331nu li quiraj li Dios toj retal nak quicam chiru li cruz."
                },
                "9": {
                    "verse_nr": "9",
                    "verse": "Ut xban nak quixba\u0331nu chi jo\u02c8can, li Dios quixq\u02c8ue xnimal xlok\u02c8al. \u201cKa\u0331cua\u02c8\u201d quixq\u02c8ue chok\u02c8 xc\u02c8aba\u02c8 xban nak a\u02c8an li k\u02c8axal lok\u02c8 ut li k\u02c8axal nim xcuanquil."
                },
                "10": {
                    "verse_nr": "10",
                    "verse": "Li Dios quixba\u0331nu a\u02c8an re nak chixjunileb te\u02c8xcuik\u02c8ib rib chixlok\u02c8oninquil li Ka\u0331cua\u02c8 Jesucristo nak te\u02c8rabi lix c\u02c8aba\u02c8. Te\u02c8xcuik\u02c8ib ribeb chixlok\u02c8oninquil chixjunileb li cuanqueb sa\u02c8 choxa ut li cuanqueb sa\u02c8 ruchich\u02c8och\u02c8 jo\u02c8queb ajcui\u02c8 li camenakeb."
                },
                "11": {
                    "verse_nr": "11",
                    "verse": "Li Dios quixq\u02c8ue xlok\u02c8al li Jesucristo re nak chixjunileb te\u02c8xch\u02c8olob xya\u0331lal riq\u02c8uin xtz\u02c8u\u0331mal re nak li Jesucristo, a\u02c8an li Ka\u0331cua\u02c8 ut te\u02c8xq\u02c8ue xlok\u02c8al li Acuabej Dios."
                },
                "12": {
                    "verse_nr": "12",
                    "verse": "Eb laj pa\u0331banel, a\u02c8anakeb lix cutan xsaken li ruchich\u02c8och\u02c8 - Ex inherma\u0331n, raro\u0331quex inban, junelic xexpa\u0331ban chicuu nak cuanquin chak e\u0331riq\u02c8uin. Jo\u02c8can ajcui\u02c8 te\u0331ba\u0331nu anakcuan nak ma\u0331 anihin e\u0331riq\u02c8uin. Junelic chexc\u02c8oxlak chirix le\u0331 colbal. Cheq\u02c8uehak taxak e\u0331ch\u02c8o\u0331l chixba\u0331nunquil li c\u02c8a\u02c8ru naraj li Ka\u0331cua\u02c8 re nak ta\u0331tz\u02c8aklok ru le\u0331 colbal."
                },
                "13": {
                    "verse_nr": "13",
                    "verse": "Li Dios yo\u0331 chi c\u02c8anjelac e\u0331riq\u02c8uin ut yo\u0331 che\u0331tenk\u02c8anquil re nak sa\u02c8 le\u0331 ch\u02c8o\u0331l ta\u0331ala\u0331k chak xba\u0331nunquil li c\u02c8a\u02c8ru naraj ut a\u02c8an ajcui\u02c8 naq\u02c8uehoc e\u0331cuanquil chixba\u0331nunquil."
                },
                "14": {
                    "verse_nr": "14",
                    "verse": "Me\u0331choki e\u0331rib ut me\u0331cuech\u02c8i e\u0331rib. Cheba\u0331nuhak ban chixjunil sa\u02c8 xya\u0331lal."
                },
                "15": {
                    "verse_nr": "15",
                    "verse": "Cheba\u0331nuhak chixjunil sa\u02c8 xya\u0331lal re nak chic\u02c8utu\u0331nk nak chi anchal e\u0331ch\u02c8o\u0331l nequexpa\u0331ban ut re nak ma\u0331 ani ta\u0331a\u0331tinak che\u0331rix. La\u0331ex ralal xc\u02c8ajol li Dios ut ma\u0331c\u02c8a\u02c8ak e\u0331ma\u0331c usta cuanquex sa\u02c8 xya\u0331nkeb laj ma\u0331c, li inc\u02c8a\u02c8 useb xna\u02c8leb. Ut xban nak ti\u0331c e\u0331ch\u02c8o\u0331l, nak yo\u0331kex chixyebal resil li colba\u2011ib chiruheb, chiruheb chanchanakex li chahim li nalemtz\u02c8un chiru k\u02c8ojyi\u0331n."
                },
                "16": {
                    "verse_nr": "16",
                    "verse": "Cui jo\u02c8can yo\u0331kex, c\u02c8ajo\u02c8 nak ta\u0331sahok\u02c8 sa\u02c8 inch\u02c8o\u0331l e\u0331riq\u02c8uin nak tol\u2011e\u0331lk cui\u02c8chic li Jesucristo. Ta\u0331sahok\u02c8 inch\u02c8o\u0331l xban nak tinnau nak cuan rajbal chixjunil li xinba\u0331nu nak xinc\u02c8anjelac sa\u02c8 e\u0331ya\u0331nk."
                },
                "17": {
                    "verse_nr": "17",
                    "verse": "Cui tincamsi\u0331k xban nak xexintenk\u02c8a sa\u02c8 le\u0331 pa\u0331ba\u0331l, ma\u0331c\u02c8a\u02c8 naxye. Ta\u0331sahok\u02c8 sa\u02c8 inch\u02c8o\u0331l nak textz\u02c8ako\u0331nk la\u0331ex riq\u02c8uin li sahil ch\u02c8o\u0331lejil li tinc\u02c8ul la\u0331in."
                },
                "18": {
                    "verse_nr": "18",
                    "verse": "Chisahok\u02c8 taxak sa\u02c8 kach\u02c8o\u0331l sa\u02c8 comonil."
                },
                "19": {
                    "verse_nr": "19",
                    "verse": "Laj Timoteo ut laj Epafrodito taklanbileb xban laj Pablo riq\u02c8uineb laj Filipos - Cui li Ka\u0331cua\u02c8 Jesucristo naraj, chi se\u0331b tintakla laj Timoteo che\u0331rilbal. Ta\u0331c\u02c8ojla\u0331k inch\u02c8o\u0331l nak tincuabi e\u0331resil."
                },
                "20": {
                    "verse_nr": "20",
                    "verse": "Ma\u0331 jun chic cuan juntak\u02c8e\u0331t xc\u02c8a\u02c8ux cuiq\u02c8uin jo\u02c8 laj Timoteo. A\u02c8an k\u02c8axal nac\u02c8oxlac ajcui\u02c8 che\u0331rix la\u0331ex."
                },
                "21": {
                    "verse_nr": "21",
                    "verse": "Eb li jun ch\u02c8ol chic junes li us chok\u02c8 reheb a\u02c8an neque\u02c8xc\u02c8oxla ut inc\u02c8a\u02c8 neque\u02c8xc\u02c8oxla xba\u0331nunquil li naraj li Jesucristo."
                },
                "22": {
                    "verse_nr": "22",
                    "verse": "Ac nequenau nak cha\u0331bil xna\u02c8leb laj Timoteo. Nequenau chanru nak naxq\u02c8ue xch\u02c8o\u0331l chi c\u02c8anjelac cuochben chixyebal resil li colba\u2011ib. Ninxtenk\u02c8a jo\u02c8 junak alalbej naxtenk\u02c8a lix yucua\u02c8."
                },
                "23": {
                    "verse_nr": "23",
                    "verse": "Jo\u02c8can nak nacuaj xtaklanquil laj Timoteo e\u0331riq\u02c8uin nak ac xinnau chanru tincana\u0331k cui\u02c8 arin."
                },
                "24": {
                    "verse_nr": "24",
                    "verse": "Ut ninnau nak li Ka\u0331cua\u02c8 tinixtenk\u02c8a re nak ta\u0331ru\u0331k tincuulak chi junpa\u0331t e\u0331riq\u02c8uin."
                },
                "25": {
                    "verse_nr": "25",
                    "verse": "Ut ninc\u02c8oxla ajcui\u02c8 nak tento tintakla li herma\u0331n Epafrodito e\u0331riq\u02c8uin. A\u02c8an naxq\u02c8ue ajcui\u02c8 xch\u02c8o\u0331l chi c\u02c8anjelac cuochben ut a\u02c8an li xetakla chak chintenk\u02c8anquil sa\u02c8 e\u0331c\u02c8aba\u02c8 la\u0331ex."
                },
                "26": {
                    "verse_nr": "26",
                    "verse": "Ta\u0331raj cui\u02c8chic rilbal e\u0331ru. Yo\u0331 che\u0331c\u02c8oxlanquil xban nak naxnau nak xerabi resil nak xyajer."
                },
                "27": {
                    "verse_nr": "27",
                    "verse": "Ya\u0331l nak quiyajer. Ca\u02c8ch\u02c8in chic ma\u0331 quicam. Abanan li Dios quiril xtok\u02c8oba\u0331l ru ut quiril ajcui\u02c8 xtok\u02c8oba\u0331l cuu la\u0331in. Jo\u02c8can nak quixq\u02c8uirtesi. Cui ta quicam, k\u02c8axal raj cui\u02c8chic quixq\u02c8ue xrahil inch\u02c8o\u0331l."
                },
                "28": {
                    "verse_nr": "28",
                    "verse": "Jo\u02c8can nak nacuaj xtaklanquil chi junpa\u0331t e\u0331riq\u02c8uin re nak ta\u0331sahok\u02c8 sa\u02c8 e\u0331ch\u02c8o\u0331l nak te\u0331ril cui\u02c8chic ru. Ut ta\u0331sahok\u02c8 ajcui\u02c8 sa\u02c8 inch\u02c8o\u0331l la\u0331in nak ta\u0331cuulak e\u0331riq\u02c8uin. La\u0331in ninnau nak a\u02c8an chic ta\u0331tenk\u02c8a\u0331nk e\u0331re."
                },
                "29": {
                    "verse_nr": "29",
                    "verse": "Chec\u02c8ulak chi k\u02c8axal sa sa\u02c8 e\u0331ch\u02c8o\u0331l xban nak kech aj pa\u0331banelil kib. Cheq\u02c8uehak xlok\u02c8al eb laj pa\u0331banel jo\u02c8 li jun a\u02c8an."
                },
                "30": {
                    "verse_nr": "30",
                    "verse": "Nak yo\u0331 chi c\u02c8anjelac chiru li Ka\u0331cua\u02c8, ca\u02c8ch\u02c8in chic ma\u0331 quicam. Quixq\u02c8ue rib sa\u02c8 raylal re intenk\u02c8anquil xban nak ma\u0331 anihex la\u0331ex chintenk\u02c8anquil."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Li ti\u0331quil ch\u02c8o\u0331lej - Anakcuan ut, ex inherma\u0331n, chisahok\u02c8 taxak sa\u02c8 le\u0331 ch\u02c8o\u0331l xban nak rehex chic li Cristo. Li c\u02c8a\u02c8ru yo\u0331quin chixtz\u02c8i\u0331banquil, ac xinye ajcui\u02c8 e\u0331re. Usta ac xinye e\u0331re, tinye cui\u02c8chic e\u0331re. Inc\u02c8a\u02c8 nintitz\u02c8 xyebal xban nak ninnau nak ta\u0331c\u02c8anjelak che\u0331ru."
                },
                "2": {
                    "verse_nr": "2",
                    "verse": "Checol e\u0331rib chiruheb laj balak\u02c8. Eb a\u02c8an chanchaneb li tz\u02c8i\u02c8 xban nak ma\u0331c\u02c8a\u02c8eb xna\u02c8leb. Neque\u02c8xye nak inc\u02c8a\u02c8 naru tocolek\u02c8 cui toj ma\u0331ji\u02c8 nakac\u02c8ul li circuncisi\u00f3n."
                },
                "3": {
                    "verse_nr": "3",
                    "verse": "La\u0331o ac xkac\u02c8ul li tz\u02c8akal circuncisi\u00f3n xban nak la\u0331o nakalok\u02c8oni li Dios jo\u02c8 naxc\u02c8ut chiku li Santil Musik\u02c8ej. A\u02c8an li tz\u02c8akal circuncisi\u00f3n. La\u0331o nasaho\u02c8 li kach\u02c8o\u0331l nak junajo chic riq\u02c8uin li Cristo yal xban xnimal rusilal. Ma\u0331cua\u02c8 riq\u02c8uin li nakaba\u0331nu la\u0331o kajunes."
                },
                "4": {
                    "verse_nr": "4",
                    "verse": "La\u0331in xinba\u0331nu chixjunil li neque\u02c8xye eb a\u02c8an nak tento xba\u0331nunquil ut naru raj tinq\u02c8ue xcacuilal inch\u02c8o\u0331l riq\u02c8uin. Cui cuan junak naxc\u02c8oxla nak ac xba\u0331nu chixjunil, us ajcui\u02c8. Abanan k\u02c8axal cui\u02c8chic nabal xinba\u0331nu la\u0331in chiru a\u02c8an."
                },
                "5": {
                    "verse_nr": "5",
                    "verse": "La\u0331in tz\u02c8akalin aj Israel. Cuakxakib cutan cuan cue nak xinc\u02c8ul li circuncisi\u00f3n. Lin na\u02c8 inyucua\u02c8 aj hebreo xcomoneb xte\u0331pal laj Benjam\u00edn. La\u0331in ajcui\u02c8 xcomoneb laj fariseo li neque\u02c8xba\u0331nu chixjunil li tz\u02c8i\u0331banbil sa\u02c8 li chak\u02c8rab li quiq\u02c8uehe\u02c8 re laj Mois\u00e9s."
                },
                "6": {
                    "verse_nr": "6",
                    "verse": "Xinq\u02c8ue inch\u02c8o\u0331l chixba\u0331nunquil chixjunil li chak\u02c8rab li neque\u02c8xba\u0331nu laj fariseo toj retal nak quinrahobtesiheb laj pa\u0331banel. Chiruheb laj fariseo ma\u0331c\u02c8a\u02c8 inma\u0331c xban nak xinba\u0331nu chixjunil li tz\u02c8i\u0331banbil sa\u02c8 li chak\u02c8rab."
                },
                "7": {
                    "verse_nr": "7",
                    "verse": "Junxil chixjunil a\u02c8in xinq\u02c8ue xcuanquil. Abanan anakcuan ninye nak ma\u0331c\u02c8a\u02c8 na\u2011oc cui\u02c8 xban nak k\u02c8axal cui\u02c8chic lok\u02c8 xpa\u0331banquil li Cristo."
                },
                "8": {
                    "verse_nr": "8",
                    "verse": "Relic chi ya\u0331l chixjunil li c\u02c8a\u02c8ak re ru xinba\u0331nu chak junxil ma\u0331c\u02c8a\u02c8 chic na\u2011oc cui\u02c8 chicuu anakcuan xban nak k\u02c8axal cui\u02c8chic nim xlok\u02c8al xpa\u0331banquil li Ka\u0331cua\u02c8 Jesucristo. Re nak la\u0331inak chic re li Cristo, xintz\u02c8ekta\u0331na chixjunil li xinba\u0331nu chak junxil. A\u02c8an yal mul aj chic chicuu anakcuan."
                },
                "9": {
                    "verse_nr": "9",
                    "verse": "La\u0331in nacuaj nak junajakin riq\u02c8uin li Jesucristo. Inc\u02c8a\u02c8 naru ta\u0331cua\u0331nk xti\u0331quilal inch\u02c8o\u0331l chiru li Dios yal riq\u02c8uin xba\u0331nunquil li naxye li chak\u02c8rab li quiq\u02c8uehe\u02c8 re laj Mois\u00e9s. Li Dios naxq\u02c8ue xti\u0331quilal inch\u02c8o\u0331l riq\u02c8uin xpa\u0331banquil li Cristo."
                },
                "10": {
                    "verse_nr": "10",
                    "verse": "Xincanab xba\u0331nunquil chixjunil li quinba\u0331nu chak junxil re nak tincua\u0331nk chi sum a\u0331tin riq\u02c8uin li Cristo. Nacuaj xc\u02c8ulbal lix cuanquilal li Dios li quicuaclesin cui\u02c8chic re li Cristo chi yo\u02c8yo sa\u02c8 xya\u0331nkeb li camenak. Nacuaj tintz\u02c8ako\u0331nk riq\u02c8uin li raylal li quixc\u02c8ul ut nacuaj nak tinba\u0331nu jo\u02c8 quixba\u0331nu li Cristo nak quixq\u02c8ue rib chi ca\u0331mc."
                },
                "11": {
                    "verse_nr": "11",
                    "verse": "Ut ninyo\u02c8oni nak li Dios tinixcuaclesi cui\u02c8chic chi yo\u02c8yo sa\u02c8 xya\u0331nkeb li camenak."
                },
                "12": {
                    "verse_nr": "12",
                    "verse": "Chikayal kak\u02c8e re nak ta\u0331tz\u02c8aklok ru li kapa\u0331ba\u0331l - Inc\u02c8a\u02c8 ninye nak ac xtz\u02c8akloc ru lin pa\u0331ba\u0331l chi moco ninye nak ac xinc\u02c8ul chixjunil lix cuanquilal. Abanan yo\u0331quin chixyalbal ink\u02c8e re nak toxincue\u0331chani chixjunil li tinma\u0331tani riq\u02c8uin li Jesucristo xban nak li Jesucristo quinixq\u02c8ue chok\u02c8 ralal."
                },
                "13": {
                    "verse_nr": "13",
                    "verse": "Ex inherma\u0331n, ninnau nak toj ma\u0331ji\u02c8 ninc\u02c8ul chixjunil li tinma\u0331tani riq\u02c8uin li Cristo. Abanan li ninba\u0331nu, a\u02c8an a\u02c8in: Nincanab xc\u02c8oxlanquil li ac xnume\u02c8 ut ninq\u02c8ue inch\u02c8o\u0331l chire\u0331chaninquil li ta\u0331cha\u0331lk mokon."
                },
                "14": {
                    "verse_nr": "14",
                    "verse": "Ninyal ink\u02c8e chire\u0331chaninquil lin ma\u0331tan jo\u02c8 nak naxyal xk\u02c8e junak chi a\u0331linac re tare\u0331chani lix k\u02c8ajca\u0331munquil. Abanan li tincue\u0331chani la\u0331in, a\u02c8an li junelic yu\u02c8am li naxyechi\u02c8i li Dios reheb li neque\u02c8pa\u0331ban re li Jesucristo."
                },
                "15": {
                    "verse_nr": "15",
                    "verse": "A\u02c8an taxak li chikara la\u0331o chikajunilo li ac cau kach\u02c8o\u0331l sa\u02c8 li kapa\u0331ba\u0331l. Abanan cui la\u0331ex inc\u02c8a\u02c8 nequec\u02c8oxla chi jo\u02c8can, li Dios ta\u0331c\u02c8utuk li xya\u0331lal che\u0331ru."
                },
                "16": {
                    "verse_nr": "16",
                    "verse": "Jo\u02c8can nak chikac\u02c8oxlahak ut chikaba\u0331nuhak li jo\u02c8 q\u02c8uial nakanau nak us xba\u0331nunquil."
                },
                "17": {
                    "verse_nr": "17",
                    "verse": "Ex inherma\u0331n, junajak taxak le\u0331 ch\u02c8o\u0331l chixba\u0331nunquil li ninba\u0331nu la\u0331in. La\u0331in yo\u0331quin chi c\u02c8amoc be che\u0331ru sa\u02c8 li ti\u0331quilal. Ut chetzolak ajcui\u02c8 e\u0331rib riq\u02c8uineb li neque\u02c8xba\u0331nu jo\u02c8 ninba\u0331nu la\u0331in."
                },
                "18": {
                    "verse_nr": "18",
                    "verse": "Nabal sut ac xinye e\u0331re nak cuanqueb li inc\u02c8a\u02c8 us yo\u0331queb chixba\u0331nunquil. Riq\u02c8uin li inc\u02c8a\u02c8 us neque\u02c8xba\u0331nu, neque\u02c8xtz\u02c8ekta\u0331na lix camic li Cristo chiru li cruz. Nayot\u02c8e\u02c8 inch\u02c8o\u0331l riq\u02c8uin li yo\u0331queb chixba\u0331nunquil ut ninya\u0331bac xban xrahil inch\u02c8o\u0331l nak ninye cui\u02c8chic e\u0331re."
                },
                "19": {
                    "verse_nr": "19",
                    "verse": "Eb a\u02c8an inc\u02c8a\u02c8 us yo\u0331queb. Li c\u02c8a\u02c8ru neque\u02c8xrahi ru xba\u0331nunquil, a\u02c8an chic lix dioseb chiruheb xban nak junes a\u02c8an chic neque\u02c8xc\u02c8oxla. Neque\u02c8xnimobresi ribeb riq\u02c8uin xba\u0331nunquil li inc\u02c8a\u02c8 us, usta xuta\u0331nal raj chok\u02c8 reheb. Junes li c\u02c8a\u02c8ru cuan sa\u02c8 ruchich\u02c8och\u02c8 neque\u02c8xc\u02c8oxla. Eb a\u02c8an te\u02c8sachek\u02c8 sa\u02c8 li tojba ma\u0331c."
                },
                "20": {
                    "verse_nr": "20",
                    "verse": "Abanan la\u0331o nococ\u02c8oxlac chirix li cuan sa\u02c8 choxa xban nak la\u0331o reho chic li tz\u02c8akal Dios ut yo\u0331co chiroybeninquil nak tol\u2011e\u0331lk cui\u02c8chic li Ka\u0331cua\u02c8 Jesucristo laj Colol ke."
                },
                "21": {
                    "verse_nr": "21",
                    "verse": "A\u02c8an k\u02c8axal nim xcuanquil sa\u02c8 xbe\u0331n chixjunil li c\u02c8a\u02c8ak re ru. Riq\u02c8uin lix nimal xcuanquilal, li Jesucristo tixjal li katibel li ma\u0331c\u02c8a\u02c8 xcuanquil ut tixq\u02c8ue ke jun chic k\u02c8axal lok\u02c8 jo\u02c8 li re a\u02c8an."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Junelic taxak cauhak le\u0331 ch\u02c8o\u0331l sa\u02c8 le\u0331 pa\u0331ba\u0331l - Ex inherma\u0331n, raro\u0331quex inban, nacuaj rilbal e\u0331ru. C\u02c8ajo\u02c8 nasaho\u02c8 inch\u02c8o\u0331l e\u0331ban. Ninc\u02c8oxla nak la\u0331ex jo\u02c8 jun ink\u02c8ajca\u0331munquil riq\u02c8uin li c\u02c8anjel xinba\u0331nu sa\u02c8 e\u0331ya\u0331nk. Junelic taxak cauhak e\u0331ch\u02c8o\u0331l sa\u02c8 le\u0331 pa\u0331ba\u0331l."
                },
                "2": {
                    "verse_nr": "2",
                    "verse": "Ut nintz\u02c8a\u0331ma ajcui\u02c8 chiruheb lix Evodia ut lix S\u00edntique nak te\u02c8xyi\u0331b ru lix ch\u02c8a\u02c8ajquilaleb sa\u02c8 xya\u0331lal re nak junajakeb chic xch\u02c8o\u0331leb chiru li Ka\u0331cua\u02c8."
                },
                "3": {
                    "verse_nr": "3",
                    "verse": "Laj S\u00edcigo cha\u0331bil aj c\u02c8anjel cuochben. Jo\u02c8can nak nintz\u02c8a\u0331ma chiru nak tixtenk\u02c8aheb li ixk a\u02c8in. Cau xe\u02c8c\u02c8anjelac chintenk\u02c8anquil xyebal resil li colba\u2011ib. Jo\u02c8can ajcui\u02c8 xba\u0331nu laj Clemente ut chixjunileb li cuech aj c\u02c8anjelil. Eb a\u02c8an tz\u02c8i\u0331banbil xc\u02c8aba\u02c8eb xban li Dios sa\u02c8 li hu tz\u02c8i\u0331banbil cui\u02c8 xc\u02c8aba\u02c8eb chixjunileb li colbileb."
                },
                "4": {
                    "verse_nr": "4",
                    "verse": "Chisahok\u02c8 taxak sa\u02c8 e\u0331ch\u02c8o\u0331l chi junelic xban nak junajex chic riq\u02c8uin li Ka\u0331cua\u02c8. Ut jun sut chic tinye e\u0331re: Chi sahok\u02c8 taxak sa\u02c8 e\u0331ch\u02c8o\u0331l."
                },
                "5": {
                    "verse_nr": "5",
                    "verse": "Junelic chexcua\u0331nk sa\u02c8 tu\u0331lanil re nak chixjunileb te\u02c8xq\u02c8ue retal le\u0331 cha\u0331bilal. Ut chijulticok\u02c8 ajcui\u02c8 e\u0331re nak chi se\u0331b ta\u0331cha\u0331lk li Ka\u0331cua\u02c8."
                },
                "6": {
                    "verse_nr": "6",
                    "verse": "Ma\u0331c\u02c8a\u02c8 c\u02c8a\u02c8ak re ru yo\u0331k cui\u02c8 e\u0331c\u02c8a\u02c8ux. Cheye ban re li Ka\u0331cua\u02c8 c\u02c8a\u02c8ru le\u0331 ch\u02c8a\u02c8ajquilal. Ut junelic nak textijok ut nak textz\u02c8a\u0331ma\u0331nk chiru li Ka\u0331cua\u02c8, chexbantioxi\u0331nk ajcui\u02c8 chiru li Dios."
                },
                "7": {
                    "verse_nr": "7",
                    "verse": "Ut li Dios ta\u0331q\u02c8uehok e\u0331re li tuktu\u0331quil usilal. A\u02c8an k\u02c8axal lok\u02c8 chiru chixjunil li c\u02c8a\u02c8ru nakac\u02c8oxla la\u0331o. Ut li tuktu\u0331quil usilal li naxq\u02c8ue li Dios tixc\u02c8ojob le\u0331 ch\u02c8o\u0331l ut tixtukub le\u0331 c\u02c8a\u02c8ux xban nak junajex chic riq\u02c8uin li Cristo."
                },
                "8": {
                    "verse_nr": "8",
                    "verse": "Junelic chexc\u02c8oxlak chirix li c\u02c8a\u02c8ak re ru ya\u0331l ut cha\u0331bil - Ut anakcuan, jun chic nacuaj xyebal e\u0331re. A\u02c8an a\u02c8in: junelic chexc\u02c8oxlak chirix li c\u02c8a\u02c8ru ya\u0331l ut li c\u02c8a\u02c8ru cha\u0331bil. Chexc\u02c8oxlak chirix li ti\u0331quilal, li santilal, ut li usilal. Junelic chexc\u02c8oxlak chirix li k\u02c8axal cha\u0331bil ut li naru naxq\u02c8ue xlok\u02c8al li Dios."
                },
                "9": {
                    "verse_nr": "9",
                    "verse": "Ut chixjunil li c\u02c8a\u02c8ru xinye e\u0331re ut li c\u02c8a\u02c8ru xinba\u0331nu che\u0331ru, a\u02c8an ajcui\u02c8 te\u0331ba\u0331nu la\u0331ex. Chetzol e\u0331rib cuiq\u02c8uin ut cheba\u0331nu jo\u02c8 ninba\u0331nu la\u0331in. Ut li Ka\u0331cua\u02c8 Dios li naq\u02c8uehoc tuktu\u0331quil usilal ta\u0331cua\u0331nk e\u0331riq\u02c8uin."
                },
                "10": {
                    "verse_nr": "10",
                    "verse": "Laj Pablo naxbantioxi lix ma\u0331tan li quiq\u02c8uehe\u02c8 re xbaneb laj Filipos - K\u02c8axal nasaho\u02c8 sa\u02c8 inch\u02c8o\u0331l ut ninbantioxi chiru li Ka\u0331cua\u02c8 nak qui\u2011ala chak sa\u02c8 e\u0331ch\u02c8o\u0331l intenk\u02c8anquil. Ninnau nak inc\u02c8a\u02c8 xecanab inc\u02c8oxlanquil. Junxil inc\u02c8a\u02c8 quixq\u02c8ue rib che\u0331ru intenk\u02c8anquil."
                },
                "11": {
                    "verse_nr": "11",
                    "verse": "Inc\u02c8a\u02c8 yo\u0331quin chixyebal a\u02c8in e\u0331re xban nak cuan li c\u02c8a\u02c8ru nacuaj. Ac xintzol cuib chi cua\u0331nc chi c\u02c8ojc\u02c8o inch\u02c8o\u0331l riq\u02c8uin jo\u02c8 nimal jo\u02c8 ch\u02c8inal cuan cue."
                },
                "12": {
                    "verse_nr": "12",
                    "verse": "Xinc\u02c8ay chi cuan chi ma\u0331c\u02c8a\u02c8 c\u02c8a\u02c8ru cue ut xinc\u02c8ay ajcui\u02c8 chi nabal c\u02c8a\u02c8ru cue. Ac ninnau chanru li cua\u0331nc. Sa sa\u02c8 inch\u02c8o\u0331l nak cuan incua ut sa ajcui\u02c8 sa\u02c8 inch\u02c8o\u0331l nak ma\u0331c\u02c8a\u02c8 incua. C\u02c8aynakin chi cua\u0331nc chi sa sa\u02c8 inch\u02c8o\u0331l usta cuan nabal c\u02c8a\u02c8ru cue, usta ma\u0331c\u02c8a\u02c8."
                },
                "13": {
                    "verse_nr": "13",
                    "verse": "La\u0331in nincuy xnumsinquil chixjunil li raylal xban nak li Cristo naxq\u02c8ue xcacuilal inch\u02c8o\u0331l re nak tincuy xnumsinquil."
                },
                "14": {
                    "verse_nr": "14",
                    "verse": "Abanan, ninbantioxi e\u0331re nak niquine\u0331c\u02c8oxla ut nak quine\u0331tenk\u02c8a nak cuanquin sa\u02c8 ch\u02c8a\u02c8ajquilal."
                },
                "15": {
                    "verse_nr": "15",
                    "verse": "Ex inherma\u0331n, li cuanquex Filipos, ac nequenau nak junxil nak xintiquib xyebal resil li colba\u2011ib, eb li herma\u0331n li cuanqueb sa\u02c8 jalan na\u02c8ajej inc\u02c8a\u02c8 xine\u02c8xtenk\u02c8a. Ca\u02c8aj cui\u02c8 la\u0331ex xextenk\u02c8an cue re xk\u02c8axbal li cutan nak xin\u2011el Macedonia."
                },
                "16": {
                    "verse_nr": "16",
                    "verse": "Ut xine\u0331tenk\u02c8a ajcui\u02c8 nak cuanquin Tesal\u00f3nica. Cuib oxib sut xetakla intumin re nak cua\u0331nk li c\u02c8a\u02c8ru ta\u0331c\u02c8anjelak cue."
                },
                "17": {
                    "verse_nr": "17",
                    "verse": "Inc\u02c8a\u02c8 yo\u0331quin xtz\u02c8a\u0331manquil intenk\u02c8anquil e\u0331re. Li nacuaj la\u0331in, a\u02c8an a\u02c8in: nak te\u0331c\u02c8ul le\u0331 k\u02c8ajca\u0331munquil li tixq\u02c8ue e\u0331re li Dios xban nak nequextenk\u02c8an."
                },
                "18": {
                    "verse_nr": "18",
                    "verse": "Anakcuan cuan chixjunil li c\u02c8a\u02c8ru nacuaj. Tz\u02c8akal ajcui\u02c8 li c\u02c8a\u02c8ru cuan cue xban nak xinc\u02c8ul lin ra\u0331bal li xetakla chak cue chirix laj Epafrodito. Li ma\u0331tan a\u02c8an li xetakla cue, a\u02c8an jun cha\u0331bil mayej li nacuulac chiru li Dios."
                },
                "19": {
                    "verse_nr": "19",
                    "verse": "Lin Dios, a\u02c8an aj e\u0331chal re chixjunil ut k\u02c8axal nim lix lok\u02c8al. Tixq\u02c8ue e\u0331re chixjunil li napalto\u02c8 e\u0331re sa\u02c8 xc\u02c8aba\u02c8 li Jesucristo."
                },
                "20": {
                    "verse_nr": "20",
                    "verse": "Lok\u02c8oninbil taxak li Dios li kaYucua\u02c8 anakcuan ut chi junelic k\u02c8e cutan. Jo\u02c8can taxak."
                },
                "21": {
                    "verse_nr": "21",
                    "verse": "Laj Pablo naxtakla xsahil xch\u02c8o\u0331leb - Cheq\u02c8ue xsahil xch\u02c8o\u0331leb chixjunileb li neque\u02c8pa\u0331ban re li Jesucristo. Eb li herma\u0331n li cuanqueb arin cuiq\u02c8uin neque\u02c8xtakla ajcui\u02c8 xsahil e\u0331ch\u02c8o\u0331l."
                },
                "22": {
                    "verse_nr": "22",
                    "verse": "Chixjunileb laj pa\u0331banel li cuanqueb arin neque\u02c8xtakla xsahil e\u0331ch\u02c8o\u0331l. Ut k\u02c8axal cui\u02c8chic nabal xsahil e\u0331ch\u02c8o\u0331l neque\u02c8xtakla laj pa\u0331banel li cuanqueb sa\u02c8 rochoch li acuabej."
                },
                "23": {
                    "verse_nr": "23",
                    "verse": "Ut chicua\u0331nk taxak e\u0331riq\u02c8uin li rusilal li Ka\u0331cua\u02c8 Jesucristo."
                }
            }
        }
    }
}