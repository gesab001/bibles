{
    "version": "KEK",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Li Hu li Quixtz\u02c8i\u0331ba laj Santiago - Xq\u02c8uebal xsahil xch\u02c8o\u0331leb laj pa\u0331banel - La\u0331in laj Santiago, laj c\u02c8anjel chiru li Dios ut chiru li Ka\u0331cua\u02c8 Jesucristo. Yo\u0331quin chi tz\u02c8i\u0331bac e\u0331riq\u02c8uin la\u0331ex, li cablaju chi xte\u0331paleb laj Israel. Nintakla xsahil e\u0331ch\u02c8o\u0331l la\u0331ex li xejeq\u02c8ui e\u0331rib yalak bar sa\u02c8 li junju\u0331nk chi na\u02c8ajej."
                },
                "2": {
                    "verse_nr": "2",
                    "verse": "Li cha\u0331bil na\u02c8leb li naxq\u02c8ue li Dios - Ex inherma\u0331n, chisahok\u02c8 taxak sa\u02c8 e\u0331ch\u02c8o\u0331l riq\u02c8uin li raylal nequec\u02c8ul. Yalak c\u02c8a\u02c8ru li raylal nachal sa\u02c8 e\u0331be\u0331n, a\u02c8an yal re xyalbal rix le\u0331 pa\u0331ba\u0331l."
                },
                "3": {
                    "verse_nr": "3",
                    "verse": "La\u0331ex nequenau nak riq\u02c8uin li yalec\u02c8 nakac\u02c8ul, nacacuu li kach\u02c8o\u0331l sa\u02c8 li kapa\u0331ba\u0331l."
                },
                "4": {
                    "verse_nr": "4",
                    "verse": "Abanan junelic checuyak li raylal re nak tz\u02c8akalak e\u0331re e\u0331ru nak texcua\u0331nk. Cha\u0331bilakex ut ma\u0331c\u02c8a\u02c8 chexpaltok\u02c8 cui\u02c8."
                },
                "5": {
                    "verse_nr": "5",
                    "verse": "Cui cuan junak sa\u02c8 e\u0331ya\u0331nk ta\u0331raj xna\u02c8leb, chixtz\u02c8a\u0331mahak re li Dios, ut li Dios tixq\u02c8ue chi anchal xch\u02c8o\u0331l ut chi nabal."
                },
                "6": {
                    "verse_nr": "6",
                    "verse": "Ut nak tixtz\u02c8a\u0331ma re li Dios, tento nak tixpa\u0331b nak ta\u0331q\u02c8uehek\u02c8 re xban li Dios. Moco yal ta xcab rix xch\u02c8o\u0331l nak tixtz\u02c8a\u0331ma. Tixtz\u02c8a\u0331ma ban chi anchal xch\u02c8o\u0331l. Li ani yal xcab rix xch\u02c8o\u0331l tixtz\u02c8a\u0331ma li c\u02c8a\u02c8ru ta\u0331raj re li Dios, a\u02c8an chanchan li palau inc\u02c8a\u02c8 tuktu ru. Lix ch\u02c8o\u0331l li jun a\u02c8an chanchan li palau ec\u02c8asinbil xban li ik\u02c8 ut nac\u02c8ame\u02c8 yalak bar."
                },
                "7": {
                    "verse_nr": "7",
                    "verse": "Cui yal xcab rix xch\u02c8o\u0331l nak tixtz\u02c8a\u0331ma, mixc\u02c8oxla nak tixc\u02c8ul li c\u02c8a\u02c8ru naxtz\u02c8a\u0331ma re li Dios."
                },
                "8": {
                    "verse_nr": "8",
                    "verse": "Li ani cuib ru lix ch\u02c8o\u0331l, junpa\u0331t naxjal xc\u02c8a\u02c8ux riq\u02c8uin li c\u02c8a\u02c8ru naxc\u02c8oxla xba\u0331nunquil."
                },
                "9": {
                    "verse_nr": "9",
                    "verse": "Junak li herma\u0331n, usta ma\u0331c\u02c8a\u02c8 cuan re, chisahok\u02c8 sa\u02c8 xch\u02c8o\u0331l xban nak a\u02c8an k\u02c8axal lok\u02c8 chiru li Dios."
                },
                "10": {
                    "verse_nr": "10",
                    "verse": "Jo\u02c8can ajcui\u02c8 junak biom chisahok\u02c8 sa\u02c8 xch\u02c8o\u0331l usta nasach chixjunil li c\u02c8a\u02c8ru cuan re xban nak lix biomal ma\u0331c\u02c8a\u02c8 na\u2011oc cui\u02c8 chiru li Dios. Li biomal chanchan li utz\u02c8u\u02c8uj nak na\u2011oso\u02c8."
                },
                "11": {
                    "verse_nr": "11",
                    "verse": "Li utz\u02c8u\u02c8uj nachakic xban li sak\u02c8e ut nat\u02c8ane\u02c8. Jo\u02c8can ajcui\u02c8 li cuan xbiomal. A\u02c8an ta\u0331ca\u0331mk usta toj yo\u0331k chixsic\u02c8bal xtz\u02c8akob lix biomal."
                },
                "12": {
                    "verse_nr": "12",
                    "verse": "Li xyalbal rix li kapa\u0331ba\u0331l - Us xak reheb li neque\u02c8xcuy xnumsinquil li raylal ut inc\u02c8a\u02c8 neque\u02c8ch\u02c8inan xch\u02c8o\u0331l. Li ani naxcuy xnumsinquil li yalec\u02c8 te\u02c8xc\u02c8ul lix ma\u0331tan li naxyechi\u02c8i li Dios reheb li neque\u02c8rahoc re. Ut lix ma\u0331taneb, a\u02c8an li yu\u02c8am chi junelic."
                },
                "13": {
                    "verse_nr": "13",
                    "verse": "Li ani nayale\u02c8 rix lix pa\u0331ba\u0331l mixc\u02c8oxla nak a\u02c8 li Dios naq\u02c8uehoc re chi a\u0331le\u0331c. Li Dios ma\u0331 ani naxq\u02c8ue chi a\u0331le\u0331c chi moco naa\u0331le\u0331c xban li inc\u02c8a\u02c8 us."
                },
                "14": {
                    "verse_nr": "14",
                    "verse": "Li a\u0331le\u0331c nachal sa\u02c8 xbe\u0331n li junju\u0331nk li naxq\u02c8ue rib chi balak\u02c8i\u0331c xban li naxrahi ru."
                },
                "15": {
                    "verse_nr": "15",
                    "verse": "Riq\u02c8uin xrahinquil ru li c\u02c8a\u02c8ru inc\u02c8a\u02c8 us, naticla li ma\u0331c. Ut nak ac xnumta li ma\u0331c nachal li ca\u0331mc."
                },
                "16": {
                    "verse_nr": "16",
                    "verse": "Ex inherma\u0331n, me\u0331balak\u02c8i e\u0331rib chixc\u02c8oxlanquil nak li Dios naq\u02c8uehoc chak re li a\u0331le\u0331c sa\u02c8 e\u0331be\u0331n."
                },
                "17": {
                    "verse_nr": "17",
                    "verse": "Xban nak chixjunil li c\u02c8a\u02c8ak re ru tz\u02c8akal cha\u0331bil a\u02c8 li Dios sa\u02c8 choxa naq\u02c8uehoc chak ke. Li Dios quiyi\u0331ban re li nacutanobresin ru li choxa. Li Dios ma\u0331cua\u02c8 jo\u02c8 li sak\u02c8e namoy ru. Li Dios inc\u02c8a\u02c8 naxjal lix na\u02c8leb. A\u02c8an ban chi junelic."
                },
                "18": {
                    "verse_nr": "18",
                    "verse": "Xban nak jo\u02c8can quiraj li Dios, jo\u02c8can nak quixye nak chiru li Dios chanchano li xbe\u0331n ru li racui\u0331mk li quixyo\u02c8obtesi chak."
                },
                "19": {
                    "verse_nr": "19",
                    "verse": "Chikapa\u0331b chi tz\u02c8akal li ra\u0331tin li Dios - Ex inherma\u0331n, raro\u0331quex inban. La\u0331ex ac nequenau li xya\u0331lal a\u02c8in. Jo\u02c8can nak cheq\u02c8uehak e\u0331ch\u02c8o\u0331l chi abi\u0331nc. Chec\u02c8oxla chi us li oc e\u0331re chixyebal ut mexjosk\u02c8o\u02c8."
                },
                "20": {
                    "verse_nr": "20",
                    "verse": "Xban nak cui nocojosk\u02c8o\u02c8, inc\u02c8a\u02c8 nakaba\u0331nu li c\u02c8a\u02c8ru naraj li Dios."
                },
                "21": {
                    "verse_nr": "21",
                    "verse": "Jo\u02c8can ut nak checanabak xba\u0331nunquil li c\u02c8a\u02c8ru inc\u02c8a\u02c8 us ut chixjunil li ma\u0331usilal. Ut chec\u02c8ulak sa\u02c8 xya\u0331lal li ra\u0331tin li Dios li q\u02c8uebil e\u0331re. Chicana\u0331k sa\u02c8 e\u0331ch\u02c8o\u0331l xban nak li ra\u0331tin cuan xcuanquil re e\u0331colbal."
                },
                "22": {
                    "verse_nr": "22",
                    "verse": "Chepa\u0331bak ut cheba\u0331nuhak li c\u02c8a\u02c8ru naxye li ra\u0331tin li Dios. Me\u0331balak\u02c8i e\u0331rib chixc\u02c8oxlanquil nak tz\u02c8akal riq\u02c8uin ca\u02c8aj cui\u02c8 rabinquil li ra\u0331tin. Tento ban ajcui\u02c8 xba\u0331nunquil li naxye li ra\u0331tin li Dios."
                },
                "23": {
                    "verse_nr": "23",
                    "verse": "Li ani narabi li ra\u0331tin li Dios ut inc\u02c8a\u02c8 naxba\u0331nu li naxye, a\u02c8an chanchan jun li cui\u0331nk naril li ru sa\u02c8 lem."
                },
                "24": {
                    "verse_nr": "24",
                    "verse": "Ut nak ac xril li ru, naxic ut sa\u02c8 junpa\u0331t nasach sa\u02c8 xch\u02c8o\u0331l chanru na\u2011iloc."
                },
                "25": {
                    "verse_nr": "25",
                    "verse": "Lix chak\u02c8rab li Dios tz\u02c8akal re ru ut riq\u02c8uin xpa\u0331banquil a\u02c8an nakatau li kacolbal. Li ani naxq\u02c8ue xch\u02c8o\u0331l chixtzolbal lix chak\u02c8rab li Dios inc\u02c8a\u02c8 nasach sa\u02c8 xch\u02c8o\u0331l li c\u02c8a\u02c8ru naxtzol. Naxba\u0331nu ban li naxye. Ut osobtesinbil xban li Dios riq\u02c8uin li c\u02c8a\u02c8ru naxba\u0331nu."
                },
                "26": {
                    "verse_nr": "26",
                    "verse": "Cui junak naxc\u02c8oxla nak tz\u02c8akal aj pa\u0331banel, ut inc\u02c8a\u02c8 naxq\u02c8ue retal li c\u02c8a\u02c8ru naxye, li jun a\u02c8an naxbalak\u02c8i rib xjunes rib ut lix pa\u0331ba\u0331l ma\u0331c\u02c8a\u02c8 na\u2011oc cui\u02c8."
                },
                "27": {
                    "verse_nr": "27",
                    "verse": "Aban chiru li Acuabej Dios, li napa\u0331ban chi tz\u02c8akal ut ma\u0331c\u02c8a\u02c8 xpaltil, a\u02c8an li natenk\u02c8an reheb li neba\u02c8 ut li xma\u0331lca\u02c8an sa\u02c8 lix raylaleb. Ut inc\u02c8a\u02c8 naxba\u0331nu li ma\u0331usilal li neque\u02c8xba\u0331nu li toj ma\u0331ji\u02c8 neque\u02c8pa\u0331ban."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Inc\u02c8a\u02c8 takasic\u02c8 ru li ani takara - Ex inherma\u0331n, la\u0331ex nequepa\u0331b li Ka\u0331cua\u02c8 Jesucristo, li k\u02c8axal nim xlok\u02c8al. Jo\u02c8can nak junakiqueb nak te\u0331rileb le\u0331 ras e\u0331ri\u0331tz\u02c8in. Moco jun ta sa te\u0331ril ut jun ta inc\u02c8a\u02c8."
                },
                "2": {
                    "verse_nr": "2",
                    "verse": "Ma\u0331re te\u02c8cuulak cuibak li cui\u0331nk bar ch\u02c8utch\u02c8u\u0331quex cui\u02c8 chixlok\u02c8oninquil li Dios. Ma\u0331re li jun k\u02c8axal cha\u0331bil xtikibanquil ut cuan xmatk\u02c8ab oro. Ut li jun chic ma\u0331re neba\u02c8 ut k\u02c8el li rak\u02c8."
                },
                "3": {
                    "verse_nr": "3",
                    "verse": "Ma\u0331re ca\u02c8aj cui\u02c8 li cha\u0331bil xtikibanquil te\u0331q\u02c8ue sa\u02c8 xnak\u02c8 e\u0331ru ut te\u0331ye re: Chunlan arin sa\u02c8 li cha\u0331bil na\u02c8ajej. A\u02c8ut li neba\u02c8 te\u0331ye re: Chunlan arin sa\u02c8 ch\u02c8och\u02c8 malaj ut cana\u0331kat chi xakxo toj le\u02c8."
                },
                "4": {
                    "verse_nr": "4",
                    "verse": "Cui jo\u02c8can nequeba\u0331nu naraj naxye nak cuan nequera ut cuan inc\u02c8a\u02c8. Yo\u0331quex chixsic\u02c8bal ru li junju\u0331nk. Cui jo\u02c8can yo\u0331quex, inc\u02c8a\u02c8 us le\u0331 na\u02c8leb."
                },
                "5": {
                    "verse_nr": "5",
                    "verse": "Ex inherma\u0331n, raro\u0331quex inban. Abihomak li tinye e\u0331re. Li Dios quisic\u02c8oc ruheb li neba\u02c8 sa\u02c8 ruchich\u02c8och\u02c8. Abanan li neba\u02c8 biomeb chiru li Dios xban nak neque\u02c8xpa\u0331b li Cristo ut te\u02c8xc\u02c8ul lix nimal xcuanquil li quixyechi\u02c8i li Dios reheb li neque\u02c8rahoc re."
                },
                "6": {
                    "verse_nr": "6",
                    "verse": "La\u0331ex nequetz\u02c8ekta\u0331naheb li neba\u02c8 ut nequeq\u02c8ue xlok\u02c8aleb li biom. \u00bfMa inc\u02c8a\u02c8 ta bi\u02c8 nequeq\u02c8ue retal nak li biom, a\u02c8aneb li neque\u02c8rahobtesin e\u0331re? Ut \u00bfma ma\u0331cua\u02c8eb ta bi\u02c8 li biom li neque\u02c8c\u02c8amoc e\u0331re sa\u02c8 rakleb a\u0331tin?"
                },
                "7": {
                    "verse_nr": "7",
                    "verse": "\u00bfMa ma\u0331cua\u02c8 ta bi\u02c8 a\u02c8aneb li neque\u02c8majecuan re lix lok\u02c8laj c\u02c8aba\u02c8 li Cristo, li nequec\u02c8aba\u02c8in la\u0331ex?"
                },
                "8": {
                    "verse_nr": "8",
                    "verse": "Tz\u02c8i\u0331banbil sa\u02c8 li Santil Hu li chak\u02c8rab li k\u02c8axal nim xcuanquil. A\u02c8an naxye: Chara la\u0331 cuas a\u0331cui\u0331tz\u02c8in jo\u02c8 nak nacara a\u0331cuib la\u0331at. Cui jo\u02c8can nequeba\u0331nu tz\u02c8akal re ru yo\u0331quex chixba\u0331nunquil."
                },
                "9": {
                    "verse_nr": "9",
                    "verse": "Cui la\u0331ex nequesic\u02c8 ru li ani nequera, ma\u0331c yo\u0331quex chixba\u0331nunquil. Ut yo\u0331quex chixk\u02c8etbal li chak\u02c8rab."
                },
                "10": {
                    "verse_nr": "10",
                    "verse": "Li ani naxpa\u0331b chixjunil li chak\u02c8rab, abanan cui naxk\u02c8et junak reheb li chak\u02c8rab, riq\u02c8uin a\u02c8an xk\u02c8et chixjunil."
                },
                "11": {
                    "verse_nr": "11",
                    "verse": "Li Dios quixye: Matmuxuc caxa\u0331r. Ut quixye ajcui\u02c8: Ma\u0331camsi a\u0331cuas a\u0331cui\u0331tz\u02c8in. Li ani inc\u02c8a\u02c8 namuxuc caxa\u0331r, abanan cui xcamsi li ras ri\u0331tz\u02c8in, riq\u02c8uin xba\u0331nunquil a\u02c8an, naxk\u02c8et li chak\u02c8rab."
                },
                "12": {
                    "verse_nr": "12",
                    "verse": "Jo\u02c8can ut cheba\u0331nuhak li us ut chex\u2011a\u0331tinak sa\u02c8 xya\u0331lal xban nak anakcuan cuanquex chic rubel lix chak\u02c8rab li Cristo li naq\u02c8uehoc colba\u2011ib."
                },
                "13": {
                    "verse_nr": "13",
                    "verse": "Li ani inc\u02c8a\u02c8 naruxta\u0331na ru li ras ri\u0331tz\u02c8in inc\u02c8a\u02c8 ajcui\u02c8 ta\u0331uxta\u0331na\u0331k ru xban li Dios sa\u02c8 li rakba a\u0331tin. Ut li ani ta\u0331ruxta\u0331na ru li ras ri\u0331tz\u02c8in, ta\u0331uxta\u0331na\u0331k ajcui\u02c8 ru xban li Dios."
                },
                "14": {
                    "verse_nr": "14",
                    "verse": "Ma\u0331c\u02c8a\u02c8 na\u2011oc cui\u02c8 li kapa\u0331ba\u0331l cui inc\u02c8a\u02c8 nakaba\u0331nu li us - Ex inherma\u0331n, \u00bfc\u02c8a\u02c8ru aj e nak tixye junak nak a\u02c8an aj pa\u0331banel cui inc\u02c8a\u02c8 yo\u0331 chixba\u0331nunquil li us? Cui jo\u02c8can yo\u0331 chixba\u0331nunquil, ma\u0331c\u02c8a\u02c8 na\u2011oc cui\u02c8 lix pa\u0331ba\u0331l. Moco naru ta ta\u0331colek\u02c8 xban."
                },
                "15": {
                    "verse_nr": "15",
                    "verse": "Ma\u0331re cuan junak kech aj pa\u0331banelil ma\u0331c\u02c8a\u02c8 cuan re. Ma\u0331c\u02c8a\u02c8 rak\u02c8 ut ma\u0331c\u02c8a\u02c8 xcua."
                },
                "16": {
                    "verse_nr": "16",
                    "verse": "Ut la\u0331o nakaye re: Chacuil a\u0331cuib. Tz\u02c8ap a\u0331cuib chi us ut chatcua\u02c8ak chi us. Ut cui ma\u0331c\u02c8a\u02c8 nakaq\u02c8ue re, ma\u0331c\u02c8a\u02c8 na\u2011oc cui\u02c8 li jo\u02c8 q\u02c8uial nakaye re."
                },
                "17": {
                    "verse_nr": "17",
                    "verse": "Jo\u02c8can ajcui\u02c8 nakac\u02c8ul riq\u02c8uin li kapa\u0331ba\u0331l. Cui nakaye nak nakapa\u0331b li Cristo ut inc\u02c8a\u02c8 nakaba\u0331nu li us, camenak li kapa\u0331ba\u0331l. Ma\u0331c\u02c8a\u02c8 na\u2011oc cui\u02c8."
                },
                "18": {
                    "verse_nr": "18",
                    "verse": "Ma\u0331re cuan junak tixye: Cuan li neque\u02c8xpa\u0331b li Cristo ut cuan ajcui\u02c8 li neque\u02c8xye nak tz\u02c8akal riq\u02c8uin xba\u0331nunquil li us. Abanan la\u0331in tinc\u02c8ut cha\u0331cuu nak ninpa\u0331b li Cristo riq\u02c8uin li us ninba\u0331nu. Ut la\u0331at, \u00bfchanru nak ta\u0331c\u02c8ut chicuu nak cuan a\u0331pa\u0331ba\u0331l cui inc\u02c8a\u02c8 nacaba\u0331nu li us?"
                },
                "19": {
                    "verse_nr": "19",
                    "verse": "La\u0331at nacapa\u0331b nak li Dios jun ajcui\u02c8. Us ajcui\u02c8 nak nacapa\u0331b. Aban jo\u02c8can ajcui\u02c8 eb li ma\u0331us aj musik\u02c8ej neque\u02c8xpa\u0331b nak jun ajcui\u02c8 li Dios cuan ut neque\u02c8sicsot xban xxiuheb."
                },
                "20": {
                    "verse_nr": "20",
                    "verse": "Ma\u0331c\u02c8a\u02c8 a\u0331na\u02c8leb. \u00bfJok\u02c8e ta\u0331tau xya\u0331lal chi tz\u02c8akal? \u00bfMa inc\u02c8a\u02c8 nacaq\u02c8ue retal nak cui inc\u02c8a\u02c8 nacaba\u0331nu li us, ma\u0331c\u02c8a\u02c8 na\u2011oc cui\u02c8 la\u0331 pa\u0331ba\u0331l?"
                },
                "21": {
                    "verse_nr": "21",
                    "verse": "C\u02c8oxlan ca\u02c8ch\u02c8inak chirix laj Abraham li kaxe\u02c8to\u0331nil yucua\u02c8 nak quixq\u02c8ue laj Isaac li ralal chok\u02c8 xmayej sa\u02c8 xbe\u0331n li artal. Ut riq\u02c8uin a\u02c8an li Dios quixye nak ti\u0331c xch\u02c8o\u0331l laj Abraham."
                },
                "22": {
                    "verse_nr": "22",
                    "verse": "\u00bfMa inc\u02c8a\u02c8 nacaq\u02c8ue retal nak laj Abraham quixba\u0331nu li us ut riq\u02c8uin a\u02c8an quic\u02c8utun lix pa\u0331ba\u0331l? Ut riq\u02c8uin li quixba\u0331nu quitz\u02c8akloc ru lix pa\u0331ba\u0331l."
                },
                "23": {
                    "verse_nr": "23",
                    "verse": "Ut quic\u02c8ulman jo\u02c8 naxye sa\u02c8 li Santil Hu: Laj Abraham quixpa\u0331b li Dios ut riq\u02c8uin a\u02c8an li Dios quixye nak ti\u0331c xch\u02c8o\u0331l. Ut xban a\u02c8an nayeman nak laj Abraham raro xban li Dios."
                },
                "24": {
                    "verse_nr": "24",
                    "verse": "La\u0331ex nequeq\u02c8ue retal nak ma\u0331cua\u02c8 ca\u02c8aj cui\u02c8 riq\u02c8uin xpa\u0331banquil li Dios nak ti\u0331c li kach\u02c8o\u0331l chiru li Dios. Riq\u02c8uin aj ban cui\u02c8 xba\u0331nunquil li us."
                },
                "25": {
                    "verse_nr": "25",
                    "verse": "Lix Rahab, a\u02c8an xcomoneb li ixk li neque\u02c8xc\u02c8ayi rib nak quicuan. Abanan quixtenk\u02c8aheb laj q\u02c8uehol etal chixsic\u02c8bal jalan chic be re nak te\u02c8xcol ribeb. Riq\u02c8uin li usilal quixba\u0331nu lix Rahab, li Dios quixye nak ti\u0331c xch\u02c8o\u0331l."
                },
                "26": {
                    "verse_nr": "26",
                    "verse": "Junak tz\u02c8ejcualej ma\u0331c\u02c8a\u02c8 chic xmusik\u02c8, ma\u0331c\u02c8a\u02c8 na\u2011oc cui\u02c8 xban nak camenak chic. Jo\u02c8can ajcui\u02c8 li kapa\u0331ba\u0331l. Cui inc\u02c8a\u02c8 nakaba\u0331nu li us, ma\u0331c\u02c8a\u02c8 na\u2011oc cui\u02c8."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tento takaq\u02c8ue retal li c\u02c8a\u02c8ru takaye - Ex inherma\u0331n, moco chixjunil ta te\u02c8xq\u02c8ue rib sa\u02c8 li c\u02c8anjel naxba\u0331nu laj tzolonel xban nak nim li i\u0331k cuan sa\u02c8 xbe\u0331n ut cau ta\u0331rakek\u02c8 a\u0331tin sa\u02c8 xbe\u0331neb cui inc\u02c8a\u02c8 neque\u02c8xba\u0331nu li c\u02c8a\u02c8ru neque\u02c8xye."
                },
                "2": {
                    "verse_nr": "2",
                    "verse": "Chikajunilo la\u0331o nocopalto\u02c8 chi coc\u02c8 aj sa\u02c8. Cui cuan junak ma\u0331c\u02c8a\u02c8 xpaltil riq\u02c8uin li ra\u0331tin, a\u02c8an tz\u02c8akal re ru. Li ani naru naxcuy rib riq\u02c8uin li naxye, naru ajcui\u02c8 naxcuy rib riq\u02c8uin li c\u02c8a\u02c8ru naraj xba\u0331nunquil."
                },
                "3": {
                    "verse_nr": "3",
                    "verse": "La\u0331o nakaq\u02c8ue jun li ch\u02c8i\u0331ch\u02c8 sa\u02c8 re li cacua\u0331y re nak ta\u0331abi\u0331nk chiku ut riq\u02c8uin li ch\u02c8i\u0331ch\u02c8 a\u02c8an nakaberesi li cacua\u0331y."
                },
                "4": {
                    "verse_nr": "4",
                    "verse": "Cheq\u02c8uehak retal li jucub. Usta k\u02c8axal nim ut nac\u02c8ame\u02c8 xban li cacuil ik\u02c8, aban cuan jun ch\u02c8ina ch\u02c8i\u0331ch\u02c8 naberesin re. Ut riq\u02c8uin li ch\u02c8i\u0331ch\u02c8 a\u02c8an laj ch\u02c8e\u02c8ol re naru naxc\u02c8am li jucub bar naraj xc\u02c8ambal."
                },
                "5": {
                    "verse_nr": "5",
                    "verse": "Jo\u02c8can ajcui\u02c8 li ru\u02c8uj ak\u02c8. K\u02c8axal ca\u02c8ch\u02c8in aban nanumta naxye. Chanchan li xam. Riq\u02c8uin yal jun ratz\u02c8um li xam ta\u0331nak sa\u02c8 junak q\u02c8uiche\u02c8 tixc\u02c8at chixjunil li q\u02c8uiche\u02c8."
                },
                "6": {
                    "verse_nr": "6",
                    "verse": "Numtajenak xyibal ru naxye li ru\u02c8uj ak\u02c8. Chanchan lix ma\u0331usilal li ruchich\u02c8och\u02c8. Li ru\u02c8uj kak\u02c8, a\u02c8an jun xcha\u02c8al li katz\u02c8ejcual k\u02c8axal ca\u02c8ch\u02c8in; aban riq\u02c8uin li ma\u0331usilal naxye, naxpo\u02c8 kana\u02c8leb. Lix ma\u0331usilal nachal chak sa\u02c8 xbalba ut naxpo\u02c8 kana\u02c8leb sa\u02c8 kayo\u02c8lajic toj chalen sa\u02c8 li kacamic."
                },
                "7": {
                    "verse_nr": "7",
                    "verse": "Naru xtu\u0331lanobresinquil chixjunil li xul, jo\u02c8 li neque\u02c8be\u0331c, li neque\u02c8rupupic, li neque\u02c8xjucuqui rib ut li neque\u02c8cuan sa\u02c8 ha\u02c8. Li cui\u0331nk ac xtu\u0331lanobresi q\u02c8uila pa\u0331y chi xul."
                },
                "8": {
                    "verse_nr": "8",
                    "verse": "Aban li ru\u02c8uj ak\u02c8 ma\u0331 ani naru natu\u0331lanobresin re. Li ru\u02c8uj ak\u02c8, a\u02c8an jun li inc\u02c8a\u02c8 us. Ma\u0331 ani naru nak\u02c8usuc re. Li naxye li ru\u02c8uj ak\u02c8 chanchan xmay li c\u02c8anti\u02c8 li nacamsin."
                },
                "9": {
                    "verse_nr": "9",
                    "verse": "Riq\u02c8uin li ru\u02c8uj kak\u02c8 nakalok\u02c8oni li Acuabej Dios ut riq\u02c8uin ajcui\u02c8 li ru\u02c8uj kak\u02c8 nakamajecua li kas ki\u0331tz\u02c8in ut eb a\u02c8an yo\u02c8obtesinbileb xban li Dios jo\u02c8 li riloba\u0331l."
                },
                "10": {
                    "verse_nr": "10",
                    "verse": "Riq\u02c8uin lix tz\u02c8u\u0331mal ke nakalok\u02c8oni li Dios ut riq\u02c8uin ajcui\u02c8 lix tz\u02c8u\u0331mal ke nocomajecuan. Ex inherma\u0331n, inc\u02c8a\u02c8 us cui takaba\u0331nu chi jo\u02c8can."
                },
                "11": {
                    "verse_nr": "11",
                    "verse": "Cheq\u02c8uehak retal. Sa\u02c8 junak yu\u02c8am ha\u02c8 inc\u02c8a\u02c8 naru na\u2011el chak ca\u02c8 pa\u0331y chi ha\u02c8. Cui na\u2011el li cha\u0331bil ha\u02c8 inc\u02c8a\u02c8 naru na\u2011el chak li atz\u02c8am xsa\u02c8, chi moco naru na\u2011el chak li cha\u0331bil ha\u02c8 sa\u02c8 li atz\u02c8am xsa\u02c8."
                },
                "12": {
                    "verse_nr": "12",
                    "verse": "Ex inherma\u0331n, lix che\u02c8el li higo, \u00bfma naru naru\u0331chin li aceituna? Ut lix che\u02c8el li uva, \u00bfma naru naru\u0331chin li higo? Inc\u02c8a\u02c8. Jo\u02c8can ajcui\u02c8 sa\u02c8 li yu\u02c8am ha\u02c8 atz\u02c8am xsa\u02c8, inc\u02c8a\u02c8 naru na\u2011el li cha\u0331bil ha\u02c8."
                },
                "13": {
                    "verse_nr": "13",
                    "verse": "Li cha\u0331bil na\u02c8leb nachal chak riq\u02c8uin li Dios - Li ani cuanqueb xna\u02c8leb sa\u02c8 e\u0331ya\u0331nk ut neque\u02c8xnau xya\u0331lal chi us, che\u02c8xc\u02c8utak sa\u02c8 tu\u0331lanil lix cha\u0331bilaleb a\u02c8 yal chanru lix na\u02c8lebeb."
                },
                "14": {
                    "verse_nr": "14",
                    "verse": "Cui toj cuan li c\u02c8ahi\u0331nc ut li cakali\u0331nc e\u0331riq\u02c8uin, me\u0331nimobresi e\u0331rib chixyebal nak cuan e\u0331na\u02c8leb. Riq\u02c8uin xba\u0331nunquil a\u02c8an yo\u0331quex chi tic\u02c8ti\u02c8ic ut xmukbal li xya\u0331lal."
                },
                "15": {
                    "verse_nr": "15",
                    "verse": "A\u02c8an ma\u0331cua\u02c8 li na\u02c8leb naxq\u02c8ue li Dios. Xna\u02c8leb ban li ruchich\u02c8och\u02c8. A\u02c8an yal xc\u02c8a\u02c8uxeb cui\u0331nk ut q\u02c8uebil xban laj tza."
                },
                "16": {
                    "verse_nr": "16",
                    "verse": "Bar nacuan cui\u02c8 li cakali\u0331nc ut li k\u02c8etk\u02c8etil, aran ajcui\u02c8 nacuan po\u02c8oc ch\u02c8o\u0331lej ut yalak c\u02c8a\u02c8ru chi ma\u0331usilalil."
                },
                "17": {
                    "verse_nr": "17",
                    "verse": "Li ani q\u02c8uebileb xna\u02c8leb xban li Dios, tz\u02c8akal re ru lix yu\u02c8ameb. Cuanqueb sa\u02c8 usilal, cha\u0331bileb ut tu\u0331laneb. Neque\u02c8uxta\u0331nan u, neque\u02c8xba\u0331nu li us, ut inc\u02c8a\u02c8 neque\u02c8balak\u02c8in. Junelic ya\u0331l neque\u02c8a\u0331tinac."
                },
                "18": {
                    "verse_nr": "18",
                    "verse": "Li q\u02c8uebileb xna\u02c8leb xban li Dios cuanqueb sa\u02c8 usilal ut neque\u02c8xtenk\u02c8a ajcui\u02c8 li ras ri\u0331tz\u02c8in chi cua\u0331nc sa\u02c8 usilal."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Inc\u02c8a\u02c8 takajunaji kib riq\u02c8uin lix ma\u0331usilal li ruchich\u02c8och\u02c8 - \u00bfC\u02c8a\u02c8ut nak toj cuan pletic ut cuech\u02c8i\u0331nc ib sa\u02c8 e\u0331ya\u0331nk? \u00bfMa inc\u02c8a\u02c8 ta bi\u02c8 riq\u02c8uin xrahinquil ru li inc\u02c8a\u02c8 us nequetiquib pletic?"
                },
                "2": {
                    "verse_nr": "2",
                    "verse": "La\u0331ex nequerahi ru li c\u02c8a\u02c8ak re ru ut xban nak inc\u02c8a\u02c8 nequetau li c\u02c8a\u02c8ru nequerahi ru, nequecamsi e\u0331ras e\u0331ri\u0331tz\u02c8in re nak te\u0331tau. Nacako\u02c8 e\u0331ch\u02c8o\u0331l xban nak inc\u02c8a\u02c8 nequetau li c\u02c8a\u02c8ru nequeraj ut xban a\u02c8an junes pletic nequeba\u0331nu. Ut xban nak inc\u02c8a\u02c8 nequetz\u02c8a\u0331ma re li Dios li c\u02c8a\u02c8ru nequeraj, jo\u02c8can nak inc\u02c8a\u02c8 naxq\u02c8ue e\u0331re."
                },
                "3": {
                    "verse_nr": "3",
                    "verse": "Ut nak nequextz\u02c8a\u0331man chiru li Dios, inc\u02c8a\u02c8 nequec\u02c8ul xban nak inc\u02c8a\u02c8 nequetz\u02c8a\u0331ma jo\u02c8 naraj li Dios. Inc\u02c8a\u02c8 nequec\u02c8ul xban nak nequetz\u02c8a\u0331ma yal re xsachbal sa\u02c8 li jo\u02c8 ma\u0331jo\u02c8il na\u02c8leb."
                },
                "4": {
                    "verse_nr": "4",
                    "verse": "La\u0331ex chanchanex li neque\u02c8xmux ru lix sumlajic xban nak la\u0331ex nequera ru li ma\u0331c. Ma\u0331cua\u02c8 li Dios nequec\u02c8oxla. Cui la\u0331ex nequera ru li cua\u0331nc sa\u02c8 lix ma\u0331usilal li ruchich\u02c8och\u02c8 xic\u02c8 yo\u0331quex chirilbal li Dios."
                },
                "5": {
                    "verse_nr": "5",
                    "verse": "Cuan xya\u0331lal nak tz\u02c8i\u0331banbil chi jo\u02c8ca\u02c8in sa\u02c8 li Santil Hu: Li Santil Musik\u02c8ej li quixq\u02c8ue li Dios chi cua\u0331nc kiq\u02c8uin, a\u02c8an k\u02c8axal nocoxra ut a\u02c8an naraj nak ca\u02c8aj cui\u02c8 li Dios takalok\u02c8oni."
                },
                "6": {
                    "verse_nr": "6",
                    "verse": "Li Dios k\u02c8axal numtajenak cui\u02c8chic li rusilal naxq\u02c8ue ke. Li Santil Hu naxye nak li Dios inc\u02c8a\u02c8 nacuulac chiru li neque\u02c8xnimobresi rib. Abanan li Dios naxq\u02c8ue li rusilal reheb li tu\u0331laneb."
                },
                "7": {
                    "verse_nr": "7",
                    "verse": "Jo\u02c8can nak chek\u02c8axtesihak e\u0331rib re li Dios. Chexnumta\u0331k sa\u02c8 xbe\u0331n laj tza ut a\u02c8an ta\u0331e\u0331lelik che\u0331ru."
                },
                "8": {
                    "verse_nr": "8",
                    "verse": "Cauhak e\u0331ch\u02c8o\u0331l riq\u02c8uin li Dios ut li Dios ta\u0331tenk\u02c8a\u0331nk e\u0331re. La\u0331ex aj ma\u0331c, jalomak e\u0331c\u02c8a\u02c8ux. Me\u0331ba\u0331nu chic li ma\u0331usilal. Jo\u02c8can ajcui\u02c8 la\u0331ex li yal cuib e\u0331ch\u02c8o\u0331l sa\u02c8 le\u0331 pa\u0331ba\u0331l, yot\u02c8omak e\u0331ch\u02c8o\u0331l ut jalomak e\u0331c\u02c8a\u02c8ux re nak li Dios tixti\u0331cobresi le\u0331 ch\u02c8o\u0331l."
                },
                "9": {
                    "verse_nr": "9",
                    "verse": "Chirahok\u02c8 e\u0331ch\u02c8o\u0331l, chiyot\u02c8ek\u02c8 e\u0331ch\u02c8o\u0331l ut chexya\u0331bak xban li ma\u0331usilal li nequeba\u0331nu. Ma\u0331cua\u02c8 raj se\u02c8ec nequeba\u0331nu; ya\u0331bac raj nequeba\u0331nu xban nak inc\u02c8a\u02c8 us le\u0331 yehom e\u0331ba\u0331nuhom. Ut inc\u02c8a\u02c8 raj nasaho\u02c8 sa\u02c8 e\u0331ch\u02c8o\u0331l. Naraho\u02c8 raj ban sa\u02c8 e\u0331ch\u02c8o\u0331l."
                },
                "10": {
                    "verse_nr": "10",
                    "verse": "Checubsihak e\u0331rib chiru li Dios ut a\u02c8an tixq\u02c8ue e\u0331cuanquil."
                },
                "11": {
                    "verse_nr": "11",
                    "verse": "Inc\u02c8a\u02c8 takacuech\u02c8i rix li kech aj pa\u0331banelil - Ex inherma\u0331n, me\u0331cuech\u02c8i rix le\u0331 rech aj pa\u0331banelil xban nak ani naxcuech\u02c8i rix li rech aj pa\u0331banelil naxcuech\u02c8i ajcui\u02c8 rix lix chak\u02c8rab li Dios ut naxq\u02c8ue rib chok\u02c8 aj rakol a\u0331tin. Li kac\u02c8anjel ma\u0331cua\u02c8 re xcuech\u02c8bal rix li chak\u02c8rab; re ban xpa\u0331banquil."
                },
                "12": {
                    "verse_nr": "12",
                    "verse": "Jun ajcui\u02c8 li quiq\u02c8uehoc re li chak\u02c8rab ut ca\u02c8aj cui\u02c8 a\u02c8an naru narakoc a\u0331tin. A\u02c8an li nacoloc ut a\u02c8an ajcui\u02c8 li nasachoc. Jo\u02c8can nak la\u0331at inc\u02c8a\u02c8 naru nacatrakoc a\u0331tin sa\u02c8 xbe\u0331n la\u0331 cuas a\u0331cui\u0331tz\u02c8in."
                },
                "13": {
                    "verse_nr": "13",
                    "verse": "Inc\u02c8a\u02c8 nakanau c\u02c8a\u02c8ru takac\u02c8ul cuulaj ca\u02c8bej - Anakcuan abihomak li tinye e\u0331re la\u0331ex li nequexyehoc re chi jo\u02c8ca\u02c8in: Ho\u0331n malaj cuulaj toxic sa\u02c8 jalan chic tenamit ut aran tocua\u0331nk chak jun chihabak. Aran toyacok ut ta\u0331cua\u0331nk katumin chi us."
                },
                "14": {
                    "verse_nr": "14",
                    "verse": "Aban la\u0331ex inc\u02c8a\u02c8 nequenau c\u02c8a\u02c8ru te\u0331c\u02c8ul cuulaj ca\u02c8bej xban nak li kayu\u02c8am chanchan li chok. Junpa\u0331t ajcui\u02c8 nacuan ut junpa\u0331t chic ac ma\u0331c\u02c8a\u02c8 chic."
                },
                "15": {
                    "verse_nr": "15",
                    "verse": "Jo\u02c8ca\u02c8in raj te\u0331ye: Cui li Dios naraj, tixq\u02c8ue kayu\u02c8am ut takaba\u0331nu li bar cuan nakac\u02c8oxla xba\u0331nunquil."
                },
                "16": {
                    "verse_nr": "16",
                    "verse": "A\u02c8ut la\u0331ex nequenimobresi e\u0331rib chixyebal li c\u02c8a\u02c8ru nequec\u02c8oxla xba\u0331nunquil. Inc\u02c8a\u02c8 us nequeba\u0331nu nak nequenimobresi e\u0331rib."
                },
                "17": {
                    "verse_nr": "17",
                    "verse": "Li naxnau xba\u0331nunquil li us, ut inc\u02c8a\u02c8 naxba\u0331nu, a\u02c8an ma\u0331c naxba\u0331nu."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Xch\u02c8olobanquil xna\u02c8lebeb li biom - A\u02c8ut anakcuan, ex biom, cherabihak li oc cue chixyebal. Chiyot\u02c8ek\u02c8 e\u0331ch\u02c8o\u0331l ut chexya\u0331bak xban li raylal cha\u0331lc re sa\u02c8 e\u0331be\u0331n."
                },
                "2": {
                    "verse_nr": "2",
                    "verse": "Le\u0331 biomal ta\u0331osok\u02c8. Ma\u0331c\u02c8a\u02c8 chic ta\u0331oc cui\u02c8. Jo\u02c8can ajcui\u02c8 le\u0331 cha\u0331bil ak\u02c8 ta\u0331c\u02c8uxek\u02c8 xban li xulel."
                },
                "3": {
                    "verse_nr": "3",
                    "verse": "Ut ta\u0331mo\u02c8o\u0331nk le\u0331 tumin. Ma\u0331c\u02c8a\u02c8 chic ta\u0331oc cui\u02c8. A\u02c8an retalil nak la\u0331ex tex\u2011osok\u02c8 ajcui\u02c8 jo\u02c8 nak na\u2011oso\u02c8 li xam. La\u0331ex yo\u0331quex chixtambresinquil le\u0331 biomal ut inc\u02c8a\u02c8 nequeq\u02c8ue retal nak c\u02c8ulu\u0331nc re roso\u02c8jic li cutan."
                },
                "4": {
                    "verse_nr": "4",
                    "verse": "La\u0331ex yo\u0331quex chixxocbal e\u0331tumin ut inc\u02c8a\u02c8 nequeq\u02c8ue xtojbaleb li que\u02c8k\u02c8oloc e\u0331riq\u02c8uin. Eb a\u02c8an yo\u0331queb chi k\u02c8oko\u0331nc ut li nimajcual Dios yo\u0331 chirilbal xtok\u02c8oba\u0331l ruheb nak yo\u0331queb chi k\u02c8oko\u0331nc li que\u02c8c\u02c8anjelac e\u0331riq\u02c8uin."
                },
                "5": {
                    "verse_nr": "5",
                    "verse": "Arin sa\u02c8 ruchich\u02c8och\u02c8 cuan nabal le\u0331 biomal ut ma\u0331c\u02c8a\u02c8 napalto\u02c8 e\u0331re. Junelic sa nequenumsi li cutan. Chanchanex li cuacax ch\u02c8olaninbil chi us re ta\u0331camsi\u0331k xban nak le\u0331 yu\u02c8am la\u0331ex, ta\u0331osok\u02c8. Ta\u0331cuulak xk\u02c8ehil nak ta\u0331rakek\u02c8 a\u0331tin sa\u02c8 e\u0331be\u0331n."
                },
                "6": {
                    "verse_nr": "6",
                    "verse": "La\u0331ex quexrakoc a\u0331tin sa\u02c8 xbe\u0331neb li ti\u0331queb xch\u02c8o\u0331l ut quecamsiheb. Ut eb a\u02c8an ma\u0331c\u02c8a\u02c8 que\u02c8xba\u0331nu e\u0331re."
                },
                "7": {
                    "verse_nr": "7",
                    "verse": "Xcuybal xnumsinquil li raylal - Jo\u02c8can ut ex herma\u0331n, checuyak roybeninquil lix c\u02c8ulunic li Ka\u0331cua\u02c8 Jesucristo. Jo\u02c8 laj c\u02c8alom naxcuy roybeninquil jok\u02c8e nat\u02c8ane\u02c8 li hab re nak ta\u0331a\u0331uk ut naxcuy ajcui\u02c8 roybeninquil nak nacuulac xk\u02c8ehil li k\u02c8oloc re nak tixk\u02c8ol ru li racui\u0331mk."
                },
                "8": {
                    "verse_nr": "8",
                    "verse": "Jo\u02c8can ajcui\u02c8 la\u0331ex checuyak oybeni\u0331nc ut me\u0331ch\u02c8inan e\u0331ch\u02c8o\u0331l. Cacuubresihomak ban e\u0331ch\u02c8o\u0331l xban nak li Ka\u0331cua\u02c8 chi se\u0331b ta\u0331cha\u0331lk cui\u02c8chic."
                },
                "9": {
                    "verse_nr": "9",
                    "verse": "Ex herma\u0331n, me\u0331cuech\u02c8i e\u0331rib che\u0331ribil e\u0331rib re nak inc\u02c8a\u02c8 ta\u0331rakek\u02c8 a\u0331tin sa\u02c8 e\u0331be\u0331n. Li Jesucristo a\u02c8an laj rakol a\u0331tin ut chi se\u0331b ta\u0331c\u02c8ulu\u0331nk cui\u02c8chic."
                },
                "10": {
                    "verse_nr": "10",
                    "verse": "Ex herma\u0331n, chetzolak e\u0331rib riq\u02c8uineb li profeta li que\u02c8cuyuc chak xc\u02c8ulbal li raylal xban xyebal resil li Ka\u0331cua\u02c8."
                },
                "11": {
                    "verse_nr": "11",
                    "verse": "La\u0331o nakaye nak us xak reheb li neque\u02c8cuyuc raylal. Xerabi resil chanru nak laj Job quixcuy xnumsinquil li raylal. Ut nequenau nak mokon li Dios quirosobtesi. Li Ka\u0331cua\u02c8 Dios na\u2011uxta\u0331nan ut natok\u02c8oban u."
                },
                "12": {
                    "verse_nr": "12",
                    "verse": "Ex inherma\u0331n, cuan chic jun li na\u02c8leb tento te\u0331nau ut a\u02c8an a\u02c8in: nak tex\u2011a\u0331tinak, me\u0331patz\u02c8 xc\u02c8aba\u02c8 li Dios sa\u02c8 pac\u02c8ba a\u0331tin, chi moco sa\u02c8 xc\u02c8aba\u02c8 li choxa, chi moco sa\u02c8 xc\u02c8aba\u02c8 li ruchich\u02c8och\u02c8, chi moco chepatz\u02c8 sa\u02c8 xc\u02c8aba\u02c8 li c\u02c8a\u02c8ak re ru cuan. Cui te\u0331ye nak ya\u0331l, junes ya\u0331l te\u0331ye, ut nak te\u0331ye inc\u02c8a\u02c8, junes inc\u02c8a\u02c8 te\u0331ye re nak inc\u02c8a\u02c8 ta\u0331rakek\u02c8 a\u0331tin sa\u02c8 e\u0331be\u0331n xban li Dios."
                },
                "13": {
                    "verse_nr": "13",
                    "verse": "Takapa\u0331b nak takac\u02c8ul li nakatz\u02c8a\u0331ma re li Dios - Cui cuan junak sa\u02c8 e\u0331ya\u0331nk cuan sa\u02c8 raylal, chitijok chiru li Dios. Ut cui cuan junak sa sa\u02c8 xch\u02c8o\u0331l, chixbicha xlok\u02c8al li Dios."
                },
                "14": {
                    "verse_nr": "14",
                    "verse": "Cui cuan junak yaj sa\u02c8 e\u0331ya\u0331nk, tixtakla xbokbaleb li che\u0331queb sa\u02c8 lix pa\u0331ba\u0331l, re nak te\u02c8tijok riq\u02c8uin ut te\u02c8xq\u02c8ue ca\u02c8ch\u02c8inak li aceite sa\u02c8 xbe\u0331n sa\u02c8 xc\u02c8aba\u02c8 li Ka\u0331cua\u02c8 Jesucristo."
                },
                "15": {
                    "verse_nr": "15",
                    "verse": "Cui te\u02c8xpa\u0331b nak li Dios tixq\u02c8uirtesi li yaj nak te\u02c8tijok, li Ka\u0331cua\u02c8 ta\u0331q\u02c8uirtesi\u0331nk re ut tixcuaclesi cui\u02c8chic. Ut cui cuan xma\u0331c, ta\u0331cuyek\u02c8 ta\u0331sachek\u02c8 ajcui\u02c8 lix ma\u0331c."
                },
                "16": {
                    "verse_nr": "16",
                    "verse": "Chech\u02c8olobak bi\u02c8 le\u0331 ma\u0331c che\u0331ribil e\u0331rib ut chextijok che\u0331ribil e\u0331rib re nak texq\u02c8uirtesi\u0331k. Li ani ti\u0331c xch\u02c8o\u0331l natijoc chi anchal xch\u02c8o\u0331l ut lix tij na\u2011abi\u0331c xban li Dios."
                },
                "17": {
                    "verse_nr": "17",
                    "verse": "Li profeta El\u00edas, a\u02c8an yal cui\u0331nk jo\u02c8 la\u0331o. Quitijoc chi anchal xch\u02c8o\u0331l ut quixtz\u02c8a\u0331ma chiru li Dios nak inc\u02c8a\u02c8 tixq\u02c8ue li hab. Ut inc\u02c8a\u02c8 quixq\u02c8ue li hab sa\u02c8 ruchich\u02c8och\u02c8 chiru li oxib chihab riq\u02c8uin cuakib po."
                },
                "18": {
                    "verse_nr": "18",
                    "verse": "Ut nak quitijoc cui\u02c8chic, quixtz\u02c8a\u0331ma nak tixq\u02c8ue li hab. Ut quixq\u02c8ue li hab ut li acui\u0331mk qui\u2011el cui\u02c8chic sa\u02c8 ruchich\u02c8och\u02c8."
                },
                "19": {
                    "verse_nr": "19",
                    "verse": "Ex inherma\u0331n, ma\u0331re cuan junak sa\u02c8 e\u0331ya\u0331nk tixcanab xpa\u0331banquil lix ya\u0331lal, ut ma\u0331re junak chic aj pa\u0331banel ta\u0331suk\u02c8isi\u0331nk cui\u02c8chic re sa\u02c8 lix pa\u0331ba\u0331l."
                },
                "20": {
                    "verse_nr": "20",
                    "verse": "Chenauhak la\u0331ex nak li ani tixsuk\u02c8isi chak junak li ras ri\u0331tz\u02c8in sa\u02c8 xya\u0331lal re nak tixcanab xba\u0331nunquil li ma\u0331c, a\u02c8an tixcol li ras ri\u0331tz\u02c8in chiru li ca\u0331mc. Ut sa\u02c8 xc\u02c8aba\u02c8 li jun a\u02c8an, nabal li ma\u0331c ta\u0331cuyek\u02c8 ta\u0331sachek\u02c8 xban li Dios."
                }
            }
        }
    }
}