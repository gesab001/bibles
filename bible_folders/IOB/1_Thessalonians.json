{
    "version": "IOB",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Dakami da Pablo, Silas, ken Timoteo iti iglesia ti Dios Ama kenni Apo Jesu-Cristo idiay Tesalonica. Adda koma parabur ken kapia kadakayo."
                },
                "2": {
                    "verse_nr": "2",
                    "verse": "Kankanayonkami a mangipaay ti panagyaman iti Dios para kadakayo amin, kas dakdakamatendakayo kadagiti karkararagmi."
                },
                "3": {
                    "verse_nr": "3",
                    "verse": "Malagipmi nga awan sardengna iti trabahoyo ti pammati iti imatang ti Dios ken Amatayo, aramid iti ayat, ken anus iti kinatalged para iti masakbayan nga adda kenni Apotayo a Jesu-Cristo."
                },
                "4": {
                    "verse_nr": "4",
                    "verse": "Kakabsat nga inayat ti Dios, ammomi ti pannakaayabyo,"
                },
                "5": {
                    "verse_nr": "5",
                    "verse": "no kasano nga immay ti naimbag a damagmi kadakayo saan laeng nga iti sao, ngem uray met iti pannakabalin, iti Espiritu Santo, ken iti kasta unay a namnama. Iti kasta met laeng a wagas, ammoyo pay no ania a kita ti lallaki idi addakami kadakayo para iti pagsayaatanyo."
                },
                "6": {
                    "verse_nr": "6",
                    "verse": "Nagbalinkayo a mannulad kadakami ken iti Apo, kas inawatyo ti sao iti adu unay a panagrigrigat nga addaan iti rag-o manipud iti Espiritu Santo,"
                },
                "7": {
                    "verse_nr": "7",
                    "verse": "Kas nagbanaganna, nagbalinkayo a pagulidanan kadagiti amin a mamati idiay Macedonia ken Acaya."
                },
                "8": {
                    "verse_nr": "8",
                    "verse": "Ta manipud kadakayo rimmuar iti sao ti Apo, ken saan laeng nga iti Macedonia ken Acaya. Ngem ketdi, rimmuar ti pammatiyo iti Dios iti tunggal lugar. Kas nagbanaganna, saanmin a masapul ti agsao iti uray aniaman a banag."
                },
                "9": {
                    "verse_nr": "9",
                    "verse": "Ta isuda mismo ti nangipadamag no ania a kita iti panangawatyo kadakami. Imbagada no kasano a nagsublikayo iti Dios manipud kadagiti didiosen tapno pagserbian ti sibibiag ken pudno a Dios."
                },
                "10": {
                    "verse_nr": "10",
                    "verse": "Impadamagda nga ur-urayenyo ti Anakna manipud langit, a pinagungarna manipud iti patay. Daytoy ni Jesus, nga isu ti mangwayawaya kadatayo manipud iti pungtot nga umay."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ta ammoyo, kakabsat, a saan a nasayang ti iyuumaymi kadakayo."
                },
                "2": {
                    "verse_nr": "2",
                    "verse": "Ammoyo a nagsagabakami iti napalabas ken nakababain ti pannakatratomi idiay Filipos, kas ammoyo. Natured kami gapu iti Diostayo a mangisao kadakayo iti ebanghelio ti Dios uray no adu ti lapped."
                },
                "3": {
                    "verse_nr": "3",
                    "verse": "Ta iti pammagbagami ket saan a naggapu iti biddut, wenno naggapu iti kinarugit, wenno naggapu iti panangallilaw."
                },
                "4": {
                    "verse_nr": "4",
                    "verse": "Ngem ketdi, kas pinalubosannakami ti Dios a pangitalkan iti ebanghelio, isu nga agsaokami. Agsaokami, a saan nga ay-aywen ti tao, ngem tapno ay-aywen ti Dios. Isuna ti mangsuksukimat kadagiti pusomi."
                },
                "5": {
                    "verse_nr": "5",
                    "verse": "Ta saankami a nangaramat iti sasao a nalabes a pammadayaw iti kaanoman, a kas ammoyo, wenno kas pambar nga agagum, ti Dios ti saksimi."
                },
                "6": {
                    "verse_nr": "6",
                    "verse": "Wenno nagbirokkami ti pammadayaw manipud kadagiti tattao, manipud kadakayo wenno kadagiti dadduma. Mabalinkami nga umawat ti karbengan a kas apostol ni Cristo."
                },
                "7": {
                    "verse_nr": "7",
                    "verse": "Ngem ketdi, naannadkami kadakayo a kas iti maysa nga ina a mangliwliwa iti bukodna nga anak."
                },
                "8": {
                    "verse_nr": "8",
                    "verse": "Iti kastoy a wagas ket adda ayatmi kadakayo. Naragsakankami a mangibingay kadakayo saan laeng ti ebanghelio ti Dios ngem uray daytoy bukodmi a biag, gapu ta nagbalinkayo a napateg unay kadakami."
                },
                "9": {
                    "verse_nr": "9",
                    "verse": "Ta malagipyo, kakabsat, ti trabaho ken bannogmi. Nagtrabahokami iti aldaw ken rabii tapno saankami nga agbalin a padagsen iti siasinoman kadakayo. Bayat dayta a tiempo, inwaragawagmi ti ebanghelio ti Dios kadakayo."
                },
                "10": {
                    "verse_nr": "10",
                    "verse": "Dakayo dagiti saksi, ken kasta met ti Dios, no kasano kasanto, kalinteg, ken awan pakapilawan ti tignaymi kadakayo a namati."
                },
                "11": {
                    "verse_nr": "11",
                    "verse": "Iti kasta met laeng a wagas, ammoyo no kasano nga iti tunggal maysa kadakayo, a kas ama kadagiti bukodna nga annak, binagaan ken pinabilegdakayo. Pinaneknekanmi"
                },
                "12": {
                    "verse_nr": "12",
                    "verse": "a masapul a magnakayo iti banag a maikari iti Dios, a mangaw-awag kadakayo iti bukodna a pagarian ken dayag."
                },
                "13": {
                    "verse_nr": "13",
                    "verse": "Ta gapu iti daytoy, kankanayonmi met a pagyamanan ti Dios. Ta idi naawatyo manipud kadakami ti mensahe ti Dios a nangngegyo, inawatyo daytoy a saan a kas ti sao ti tao. Ngem ketdi, inawatyo daytoy kas iti kinapudnona, ti sao ti Dios. Daytoy a sao ti agtrabtrabaho met kadakayo a namati."
                },
                "14": {
                    "verse_nr": "14",
                    "verse": "Ta dakayo, kakabsat, nagbalin a mannulad kadagiti iglesia ti Dios nga adda idiay Judea kenni Cristo Jesus. Ta sinagabayo met iti isu met laeng banbanag manipud kadagiti bukodyo a kalugaran, a kas inaramidda kadagiti Judio."
                },
                "15": {
                    "verse_nr": "15",
                    "verse": "Isu dagiti Judio a nangpapatay kenni Apo Jesus ken dagiti profeta. Isu dagiti Judio a nangpapanaw kadatayo. Saanda a paragsaken ti Dios. Ngem ketdi, busorenda iti amin a tattao."
                },
                "16": {
                    "verse_nr": "16",
                    "verse": "Pinaritandakami nga agsao kadagiti Hentil tapno maisalakanda. Ti pagbanaganna dayta ket kankanayonda a naynayonan dagiti basbasolda. Umayto ti pungtot kadakuada iti kamaudiananna."
                },
                "17": {
                    "verse_nr": "17",
                    "verse": "Naisinakami kadakayo kakabsat iti ababa a tiempo, iti presensia, saan nga iti puso. Inaramidmi ti amin a kabaelanmi nga addaan ti nakaro a tarigagay a makita ti rupayo."
                },
                "18": {
                    "verse_nr": "18",
                    "verse": "Ta tinarigagayanmi ti umay kadakayo, Siak, ni Pablo maminsan manen, ngem nilappedannakami ni Satanas."
                },
                "19": {
                    "verse_nr": "19",
                    "verse": "Ta ania ti namnamami iti masakbayan, wenno rag-o, wenno korona iti pannakaidayaw iti sangoanan ni Apo Jesus iti iyaayna?"
                },
                "20": {
                    "verse_nr": "20",
                    "verse": "Ta dakayo ti dayag ken ragsakmi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Idi saanmin ngarud a kabaelan a baklayen daytoy, napanunotmi a nasaysayaat iti mabati idiay Atenas."
                },
                "2": {
                    "verse_nr": "2",
                    "verse": "Imbaonmi ni Timoteo, a kabsattayo ken adipen ti Dios iti ebanghelio ni Cristo, tapno papigsaen ken liwliwaennakayo maipanggep iti pammatiyo."
                },
                "3": {
                    "verse_nr": "3",
                    "verse": "Inaramidmi daytoy tapno awan iti siasinoman a mariribukan kadakayo babaen kadagitoy a panagsagaba. Ta ammoyo mismo a nadutokankami gapu iti daytoy."
                },
                "4": {
                    "verse_nr": "4",
                    "verse": "Kinapudnona, idi addakami kadakayo, impakpakaunami nga imbaga kadakayo a dandanikamin nga agsagaba iti pannakaparigat, ket napasamak dayta, kas ammoyo."
                },
                "5": {
                    "verse_nr": "5",
                    "verse": "Ta maigapu iti daytoy, idi saankon a kabaelan a takderan daytoy, nangibaonak tapno maamoak koma ti maipanggep iti pammatiyo. Ta amangan ketdi a sinulisognakayo iti manulsulisog, ken agbalin nga awan serbina ti trabahomi."
                },
                "6": {
                    "verse_nr": "6",
                    "verse": "Ngem immay ni Timoteo kadakami manipud kadakayo ket inyegna kadakami ti naimbag a damag iti pammati ken ayatyo. Imbagana kadakami a kankanayon nga adda iti nasayaat a pakalaglagipanyo kadakami, ken mailiwkayo a makakita kadakami a kas iti iliwmi met a makakita kadakayo."
                },
                "7": {
                    "verse_nr": "7",
                    "verse": "Gapu iti daytoy, kakabsat, naliwliwakami babaen kadakayo gapu iti pammatiyo, kadagiti amin a leddaang ken rigrigatmi."
                },
                "8": {
                    "verse_nr": "8",
                    "verse": "Ta agbiagkami ita, no agtakderkayo a natibker iti Apo."
                },
                "9": {
                    "verse_nr": "9",
                    "verse": "Ta ania a panagyaman iti mabalin nga itedmi iti Dios para kadakayo, kadagiti amin a rag-o nga adda kadakami iti sangoanan iti Dios gapu kadakayo?"
                },
                "10": {
                    "verse_nr": "10",
                    "verse": "Rabii ken aldaw nga agkarkararagkami a sipapasnek tapno makitami koma dagiti rupayo ken maitedmi ti agkurkurang kadagiti pammatiyo."
                },
                "11": {
                    "verse_nr": "11",
                    "verse": "Sapay koma nga iti Diostayo ken iti mismo nga Ama, kenni Apotayo a ni Jesus ket iturongna iti dalanmi kadakayo."
                },
                "12": {
                    "verse_nr": "12",
                    "verse": "Sapay koma ta aramiden iti Apo a dumakkel ken aglaplapusanan ti ayat iti maysa ken maysa ken kadagiti amin a tattao, a kas aramidenmi met kadakayo."
                },
                "13": {
                    "verse_nr": "13",
                    "verse": "Sapay koma ta aramidenna daytoy tapno mapapigsa dagiti pusoyo nga awan iti pakapilawanna iti kinasanto iti sangoanan ti Dios ken Ama, iti iyuumay ni Apotayo a ni Jesus a kaduana dagiti amin a sasantona."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kamaudiananna, kakabsat, papigsaen ken guyugoyenkayo iti Apo Jesus. Kas panangawatyo kadagiti bilbilin a naggapu kadakami, maipanggep no kasano ti rumbeng a pannagnayo ken mangparagsak iti Dios, uray iti daytoy a pannagna, tapno saysayaatenyo pay."
                },
                "2": {
                    "verse_nr": "2",
                    "verse": "Ta ammoyo dagiti bilbilin nga intedmi kadakayo babaen kenni Apo Jesus."
                },
                "3": {
                    "verse_nr": "3",
                    "verse": "Ta daytoy ti pagayatan ti Dios: ti kinasantoyo\u2014a liklikanyo ti kinaderrep,"
                },
                "4": {
                    "verse_nr": "4",
                    "verse": "nga ammo ti tunggal maysa kadakayo no kasano ti panangtagikuana iti bukodna nga asawa a babai iti kinasanto ken kinadayaw."
                },
                "5": {
                    "verse_nr": "5",
                    "verse": "Saanka a mangasawa ti babai iti nainlasagan a tarigagay (a kas kadagiti Hentil a saanda nga am-ammo ti Dios)."
                },
                "6": {
                    "verse_nr": "6",
                    "verse": "Awan koma ti tao nga aglabsing ken agaramid ti biddut iti kabsatna iti daytoy a banag. Ta manangibales ti Apo kadagitoy a banbanag, a kas binallaagandakayo ken pinaneknekanmi."
                },
                "7": {
                    "verse_nr": "7",
                    "verse": "Ta saannatayo nga inayaban iti Dios iti kinarugit, ngem iti kinasanto."
                },
                "8": {
                    "verse_nr": "8",
                    "verse": "Ngarud, ti mangilaksid iti daytoy ket saan a tao ti laklaksidenna, no di ket ti Dios, a mangted iti Espiritu Santo kadakayo."
                },
                "9": {
                    "verse_nr": "9",
                    "verse": "No maipapan iti nainkabsatan nga ayat, saanyon a masapul ti siasinoman nga agsuratkadakayo, ta naisuronakayo mismo ti Dios nga ayatenyo ti tunggal maysa."
                },
                "10": {
                    "verse_nr": "10",
                    "verse": "Pudno, nga ar-aramidenyo amin dagitoy para kadagiti kakabsat nga adda iti entero a Macedonia. Ngem ballakadandakayo, kakabsat, nga ad-adda pay koma nga ar-aramidenyo daytoy."
                },
                "11": {
                    "verse_nr": "11",
                    "verse": "Ibalakadmi pay kadakayo a tarigagayanyo ti agbiag a sitatalna, panunotenyo ti bukodyo a trabaho, ken agtrabahokayo babaen dagiti im-imayo, a kas ti imbilinmi kadakayo."
                },
                "12": {
                    "verse_nr": "12",
                    "verse": "Aramidenyo daytoy tapno magnakayo a nasayaat kas panangraemyo kadagiti adda iti ruar ti pammati ken tapno saankayonton nga agkasapulan."
                },
                "13": {
                    "verse_nr": "13",
                    "verse": "Saanmi a kayat a sabali ti panangawatyo, kakabsat, ti maipanggep kadagiti nakaturog, tapno saankayo nga agladingit a kas kadagiti kaaduan nga awan ti namnamada iti masakbayan."
                },
                "14": {
                    "verse_nr": "14",
                    "verse": "Ta no mamatitayo a natay ken nagungar ni Jesus, iti kasta, iyegto iti Dios ni Jesus a kaduana dagiti nakaturog kenkuana."
                },
                "15": {
                    "verse_nr": "15",
                    "verse": "Ta iti daytoy, ibagami kadakayo babaen iti sao ti Apo, a datayo a nabbiag, a nabati iti iyuumay ti Apo, pudno a saantayonto nga unaan dagiti nakaturogen."
                },
                "16": {
                    "verse_nr": "16",
                    "verse": "Ta bumabanto mismo ti Apo manipud langit. Umayto isuna a kaduana ti panagpukkaw, ti timek ti arkanghel, ken ti trumpeta ti Dios, ket umunanto nga agpangato dagiti natay kenni Cristo."
                },
                "17": {
                    "verse_nr": "17",
                    "verse": "Ket datayo a sibibiag, a nabati, ket maitipontayonto kadakuada ti ulep tapno sabtentayo ti Apo idiay tangatang. Iti kastoy a wagas, kankanayontayonton a kadua ti Apo."
                },
                "18": {
                    "verse_nr": "18",
                    "verse": "Ngarud, liwliwaenyo ti tunggal maysa babaen kadagitoy a sasao."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ita, maipanggep kadagiti tiempo ken panawen, kakabsat, saanen a masapul iti aniaman a banag a maisurat kadakayo."
                },
                "2": {
                    "verse_nr": "2",
                    "verse": "Ta ammoyon a naan-anay nga umay iti aldaw ti Apo a kasla agtatakaw iti rabii."
                },
                "3": {
                    "verse_nr": "3",
                    "verse": "No ibagada a, \u201cKapia ken kinatalged,\u201d ket kellaat a pannakadadael ti umayto kadakuada. Daytoy ket kaslanto iti sakit ti panagpasikal ti masikog. Awanto ti pamuspusan a makalibasda."
                },
                "4": {
                    "verse_nr": "4",
                    "verse": "Ngem dakayo, kakabsat, awankayo iti kinasipnget tapno maunaannakayo iti dayta nga aldaw a kas iti agtatakaw."
                },
                "5": {
                    "verse_nr": "5",
                    "verse": "Ta annaknayo amin ti lawag ken annak ti aldaw. Saantayo nga annak ti rabii wenno ti kinasipnget."
                },
                "6": {
                    "verse_nr": "6",
                    "verse": "No kasta ngarud, saantayo koma a matmaturog a kas iti ar-aramiden dagiti dadduma. Ngem ketdi, agpalpaliiwtayo latta ken agteppel."
                },
                "7": {
                    "verse_nr": "7",
                    "verse": "Ta dagiti matmaturog ken dagiti agbartek ket aramidenda daytoy iti rabii."
                },
                "8": {
                    "verse_nr": "8",
                    "verse": "Ngem gapu ta annaknatayo iti aldaw, agteppeltayo. Ikabiltayo ti kalasag ti barukong iti pammati ken ayat, ken iti helmet, isu iti nakaisiguradoan iti pannakaisalakan."
                },
                "9": {
                    "verse_nr": "9",
                    "verse": "Ta saan nga intuding ti Dios a pungtot ti pagtungpalantayo, ngem tapno magun-odtayo ti pannakaisalakan babaen kenni Apotayo a Jesu-Cristo."
                },
                "10": {
                    "verse_nr": "10",
                    "verse": "Natay isuna para kadatayo tapno uray no nakariingtayo wenno matmaturog, makipagbiagtayo kenkuana."
                },
                "11": {
                    "verse_nr": "11",
                    "verse": "Liwliwaen ken papigsaenyo ngarud iti tunggal maysa, a kas iti ar-aramidenyon."
                },
                "12": {
                    "verse_nr": "12",
                    "verse": "Dawatenmi kadakayo, kakabsat, a bigbigenyo dagiti agtrabtrabaho kadakayo ken mangibagnos kadakayo iti Apo ken mangbalbalakad kadakayo."
                },
                "13": {
                    "verse_nr": "13",
                    "verse": "Dawatenmi pay kadakayo nga utobenyo ida a raemen iti kasta unay a panagayat gapu iti trabahoda. Makikapiakayo kadagiti kakaduayo."
                },
                "14": {
                    "verse_nr": "14",
                    "verse": "Ballakadandakayo, kakabsat: ballaaganyo dagiti awan urnosna, papigsaenyo dagiti naupay, tulonganyo dagiti nakapsut, anusanyo iti amin."
                },
                "15": {
                    "verse_nr": "15",
                    "verse": "Kitaenyo ta awan koma iti agibales ti dakes iti dakes iti siasinoman. Ngem ketdi, ikarigatanyo nga aramiden iti nasayaat para iti tunggal maysa ken para iti amin."
                },
                "16": {
                    "verse_nr": "16",
                    "verse": "Agrao-okayo a kankanayon."
                },
                "17": {
                    "verse_nr": "17",
                    "verse": "Dikay agsardeng nga agkararag."
                },
                "18": {
                    "verse_nr": "18",
                    "verse": "Pagyamananyo ti tunggal banag, Ta daytoy ti pagayatan ti Dios kenni Cristo Jesus para kadakayo."
                },
                "19": {
                    "verse_nr": "19",
                    "verse": "Saanyo a sebseban ti Espiritu."
                },
                "20": {
                    "verse_nr": "20",
                    "verse": "Diyo laisen dagiti padto."
                },
                "21": {
                    "verse_nr": "21",
                    "verse": "Padasenyo dagiti amin a banbanag. Salimetmetanyo ti naimbag."
                },
                "22": {
                    "verse_nr": "22",
                    "verse": "Liklikanyo iti aniaman a kita iti dakes."
                },
                "23": {
                    "verse_nr": "23",
                    "verse": "Sapay koma ta naan-anay a pasantoennakayo ti Dios iti kapia. Sapay koma ta mataginayon ti sibubukel nga espiritu, kararua ken bagi nga awan ti pakapilawan para iti iyuumay ni Apotayo a ni Jesu-Cristo."
                },
                "24": {
                    "verse_nr": "24",
                    "verse": "Napudno isuna a nangayab kadakayo, ti met laeng mangaramid iti dayta."
                },
                "25": {
                    "verse_nr": "25",
                    "verse": "Kakabsat, ikararagandakami met."
                },
                "26": {
                    "verse_nr": "26",
                    "verse": "Kablaawanyo amin dagiti kakabsat babaen iti nasantoan nga agek."
                },
                "27": {
                    "verse_nr": "27",
                    "verse": "Dawatek babaen iti Apo nga ibasayo daytoy a surat kadagiti amin a kakabsat."
                },
                "28": {
                    "verse_nr": "28",
                    "verse": "Sapay koma ta adda kadakayo ti parabur ni Apotayo a Jesu-Cristo."
                }
            }
        }
    }
}