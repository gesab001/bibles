{
    "version": "IOB",
    "book_name": "Micah",
    "book_nr": "33",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Daytoy ti sao ni Yahweh nga immay kenni Mikias a taga-Moreset kadagiti al-aldaw da Jotam, Ahaz ken Hezekias, nga ar-ari ti Juda, ti sao a naimatanganna maipapan iti Samaria ken Jerusalem."
                },
                "2": {
                    "verse_nr": "2",
                    "verse": "Dumngegkayo, dakayo amin a tattao. Dumngegka, O daga, ken ti isu-amin nga adda kenka. Agsaksi koma ti Apo a ni Yahweh a maibusor kenka, ti Apo manipud iti nasantoan a templona."
                },
                "3": {
                    "verse_nr": "3",
                    "verse": "Kitaenyo, rummuar ni Yahweh iti ayanna; bumaba isuna ket rumekenna dagiti pagdaydayawan dagiti pagano iti rabaw ti daga."
                },
                "4": {
                    "verse_nr": "4",
                    "verse": "Malunag dagiti bantay iti babaenna; marunaw dagiti turod a kasla allid iti sangoanan ti apuy, kasla danum a naibuyat iti derraas."
                },
                "5": {
                    "verse_nr": "5",
                    "verse": "Gapu amin dagitoy iti panagsukir ni Jacob, ken gapu kadagiti basol ti balay ti Israel. Ania ti makagapu iti panagsukir ni Jacob? Saan kadi a ti Samaria? Ania ti makagapu nga adda dagiti lugar a pagdaydayawan idiay Juda? Saan kadi a ti Jerusalem?"
                },
                "6": {
                    "verse_nr": "6",
                    "verse": "\u201cPagbalinekto ti Samaria a gabsuon dagiti nadadael iti tay-ak, a kas iti lugar a pagmulaan laeng iti ubas. Paitulidkonto dagiti bato ti pasdekna idiay tanap; pagparangekto dagiti pundasionna."
                },
                "7": {
                    "verse_nr": "7",
                    "verse": "Maburakto dagiti amin a kinitikitan a ladawanna, ken mapuoranto dagiti amin a sagsagut kenkuana. Dadaelekto dagiti amin a didiosenna. Agsipud ta inurnongna dagitoy a sagut iti panagbalangkantisna, ket maisublidanto a kas tangdan ti maysa a balangkantis.\u201d"
                },
                "8": {
                    "verse_nr": "8",
                    "verse": "Daytoyto ti makagapu iti panagdung-aw ken panagladingitko; magnaak a sakasaka ken lamolamo. Agtaguobak a kas iti atap nga aso ken agdung-awak a kas iti kullaaw."
                },
                "9": {
                    "verse_nr": "9",
                    "verse": "Ngamin, saanen a maagasan dagiti sugatna, ta nakagtengdan idiay Juda. Nakadanondan iti ruangan dagiti tattaok, iti Jerusalem."
                },
                "10": {
                    "verse_nr": "10",
                    "verse": "Saanyo nga ibagbaga idiay Gat ti maipapan iti daytoy; saankayo nga agsangit. Agtulidtulidak iti katapukan idiay Bet-Afra."
                },
                "11": {
                    "verse_nr": "11",
                    "verse": "Lumabaskayo, agnanaed iti Sapir, a silalamolamo ken nakababain. Saan a rummuar dagiti agnanaed iti Zaanan. Agdungdung-aw ti Bet-Ezel ta awanen ti salaknibda."
                },
                "12": {
                    "verse_nr": "12",
                    "verse": "Ta agur-uray a sigagagar dagiti agnanaed iti Marot iti naimbag a damag, gapu ta indissuoren ni Yahweh ti didigra kadagiti ruangan ti Jerusalem."
                },
                "13": {
                    "verse_nr": "13",
                    "verse": "Dakayo nga agnanaed iti Lakis, ipakoyo dagiti karuahe iti bunggoy dagiti kabalioyo. O Lakis, sika ti nangruggian iti basol ti anak a babai ti Sion, ta nasarakan kenka dagiti panagsalungasing ti Israel."
                },
                "14": {
                    "verse_nr": "14",
                    "verse": "Isu a mangtedkanto iti sagut a pammakada iti Moreset-Gat; upayento ti ili ti Akzib dagiti ari ti Israel."
                },
                "15": {
                    "verse_nr": "15",
                    "verse": "Dakayo nga agnanaed iti Maresa, iyegkonto kadakayo ti mangtagikua kadakayo. Mapanto aglemmeng dagiti mangidadaulo ti Israel iti kueba ti Adullam."
                },
                "16": {
                    "verse_nr": "16",
                    "verse": "Juda, kuskosam ta ulom ken pukisam ta buokmo para kadagiti annakmo a pakaay-ayoam. Agpakalboka a kas iti agila, ta maipanawto a kas balud dagiti annakmo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Asi pay dagiti agpanggep iti kinadakes, dagiti adda iti pagiddaanda nga agpangpanggep nga agaramid iti dakes. Aramidenda dagitoy iti agsapa gapu ta addaanda iti pannakabael."
                },
                "2": {
                    "verse_nr": "2",
                    "verse": "Tarigagayanda dagiti talon ket agawenda dagitoy; tarigagayanda dagiti balay ket alaenda dagitoy. Irurumenda ti tao ken ti balayna, ti tao ken ti tawidna."
                },
                "3": {
                    "verse_nr": "3",
                    "verse": "Ngarud, kastoy ti kuna ni Yahweh: \u201cKitaem, mangiyegak iti didigra iti daytoy a puli, ket saankayonto a makalisi. Saankayonton a magna a sipapalangguad, ta dakesto dayta a tiempo."
                },
                "4": {
                    "verse_nr": "4",
                    "verse": "Iti dayta nga aldaw, agkantanto dagiti kabusoryo iti maipapan kadakayo, ket agdung-awkayonto nga addaan panagasug. Kantaendanto, 'Dakami nga Israelita, nadadaelkamin a naminpinsan; binaliwanen ni Yahweh ti territoryo dagiti tattaok. Alaenna kadi met daytoy kaniak? Imbunongna dagiti talonmi kadagiti mangliliput!\u201d'"
                },
                "5": {
                    "verse_nr": "5",
                    "verse": "Ngarud, dakayo a nababaknang, awanto ti kaputotanyo nga umawat iti daga a kas bingayna iti pannakaibunong ti daga iti gimong ni Yahweh."
                },
                "6": {
                    "verse_nr": "6",
                    "verse": "\u201cSaanka nga agipadto,\u201d kunada. \u201cMasapul a saanda nga ipadtoda dagitoy a banbanag; saan nga umay ti pannakaibabain.\u201d"
                },
                "7": {
                    "verse_nr": "7",
                    "verse": "Rumbeng kadi a kastoy ti kunayo, O balay ni Jacob, \u201cMakaunget kadi ti espiritu ni Yahweh? Pudno kadi a dagitoy ti aramidna?\u201d Saan kadi a nasayaat dagiti sasaok iti siasinoman nga agar-aramid iti nalinteg?"
                },
                "8": {
                    "verse_nr": "8",
                    "verse": "Iti nabiit pay, bimmusor dagiti tattaok a kasla maysa a kabusor. Ussobenyo ti kagay, ti kawes dagiti aglabas a mangpanpanunot a natalgeddan, a kas dagiti soldado a naggapu iti gubat nga iti pagarupda ket natalgeddan."
                },
                "9": {
                    "verse_nr": "9",
                    "verse": "Pinapanawyo dagiti babbai a tattaok kadagiti napintas a balayda; innalayo ti bendisionko kadagiti annakda iti agnanayon."
                },
                "10": {
                    "verse_nr": "10",
                    "verse": "Tumakderkayo ket pumanawkayo, ta saan a daytoy ti lugar a mabalinyo a pagyanan, gapu iti kinarugitna; naan-anay a nadadael daytoy."
                },
                "11": {
                    "verse_nr": "11",
                    "verse": "No adda umay kadakayo nga addaan iti espiritu iti kinamanaginkukuna ken kinaulbod ket kunana, \u201cAgipadtoak kadakayo maipapan iti arak ken naingel a mainum,\u201d ket isuna ti kayatyo nga agbalin a profetayo."
                },
                "12": {
                    "verse_nr": "12",
                    "verse": "Siguradoek nga ummongenkayonto amin, O Jacob. Siguradoek nga ummongekto dagiti nabatbati iti Israel. Pagtitiponekto ida a kasla karnero iti koral, a kas iti arban iti tengnga ti pagarabanda. Addanto ti napigsa nga ariwawa gapu iti adu a tattao."
                },
                "13": {
                    "verse_nr": "13",
                    "verse": "Addanto ti mangilukat iti dalanda nga isu iti umuna kadakuada. Luktanda ti ruangan ket rimmuarda; lumabasto ti arida iti sangoananda. Ni Yahweh ti mangidaulonto kadakuada."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kinunak, \u201cIta, dumngegkayo, dakayo a mangidadaulo iti Jacob ken agturturay iti balay ni Israel: Saan kadi a rumbeng a maawatanyo ti hustisia?"
                },
                "2": {
                    "verse_nr": "2",
                    "verse": "Dakayo a manggurgura iti naimbag ken mangay-ayat iti dakes, dakayo a manglaplaplap iti kudilda, iti lasagda manipud kadagiti tulangda-"
                },
                "3": {
                    "verse_nr": "3",
                    "verse": "dakayo met a mangkakaan iti lasag dagiti tattaok, ken manglaplapgis iti kudilda, mangtuktukkol kadagiti tulangda ken mangtadtadtad kadakuada, a kasla karne nga iluto iti banga, a kasla karne iti kaldero."
                },
                "4": {
                    "verse_nr": "4",
                    "verse": "Ket dakayo a mangiturturay, umawagkayonto kenni Yahweh, ngem saanakayonto a sungbatan. Iti dayta a tiempo, saannakayonto a denggen, gapu ta naka-aramidkayo iti dakes.\u201d"
                },
                "5": {
                    "verse_nr": "5",
                    "verse": "Kastoy ti kuna ni Yahweh maipapan kadagiti profeta a mangiyaw-awan kadagiti tattaok: \u201cIpablaakda kadagiti mangpakpakan kadakuada, \u2018Addanto iti kinarang-ay.' Ngem para kadagiti awan ti maipakanna kadakuada, mangirugida iti gubat a maibusor kenkuana."
                },
                "6": {
                    "verse_nr": "6",
                    "verse": "Ngarud, agbalinto daytoy a rabii kadakayo ket awanton ti masirmatayo; sumipngetto daytoy tapno awanto ti maipadtoyo. Lumnekton ti init kadagiti profeta, ket sumipngetto ti aldaw kadakuada."
                },
                "7": {
                    "verse_nr": "7",
                    "verse": "Maibabainto dagiti mammadles, ken mariribukanto dagiti mammadto. Apputendanto amin dagiti bibigda, ta saankonto ida a sungbatan.\u201d"
                },
                "8": {
                    "verse_nr": "8",
                    "verse": "Ngem no maipapan kaniak, napnoanak iti pannakabalin babaen iti Espiritu ni Yahweh, ken napnoanak iti hustisia ken bileg, a mangibutaktak iti panagsalungasing ni Jacob ken iti basol ni Israel."
                },
                "9": {
                    "verse_nr": "9",
                    "verse": "Ita, denggenyo daytoy, dakayo a mangidadaulo iti balay ni Jacob, ken agturturay iti balay ni Israel, dakayo a mangurgura iti hustisia, ken mangkilkillo iti amin a nalinteg."
                },
                "10": {
                    "verse_nr": "10",
                    "verse": "Ipatakderyo ti Sion babaen iti panagpasayasay iti dara ken ti Jerusalem babaen iti kinadakes."
                },
                "11": {
                    "verse_nr": "11",
                    "verse": "Mangukom dagiti mangidadauloyo gapu iti pasuksok, mangisuro dagiti padiyo gapu iti gunggona, ken agipadto dagiti profetayo gapu iti kuarta. Ngem agsadagkayo latta kenni Yahweh ket kunayo, \u201cSaan kadi nga adda kadatayo ni Yahweh? Awanto ti dakes nga umay kadatayo.\u201d"
                },
                "12": {
                    "verse_nr": "12",
                    "verse": "Ngarud, gapu kadakayo, maaradonto ti Sion a kas iti maysa a talon, agbalinto ti Jerusalem a gabsuon iti nagrebbaan, ken agbalinto ti turod iti templo a kasla kabakiran a turod."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ngem iti maudi nga al aldaw, mapasamakto a ti bantay ti balay ni Yahweh ket maipasdekto iti rabaw dagiti kabambantayan. Maitan-okto daytoy iti ngatoen dagiti turod, ket agdarisonto dagiti tattao ditoy."
                },
                "2": {
                    "verse_nr": "2",
                    "verse": "Adu a nasion ti mapan ket kunaenda, \u201cUmaykayo, sumang-attayo idiay bantay ni Yahweh, iti balay ti Dios ni Jacob. Isurona kadatayo dagiti dalanna, ket magnatayo kadagiti dananna. Manipud Sion ket rummuar ti linteg, ken aggapu ti Jerusalem ti sao ni Yahweh."
                },
                "3": {
                    "verse_nr": "3",
                    "verse": "Mangukomto isuna kadagiti adu a tattao ken mangikeddeng ti maipanggep kadagiti adu a nasion iti adayo. Pitpitendanto dagiti kampilanda tapno agbalin nga arado, ken tapno agbalin met a kumpay dagiti gayangda. Saanton nga ilayat ti nasion ti kampilanna a maibusor iti nasion, wenno adalen no kasano ti makigubat."
                },
                "4": {
                    "verse_nr": "4",
                    "verse": "Ngem ketdi, agtugawto ti tunggal maysa a tao iti sirok ti kaubasanna, ken iti sirok ti kayona nga igos. Awanto ti mangpabuteng kadakuada, ta ti ngiwat ni Yahweh a Mannakabalin amin iti nagsao."
                },
                "5": {
                    "verse_nr": "5",
                    "verse": "Ta magna amin a tattao, tunggal maysa, iti nagan iti diosda. Ngem magnatayonto iti nagan ni Yahweh a Diostayo iti agnanayon nga awan patinggana."
                },
                "6": {
                    "verse_nr": "6",
                    "verse": "\u201cIti dayta nga aldaw\u201d, kuna ni Yahweh, \u201cUmmongekto dagiti pilay ket urnongekto dagiti napagtalaw, a pinagsagabak."
                },
                "7": {
                    "verse_nr": "7",
                    "verse": "Ket pagbalinekto dagiti pilay a tidda, ken dagiti naitalaw iti nabileg a nasion, ket Siak ni Yahweh ti agturayto kadakuada idiay bantay Sion, ita ken iti agnanayon."
                },
                "8": {
                    "verse_nr": "8",
                    "verse": "Ket sika a pagwanawanan iti arban, turod ti babai nga anak iti Sion, umayto kenka\u2014 umayto ti sigud a turay, ti pagarian iti anak a babai ti Jerusalem."
                },
                "9": {
                    "verse_nr": "9",
                    "verse": "Ita, apay nga agsangitka iti nakapigpigsa? Awan kadi ti ari, napukaw kadin ti mammagbagam, dagita nga ut-ot a mangtengtengngel kenka a kasla iti babai nga agpasikal?"
                },
                "10": {
                    "verse_nr": "10",
                    "verse": "Agtuok ket agpasngayka, anak a babai ti Sion, a kas iti babai nga agpasikal. Ta manipud ita ket rummuarka iti siudad, agnaedka iti langalang, ken mapanka idiay Babilonia. Maispalkanto sadiay. Isalakanakanto sadiay ni Yahweh manipud kadagiti ima ti kabusormo."
                },
                "11": {
                    "verse_nr": "11",
                    "verse": "Adu a nasion ti naguornong ita a maibusor kenka; ket kunada, 'Matulawan koma isuna; makitatayo koma ti pannakadadael ti Sion.'\u201d"
                },
                "12": {
                    "verse_nr": "12",
                    "verse": "Kuna dagiti profeta, Saanda nga ammo dagiti pampanunoten ni Yahweh, ken saanda a maawatan dagiti panggepna, ta inurnongna ida a kasla rineppet iti pagir-irikan."
                },
                "13": {
                    "verse_nr": "13",
                    "verse": "Kuna ni Yahweh, \u201cBumangonka ket agirikka, O anak a babai ti Sion, ta aramidekto a landok ti saram, ken aramidekto a gambang ti kukom. Adunto ti maparmekmo a tattao. Siak ni Yahweh ket subliekto dagiti binallikogda a kinabaknang, dagiti sanikuada, subliekto, Siak ti Apo ti sangalubongan.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ita, agsaganakayo a makigubat, dakayo a tattao ti Jerusalem. Adda pader a naipalawlaw iti siudadyo, ngem pang-urendanto ti sarukod ti pingping ti mangidadaulo ti Israel."
                },
                "2": {
                    "verse_nr": "2",
                    "verse": "Ngem sika, Betlehem Efrata, uray no sika ti kababassitan kadagiti puli ti Juda, maysanto kadakayo ti umay kaniak a mangituray iti Israel, a nagtaud ti kaputonanna ket idi ugma manipud iti agnanayon nga awan patinggana."
                },
                "3": {
                    "verse_nr": "3",
                    "verse": "Ngarud, iyawatto isuda ti Dios, agingga iti tiempo nga agpasngay ti agpaspasikal, ket agsubli dagiti dadduma a kakabsatna kadagiti tattao ti Israel."
                },
                "4": {
                    "verse_nr": "4",
                    "verse": "Agtakderto isuna ken ipastorna iti arbanna iti bileg ni Yahweh, iti natan-ok a nagan ni Yahweh a Diosna. Agtalinaeddanto, ta agbalinto isuna a natan-ok agingga iti pungto ti daga."
                },
                "5": {
                    "verse_nr": "5",
                    "verse": "Isunanto ti kappiatayo. Inton umay dagiti Assiriano iti dagatayo, inton lumasatda kadagiti sarikedkedtayo, isabattayo kadakuada dagiti pito nga agpaspastor ken walo a mangidada-ulo kadagiti lallaki."
                },
                "6": {
                    "verse_nr": "6",
                    "verse": "Agturayto dagitoy a lallaki ti daga iti Asiria babaen iti kampilan, ken ti daga ni Nimrod babaen iti kampilan kadagiti imada. Isalakannatayonto manipud kadagiti Asirriano, inton umayda iti dagatayo, inton agmartsada nga umuneg kadagiti beddengtayo."
                },
                "7": {
                    "verse_nr": "7",
                    "verse": "Maitiponto dagiti tidda ni Jacob kadagiti adu a bunggoy ti tattao, a kasla linnaaw nga aggapu ken Yahweh, a kasla arbis iti karuutan, a saanda nga aguray ti tao, saan a kadagiti tattao."
                },
                "8": {
                    "verse_nr": "8",
                    "verse": "Maitiponto kadagiti nasion dagiti tidda ni Jacob, maitipondanto kadagiti adu a tattao, a kas iti leon a naitipon kadagiti ayup iti kabakiran, a kasla iti ubing a leon a naitipon kadagiti arban ti karnero. Ket inton maitiponda kadakuada, badde-baddeknanto ida ken rangrangkayennanto ida, ket awanto ti siasinoman a mangispal kadakuada."
                },
                "9": {
                    "verse_nr": "9",
                    "verse": "Maitag-ayto ti imam a mangsuppiat kadagiti kabusormo, ket daytanto ti mangdadael kadakuada."
                },
                "10": {
                    "verse_nr": "10",
                    "verse": "\u201cKet mapasamakto iti dayta nga aldaw,\u201d kuna ni Yahweh, \u201ca parmekekto dagiti kabaliom ken rakrakekto dagiti karwahem."
                },
                "11": {
                    "verse_nr": "11",
                    "verse": "Parmekekto dagiti siudad iti dagam ken rebbaekto dagiti amin a sarikedkedmo."
                },
                "12": {
                    "verse_nr": "12",
                    "verse": "Dadaelekto ti panangkulkulam iti imam, ket awanton a pulos iti aniaman a mammadles."
                },
                "13": {
                    "verse_nr": "13",
                    "verse": "Dadaelekto dagiti kinitikitan a ladawam ken dagiti adigim a bato. Saanmonton a dayawen dagiti aramid dagiti imam."
                },
                "14": {
                    "verse_nr": "14",
                    "verse": "Parutekto dagiti imahe ni Asera iti tengngayo, ken dadaelekto dagiti siudadyo."
                },
                "15": {
                    "verse_nr": "15",
                    "verse": "Iti nakaro nga unget ken pungtotko, balsekto dagiti nasion a saan a dimngeg.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ita, denggem no ania ti kuna ni Yahweh. Kinuna ni Mikias kenkuana, \u201cBumangonka ket idatagmo ti kasom iti kabanbantayan; bay- am a mangngeg dagiti turod ti timekmo."
                },
                "2": {
                    "verse_nr": "2",
                    "verse": "Denggenyo ti darum ni Yahweh, dakayo a kabanbantayan, ken dakayo a naandor a pamuon iti daga. Ta adda darum ni Yahweh kadagiti tattaona, ket ilabanna iti pangukoman a maibusor iti Israel.\u201d"
                },
                "3": {
                    "verse_nr": "3",
                    "verse": "Tattaok, ania ti inaramidko kadakayo? Kasano koma a binannogkayo? Agsaksikayo a maibusor kaniak!"
                },
                "4": {
                    "verse_nr": "4",
                    "verse": "Ta inruarkayo iti daga ti Egipto ket insalakankayo iti balay ti pannakaadipen. Imbaonko kadakayo ni Moises, ni Aaron, kenni Miriam."
                },
                "5": {
                    "verse_nr": "5",
                    "verse": "Tattaok, lagipenyo ti pinanggep ni Balak nga ari ti Moab, ken ania ti insungbat kenkuana ni Balaam nga anak ni Beor, bayat a mapmapankayo manipud Sittim agingga iti Gilgal, tapno maammoanyo ti nalinteg nga inaramidko, Siak a ni Yahweh.\u201d"
                },
                "6": {
                    "verse_nr": "6",
                    "verse": "Ania ti rumbeng nga idatagko kenni Yahweh, kas agrukbabak iti kangatoan a Dios? Nasken kadi nga umayak kenkuana nga addaan ti daton a mapuoran, iti urbon a baka a natawenan?"
                },
                "7": {
                    "verse_nr": "7",
                    "verse": "Maay-ayo ngata ni Yahweh kadagiti rinibu a karnero a kalakian, wenno dagiti sangapulo-ribu a karayan iti lana? Itedko kadi ti inauna nga anakko a para iti salungasingko, ti bunga ti bagik a para iti basolko?"
                },
                "8": {
                    "verse_nr": "8",
                    "verse": "Imbagana kenka, O tao, no ania ti naimbag, ken ania ti sapsapulen ni Yahweh kenka: Aramidem ti nalinteg, ayatem ti kina-imbag, ken magnaka a sipapakumbaba iti Diosmo."
                },
                "9": {
                    "verse_nr": "9",
                    "verse": "Ti timek ni Yahweh ket agiwarwaragawag iti siudad\u2014 uray ti kinasirib ket bigbigenna ti naganmo: \u201cIpangagmo ti sarukod, ken ti nangisaad daytoy iti ayanna."
                },
                "10": {
                    "verse_nr": "10",
                    "verse": "Adda kinabaknang kadagiti babbalay dagiti managdakdakes ken naulbod, dagiti ulbod a timbangan a makarimon."
                },
                "11": {
                    "verse_nr": "11",
                    "verse": "Ibilangko kadi nga awan basol ti maysa a tao no mangaramat isuna iti nakusit a pagtimbangan, nga addaan ti supot dagiti manangallilaw a pagtimbangan?"
                },
                "12": {
                    "verse_nr": "12",
                    "verse": "Dagiti nabaknang a tattao a napnoan ti kinaranggas, dagiti agnanaed sadiay ket agsaoda iti inuulbod, ken ti dila kadagiti ngiwatda ket manangallilaw."
                },
                "13": {
                    "verse_nr": "13",
                    "verse": "Ngarud, sugatenka iti nakaro, pinagbalinka a pakadadaelan gapu kadagiti basolmo."
                },
                "14": {
                    "verse_nr": "14",
                    "verse": "Manganka ngem saanka a mapnek; addanto latta kenka ti kinaunga-ong. Agidulinka ngem saanka a maka-urnong, ket ti maurnongmo ket iyawatkonto iti kampilan."
                },
                "15": {
                    "verse_nr": "15",
                    "verse": "Agmulaka ngem saankanto nga agapit; agbaddekka iti olibo ngem saanmo a masapsapuan ta bagim iti lana; agpespeska iti ubas ngem awan ti mainummo nga arak."
                },
                "16": {
                    "verse_nr": "16",
                    "verse": "Sinalimetmetam dagiti allagaden nga inaramid ni Omri, ken dagiti amin nga ar-aramid iti balay ni Ahab. Nagnaka babaen kadagiti balakadda. Isu a sika a siudad, pagbalinenka a dadael, ken dakayo nga agnanaed ket pagbalinekto a malalais, ket awitenyonto ti pannakaibabain a kas kadagiti tattaok.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Asi-ak pay! Para kaniak ket kasla nalpasen iti panagaapit iti bunga a maapit iti kalgaw, kasta met ti matudtod a nabati nga ubas kadagiti kaubasan: Awanen ti masarakan a rinaay a prutas, ngem tarigagayak pay laeng dagiti umuna a naluom a bunga ti igos."
                },
                "2": {
                    "verse_nr": "2",
                    "verse": "Napukawen ti nadiosan a tao iti daga; awanen ti nabati a nalinteg kadagiti tattao. Agsanebda amin a mangpatay iti sabali a tattao; anupen ti tunggal maysa ti kabsatna."
                },
                "3": {
                    "verse_nr": "3",
                    "verse": "Nalaingda nga agaramid iti kinaranggas: agdawat ti kuarta ti agturay, agdawat iti pasuksok ti ukom, ken ibagbaga ti nabileg a tao kadagiti dadduma a tattao dagiti kayatna a gun-oden. Ket agpanggepda iti dakes a sangsangkamaysa."
                },
                "4": {
                    "verse_nr": "4",
                    "verse": "Maiyarig iti siitan a mula dagiti kalaingan ken maiyarig iti naiyalad a siitan a mula ti kalilintegan kadakuada. Daytoy ti aldaw nga imballaag dagiti pagbanbantayenyo, ti aldaw iti pannakadusayo. Dimtengen ita ti pannakaburiborda."
                },
                "5": {
                    "verse_nr": "5",
                    "verse": "Saanka nga agtalek iti uray siasino a kaarubam, saanmo nga ited ti talekmo iti uray siasinoman a gayyem. Agannadka kadagiti isawsawangmo uray iti babai nga aggid-idda iti takiagmo."
                },
                "6": {
                    "verse_nr": "6",
                    "verse": "Ta saanen a dayawen ti anak a lalaki ti amana, tumakder ti anak a babai a maibusor iti inana, ken busoren ti manugang a babai ti katuganganna a babai. Dagiti kabusor ti tao ket dagiti tattao iti bukodna a balay."
                },
                "7": {
                    "verse_nr": "7",
                    "verse": "Ngem no maipapan kaniak, kumitaak kenni Yahweh. Urayek ti Dios ti pannakaisalakanko; denggennakto ti Diosko."
                },
                "8": {
                    "verse_nr": "8",
                    "verse": "Saandak a katawaan, dakayo a kabusorko. Kalpasan ti pannakatnagko, bumangonakto. Inton agtugawak iti kasipngetan, agbalinto ni Yahweh a silawko."
                },
                "9": {
                    "verse_nr": "9",
                    "verse": "Gapu ta nagbasolak kenni Yahweh, lak-amek ti pungtotna agingga nga ikaluyanak, ken ukomennak. Ipannakto iti lawag, ket makitakto ti panangispalna kaniak iti kinalintegna."
                },
                "10": {
                    "verse_nr": "10",
                    "verse": "Ket makitanto dayta dagita kabusorko, ket mabainanto dagidiay nagkuna kaniak, \u201cSadino ti ayan ni Yahweh a Diosmo?\u201d Kitaekto isuna; mabaddebaddekanto isuna a kasla pitak kadagiti kalsada."
                },
                "11": {
                    "verse_nr": "11",
                    "verse": "Dumtengto ti aldaw a panangpatakdermo kadagiti padermo; iti dayta nga aldaw, maipalawanto la unay dagiti beddengmo."
                },
                "12": {
                    "verse_nr": "12",
                    "verse": "Iti dayta nga aldaw, umayto kenka dagiti tattaom, nga aggapu iti Asiria ken kadagiti siudad ti Egipto, manipud Egipto agingga iti dakkel a karayan, ti Euprates, manipud iti baybay agingga iti sabali a baybay, manipud iti bantay agingga iti dadduma bantay."
                },
                "13": {
                    "verse_nr": "13",
                    "verse": "Ket aglangalangto dagidiay a daga gapu kadagiti tattao nga agnanaed ita sadiay, gapu iti bunga dagiti aramidda."
                },
                "14": {
                    "verse_nr": "14",
                    "verse": "Ipastormo dagiti tattaom babaen iti sarukodmo, ti arban a kas tawidmo. Uray no agnanaedda nga agwaywayas iti kabakiran ti Bantay Carmel, palubosam ida a mangan idiay Basan ken Galaad a kas idi punganay."
                },
                "15": {
                    "verse_nr": "15",
                    "verse": "Kas kadagiti al-aldaw idi rimmuarkayo iti daga ti Egipto, ipakitakto kadakuada dagiti milagro."
                },
                "16": {
                    "verse_nr": "16",
                    "verse": "Makitanto dagiti nasion ti aramiden ni Yahweh ket mabainandanto gapu ta awan ti bilegda. Iyapputdanto dagiti imada kadagiti ngiwatda; agbalindanto a tuleng."
                },
                "17": {
                    "verse_nr": "17",
                    "verse": "Dildilandanto ti tapok a kas iti uleg, kas kadagiti parsua nga agkarkaradap iti rabaw ti daga. Rummuardanto kadagiti rukibda a mabutbuteng; umasidegdanto a mabutbuteng kenka, O Yahweh a Diosmi, ket agbutengdanto gapu kenka."
                },
                "18": {
                    "verse_nr": "18",
                    "verse": "Siasino ti Dios a kas kenka, sika a mangikkat iti basol, sika a saan a mangikankano iti salungasing dagiti nabatbati a tattao a tawidmo? Saan nga agnanayon ti ungetmo gapu ta pagaayatmo nga ipakita kadakami ti kinapudnom iti tulagmo."
                },
                "19": {
                    "verse_nr": "19",
                    "verse": "Maasiankanto manen kadakami; ibaddebaddekmonto dagiti basolmi. Ibellengmonto iti lansad ti baybay dagiti amin a basbasolmi."
                },
                "20": {
                    "verse_nr": "20",
                    "verse": "Impaaymonto ti kinapudno kenni Jacob ken ti kinapudnom iti tulagmo kenni Abraham, a kas inkarim kadagiti kapuonanmi idi un-unana nga al-aldaw."
                }
            }
        }
    }
}