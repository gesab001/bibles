{
    "version": "IOB",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ni Pablo, nga apostol ni Cristo Jesus babaen iti pagayatan ti Dios, segun iti naikari a biag nga adda kenni Cristo Jesus,"
                },
                "2": {
                    "verse_nr": "2",
                    "verse": "kenni Timoteo a patpagek nga anak: Parabur, asi, ken kapia a nagtaud iti Dios Ama kenni Cristo Jesus nga Apotayo."
                },
                "3": {
                    "verse_nr": "3",
                    "verse": "Agyamanak iti Dios, nga isu a pagserserbiak manipud pay kadagiti kapuonak, addaanak iti nadalus a konsensia iti kankanayonko a pananglaglagip kenka kadagiti karkararagko. Rabii ken aldaw."
                },
                "4": {
                    "verse_nr": "4",
                    "verse": "a kalikagumak a makitaka, tapno mapnoak iti rag-o. Malaglagipko dagiti luluam."
                },
                "5": {
                    "verse_nr": "5",
                    "verse": "Naipalagip met kaniak met iti napudno a pammatim; nga immun-una nga adda ken ni apongmo a Loida, ken ni inangmo nga Eunice. Ket naallukoyak nga adda met kenka daytoy."
                },
                "6": {
                    "verse_nr": "6",
                    "verse": "Daytoy ti makagapu nga ipalagipko kenka a parangrangem manen ti sagut ti Dios kenka babaen iti panangiparabawko kadagiti imak."
                },
                "7": {
                    "verse_nr": "7",
                    "verse": "Ta saannatayo nga inikkan ti Dios iti espiritu ti buteng, no di ket pannakabalin ken ayat ken disiplina."
                },
                "8": {
                    "verse_nr": "8",
                    "verse": "Isu a saanmo nga ibain ti pammaneknek maipanggep iti Apotayo, wenno siak, ni Pablo, a baludna. Ngem ketdi, makibingayka iti panagsagaba para iti ebanghelio babaen iti pannakabalin ti Dios."
                },
                "9": {
                    "verse_nr": "9",
                    "verse": "Ta ti Dios iti nangisalakan kadatayo ken nangayab kadatayo babaen iti nasantoan a pannakaayab. Inaramidna daytoy, saan a segun kadagiti aramidtayo, ngem segun iti bukodna a panggep ken parabur. Intedna kadatayo dagitoy a banbanag babaen kenni Cristo Jesus sakbay a nangrugi ti tiempo."
                },
                "10": {
                    "verse_nr": "10",
                    "verse": "Ngem ita, ti panangisalakan ti Dios ket naipakaammo babaen ti panagparang ti Mangisalakantayo a ni Cristo Jesus. Ni Cristo ti nangpatingga iti patay, ken nangiyeg iti biag a saan pulos nga agpatingga nga aglawag babaen iti ebanghelio."
                },
                "11": {
                    "verse_nr": "11",
                    "verse": "Gapu iti daytoy, nadutokanak a mangaskasaba, apostol, ken manursuro."
                },
                "12": {
                    "verse_nr": "12",
                    "verse": "Maigapu iti daytoy a sagsagabaek met dagitoy a banbanag. Ngem saanak a mabain, ta am-ammok isuna a pinatik. Naallukoyak a kabaelanna a salakniban ti intalekko kenkuana inggana iti dayta nga aldaw."
                },
                "13": {
                    "verse_nr": "13",
                    "verse": "Salimetmetam ti paguadan dagiti napudno a mensahe a nangngegam kaniak, nga addaan ti pammati ken ayat nga adda kenni Cristo Jesus."
                },
                "14": {
                    "verse_nr": "14",
                    "verse": "Ti nasayaat a banag nga intalek ti Dios kenka, salaknibam babaen iti Espiritu Santo, nga agnanaed kadatayo."
                },
                "15": {
                    "verse_nr": "15",
                    "verse": "Ammom daytoy, nga amin nga agnanaed idiay Asia ket timmalikod kaniak. Iti daytoy a bunggoy ket da Figelo ken Hermogenes."
                },
                "16": {
                    "verse_nr": "16",
                    "verse": "Sapay koma ta kaasian ti Apo ti pamilia ni Onesiforo, ta masansan nga papigsaennak ken saanna nga imbain ti pannakaikawarko."
                },
                "17": {
                    "verse_nr": "17",
                    "verse": "Ngem ketdi, idi adda isuna idiay Roma, biniruknak a sireregta, ket nasarakannak."
                },
                "18": {
                    "verse_nr": "18",
                    "verse": "Sapay koma ta ipalubos ti Apo kenkuana a masarakanna ti asi manipud kenkuana iti dayta nga aldaw. Ket ammom la unay amin a wagas a panangtulongna kaniak idiay Efeso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sika ngarud, anakko, pumigsaka iti parabur nga adda kenni Jesu-Cristo."
                },
                "2": {
                    "verse_nr": "2",
                    "verse": "Ken dagiti banag a nangngegam kaniak, kadagiti adu a saksi, italekmo kadagiti napudno a tattao a makabael met a mangisuro kadagiti sabali."
                },
                "3": {
                    "verse_nr": "3",
                    "verse": "Makipagsagabaka iti rigat kaniak, a kas nasayaat a suldado ni Cristo-Jesus."
                },
                "4": {
                    "verse_nr": "4",
                    "verse": "Awan ti soldado nga agserbi kabayatan a karaman isuna kadagiti aramid iti daytoy a biag, tapno mabalin a maay-ayona ti kangatoan nga opisialna."
                },
                "5": {
                    "verse_nr": "5",
                    "verse": "Kasta met a no makisalisal ti siasinoman a kas atleta, saan isuna a makoronaan malaksid no makisalisal babaen kadagiti pagannurotan."
                },
                "6": {
                    "verse_nr": "6",
                    "verse": "Kasapulan nga umuna nga umawat iti bingayna ti nagaget a mannalon."
                },
                "7": {
                    "verse_nr": "7",
                    "verse": "Panunotem no ania ti ibagbagak, ta ti Apo ti mangipaay kenka iti pannakaawat iti amin a banag."
                },
                "8": {
                    "verse_nr": "8",
                    "verse": "Laglagipem ni Jesu- Cristo, a nagtaud iti kaputotan ni David, a napagungar manipud kadagiti natay. Daytoy ket segun iti mensahek maipapan iti ebanghelio,"
                },
                "9": {
                    "verse_nr": "9",
                    "verse": "nga isu iti pagsagsagabaak agingga iti pannakaikawarko a kas maysa a kriminal. Ngem ti sao ti Dios ket saan a naikawar."
                },
                "10": {
                    "verse_nr": "10",
                    "verse": "Ngarud, inibturak dagiti amin a banbanag gapu kadagidiay a napili, tapno magun-odda met ti pannakaisalakan nga adda kenni Cristo Jesus, nga addaan iti agnanayon a gloria."
                },
                "11": {
                    "verse_nr": "11",
                    "verse": "Mapagtalkan daytoy a pagsasao; \u201cNo nataytayo a kaduana, makipagbiagtayto met kenkuana."
                },
                "12": {
                    "verse_nr": "12",
                    "verse": "No makaibturtayo, makipagturaytayto met kenkuana. No ilibaktayo isuna, ilibaknatayto met."
                },
                "13": {
                    "verse_nr": "13",
                    "verse": "No saantayo a napudno, agtalinaedto latta isuna a napudno, ta saanna a mailibak ti bagina.\u201d"
                },
                "14": {
                    "verse_nr": "14",
                    "verse": "Kanayon nga ipalagipmo kadakuada dagitoy a banbanag. Ballaagam ida iti sangoanan ti Dios a saanda nga agaapa maipapan kadagiti sasao. Gapu ta awan ti naimbag a maipaayna. Gapu iti daytoy, adda pannakadadael kadagidiay agdengdengngeg."
                },
                "15": {
                    "verse_nr": "15",
                    "verse": "Aramidem ti kabaelam a mangiparang iti bagim a makaay-ayo iti Dios, kas iti mangmangged a saan a mabain. Isurom a nasayaat ti sao ti kinapudno."
                },
                "16": {
                    "verse_nr": "16",
                    "verse": "Liklikam ti narugit a sarita, nga ad-adda a mangigamer iti saan a nadiosan a panagbiag."
                },
                "17": {
                    "verse_nr": "17",
                    "verse": "Agwaras dagiti sasaoda a kasla gangrene. Mairaman kadakuada da Himenio ken Fileto."
                },
                "18": {
                    "verse_nr": "18",
                    "verse": "Limmisi dagitoy a lallaki iti kinapudno. Ibagbagada a ti panagungar ket napasamaken. Inupayda ti pammati dagiti dadduma."
                },
                "19": {
                    "verse_nr": "19",
                    "verse": "Nupay kasta, ti natibker a pundasion ti Dios ket sitatakder. Naikitikit iti daytoy ti kastoy: \u201cAmmo ti Apo dagiti kukuana\u201d ken \u201cTunggal maysa a mangawag iti nagan ti Apo ket nasken a sumina manipud iti saan a nalinteg a panagbiag.\u201d"
                },
                "20": {
                    "verse_nr": "20",
                    "verse": "Iti nabaknang a pagtaengan, saan laeng a balitok ken pirak dagiti pagkargaan. Adda met dagiti pagkargaan a kayo ken banga. Mausar dadduma kadagitoy iti nadayaw a pakausaran ken dagiti dadduma ket mausar iti saan a nadayaw."
                },
                "21": {
                    "verse_nr": "21",
                    "verse": "No dalusan ti maysa a tao ti bagina manipud iti saan a nadayaw a pannakausar, isuna ket nadayaw a pagkargaan. Nailasin isuna, adda pakausaranna iti Apo, ken nakasagana para iti tunggal nasayaat a trabaho."
                },
                "22": {
                    "verse_nr": "22",
                    "verse": "Adaywam dagiti paggarteman ti kinaagtutubo. Gun-odem ti kinalinteg, pammati, ayat, ken kapia a kaduam dagidiay umaw-awag iti Apo a nagtaud iti nadalus a puso."
                },
                "23": {
                    "verse_nr": "23",
                    "verse": "Ngem pagkedkedam dagiti minamaag ken awan mamaayna a salsaludsod. Ammom a dagitoy ti pangrugian iti panagsusuppiat."
                },
                "24": {
                    "verse_nr": "24",
                    "verse": "Nasken a saan a makiapa ti adipen ti Apo. Ngem ketdi, naalumanay koma isuna kadagiti amin, kabaelanna ti mangisuro, ken naanus."
                },
                "25": {
                    "verse_nr": "25",
                    "verse": "Masapul nga isuruanna, nga addaan kinaemma, dagiti mangsuppiat kenkuana. Ket mabalin nga ikkan ida ti Dios iti panagbabawi, iti pannakaammo iti kinapudno."
                },
                "26": {
                    "verse_nr": "26",
                    "verse": "Ket mabalin a makaamirisda ket panawanda ti palab-og ti diablo, kalpasan iti panangtiliwna kadakuada para iti pagayatanna."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ngem ammoem daytoy: kadagiti maudi nga aldaw addanto dagiti napeggad a tiempo."
                },
                "2": {
                    "verse_nr": "2",
                    "verse": "Ta dagiti tattao ket managayatdanto iti bagbagida, managayatda iti kuarta, napalangguadda, itan-okda iti bagbagida, managtabbaawda, nasukirda kadagiti nagannakda, saanda a managyaman, ken saanda a nasantoan."
                },
                "3": {
                    "verse_nr": "3",
                    "verse": "Awanandanto iti gagangay a panangipateg, saanda a mannakikapia, mammadpadakesda, darasudosda, naranggasda, ken saanda a managayat iti naimbag."
                },
                "4": {
                    "verse_nr": "4",
                    "verse": "Manangliliputda, natangken ti uloda, nangato ti panangkitada iti bagbagida, pagaayatda iti nainlubongan a ragragsak a saan ket a managayat iti Dios."
                },
                "5": {
                    "verse_nr": "5",
                    "verse": "Maaddaandanto iti pakakitaan iti nadiosan a panagbiag, ngem ilibakdanto ti bilegna. Adaywam dagitoy a tattao."
                },
                "6": {
                    "verse_nr": "6",
                    "verse": "Ta dadduma kadakuada ket lallaki a sumsumrek kadagiti pagtaengan ket gargarienda dagiti maag a babbai. Dagitoy ket babbai a nagabsuonan iti basbasol ken inyadayo dagiti nadumaduma a tarigagay."
                },
                "7": {
                    "verse_nr": "7",
                    "verse": "Dagitoy dagiti babbai a kanayon nga agad-adal, ngem saanda a pulos a kabaelan a maaddaan iti pannakaammo iti kinapudno."
                },
                "8": {
                    "verse_nr": "8",
                    "verse": "No kasano a da Janes ken Jambres ket bimmusorda kenni Moises, kasta met a dagitoy a palso a manursuro ket salsalungasingenda ti kinapudno. Isuda ket lallaki a nadadael iti panunotna, ken isuda ket palso no maipanggep iti pammati."
                },
                "9": {
                    "verse_nr": "9",
                    "verse": "Ngem saandanto a makaadayo. Ta nalawagto a makita iti amin ti kinamaagda, kas iti kinamaag dagidiay a lallaki."
                },
                "10": {
                    "verse_nr": "10",
                    "verse": "Ngem sika, sinurotmo ti sursurok, ugali, panggep, pammati, panaganus, ayat, kinaanus, dagiti pannakaidadanes,"
                },
                "11": {
                    "verse_nr": "11",
                    "verse": "dagiti panagsagsagaba, ken iti napasamak kaniak idiay Antiokia, idiay Iconio ken idiay Listra. Inanusak dagiti pannakaparigat. Ket kadagita amin, inispalnak ti Dios."
                },
                "12": {
                    "verse_nr": "12",
                    "verse": "Amin dagidiay kayatna nga agbiag iti nadiosan a wagas kenni Cristo Jesus ket maparigat."
                },
                "13": {
                    "verse_nr": "13",
                    "verse": "Ket dagiti dakes a tattao ken managpammarang, ad-addanto to pay a dumakesda. Iyaw-awandanto dagiti sabali. Ket isuda a mismo ti maiyaw-awan."
                },
                "14": {
                    "verse_nr": "14",
                    "verse": "Ngem sika, agtalinaedka kadagiti banbanag a nasursurom ken sititibker a pinatim. Ammom no siasino ti nakasursuruam."
                },
                "15": {
                    "verse_nr": "15",
                    "verse": "Ammom a manipud iti kinaubingmo, naammoam dagiti nasagradoan a sursurat. Pagbalinendaka dagitoy a nasirib maipanggep iti pannakaisalakan babaen iti pammati nga adda kenni Cristo Jesus."
                },
                "16": {
                    "verse_nr": "16",
                    "verse": "Ti entero a nasantoan a surat ket indalan ti Dios. Daytoy ket mausar para iti doktrina, iti panangbabalaw, iti panangatur, ken panagsanay iti kinalinteg."
                },
                "17": {
                    "verse_nr": "17",
                    "verse": "Daytoy ket tapno mabalin a agbalin a naan-anay ti tao ti Dios, ken maisagana para iti tunggal nasayaat nga aramid."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Itedko daytoy napasnek a bilin kenka iti sangoanan ti Dios ken ni Cristo Jesus, a mangukomto kadagiti sibibiag ken kadagiti natay, ken gapu iti panagparangna ken iti pagarianna:"
                },
                "2": {
                    "verse_nr": "2",
                    "verse": "Ikasabam ti Sao. Nakasaganaka koma no kasta a nanam-ay a maaramidmo ken no kasta a saan. Mangbabalawka, mangtubngarka, mammagbagaka, nga addaan iti isu amin a kinaanus ken panangisuro."
                },
                "3": {
                    "verse_nr": "3",
                    "verse": "Ta dumtengto ti tiempo a saanto a maanusan dagiti tattao ti pudno a sursuro. Ngem ketdi, agurnongdanto para kadagiti bagbagida kadagiti manursuro segun iti bukodda a tarigagay. Ket ibaganto met dagitoy ti makaay-ayo iti panagdengngegda."
                },
                "4": {
                    "verse_nr": "4",
                    "verse": "Saandanto a denggen ti kinapudno, ket ti ketdi istoria a binalabala laeng ti panunot ti patienda."
                },
                "5": {
                    "verse_nr": "5",
                    "verse": "Ngem sika, natanang koma ti panagpanpanunotmo iti amin a banbanag. Ibturam ti kinarigat; aramidem ti trabaho ti maysa nga ebanghelista; aramidem ti trabahom."
                },
                "6": {
                    "verse_nr": "6",
                    "verse": "Ta siak ket maiparparukpuken. Ti tiempo iti ipapanawko ket dimtengen."
                },
                "7": {
                    "verse_nr": "7",
                    "verse": "Nakisalisalak iti nasayaat a dangadang; Naileppasko ti lumba; Sinalimetmetak ti pammati."
                },
                "8": {
                    "verse_nr": "8",
                    "verse": "Ti korona ti kinalinteg ket naisagana a maipaay kaniak, a ti Apo, ti nalinteg nga ukom, ket itednanto kaniak iti dayta nga aldaw. Ken saan a kaniak laeng, ngem kadagiti met amin a naayat a mangur-uray iti panagparangna."
                },
                "9": {
                    "verse_nr": "9",
                    "verse": "Ikagumaam nga umay kaniak a dagus."
                },
                "10": {
                    "verse_nr": "10",
                    "verse": "Ta pinanawannak ni Demas. Ipatpategna daytoy agdama a lubong ken napan idiay Tesalonica. Napan ni Cresente idiay Galacia, ken napan ni Tito idiay Dalmacia."
                },
                "11": {
                    "verse_nr": "11",
                    "verse": "Ni laeng Lucas ti kaduak. Isurotmo ni Marcos gapu ta makatulong isuna kaniak iti trabaho."
                },
                "12": {
                    "verse_nr": "12",
                    "verse": "Imbaonko ni Tikico idiay Efeso."
                },
                "13": {
                    "verse_nr": "13",
                    "verse": "Itugotmo inton umayka ti kagay nga imbatik kenni Carpo idiay Troas, ken dagiti librok, kangrunaan dagiti pagsuratan."
                },
                "14": {
                    "verse_nr": "14",
                    "verse": "Ni Alejandro a mammanday, adu ti impakitana a nadakes nga aramid kaniak. Subadanto ti Apo isuna segun kadagiti aramidna."
                },
                "15": {
                    "verse_nr": "15",
                    "verse": "Masapul a salaknibam met ti bagim kenkuana, gapu ta dakkel ti panangsuppiatna kadagiti sasaotayo."
                },
                "16": {
                    "verse_nr": "16",
                    "verse": "Iti imuna a pannangikalintegak, awan ti nakipagtakder kaniak. Ngem ketdi, pinanawandak ti tunggal maysa. Sapay koma ta saan daytoy a maibilang a maibusor kadakuada."
                },
                "17": {
                    "verse_nr": "17",
                    "verse": "Ngem adda iti sibayko ti Apo ken pinapigsanak tapno babaen kaniak, ti pannakaiwaragawag ket mabalin a naan-anay a matungpal, ken tapno amin dagiti Hentil ket mabalin a mangngeganda. Naispalak manipud iti ngiwat ti leon."
                },
                "18": {
                    "verse_nr": "18",
                    "verse": "Ispalennak ti Apo manipud iti tunggal dakes nga aramid ken isalakannak para iti nainlangitan a pagarianna. Kenkuana ti dayaw iti agnanayon nga awan inggana. Amen."
                },
                "19": {
                    "verse_nr": "19",
                    "verse": "Kablaawam ni Priscila, ni Akila, ken ti sangkabalayan ni Onesiforo."
                },
                "20": {
                    "verse_nr": "20",
                    "verse": "Nagtalinaed ni Erasto idiay Corinto, ngem ni Trofimo ket imbatik a masakit idiay Mileto."
                },
                "21": {
                    "verse_nr": "21",
                    "verse": "Ikagumaam nga umay sakbay iti lam-ek. Kabkablaawannaka ni Eubulo, kasta met ni Pudente, ni Lino, ni Claudia, ken dagiti amin a kakabsat."
                },
                "22": {
                    "verse_nr": "22",
                    "verse": "Ti Apo makikaadda koma iti espiritum. Parabur koma ti adda kenka."
                }
            }
        }
    }
}