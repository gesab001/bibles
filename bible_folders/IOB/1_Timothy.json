{
    "version": "IOB",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ni Pablo, a maysa nga apostol ni Cristo Jesus, sigun iti bilin ti Dios a Mangisalakantayo ken ni Cristo Jesus a talgedtayo."
                },
                "2": {
                    "verse_nr": "2",
                    "verse": "Kenni Timoteo, a pudno nga anak iti pammati: Ti parabur, asi, ken kapia manipud iti Dios Ama ken ni Cristo Jesus nga Apotayo."
                },
                "3": {
                    "verse_nr": "3",
                    "verse": "Kas imbalakadko kenka nga aramidem idi pumanawak nga agpa-Macedonia, agtalinaedka idta Efeso tapno mabilinmo dagiti tattao a saanda nga agisuro iti sabali a doktrina."
                },
                "4": {
                    "verse_nr": "4",
                    "verse": "Ken saanda koma nga ipangag dagiti istoria ken awan patinggana a sarsarita maipanggep kadagiti kapuonan. Pakaigapuan dagitoy ti panagsisinnupiat a saan ket a makatulong iti plano ti Dios, a daytoy ket babaen iti pammati."
                },
                "5": {
                    "verse_nr": "5",
                    "verse": "Ita, ti panggep ti bilin ket ayat manipud iti nadalus a puso, manipud iti naimbag a nakem, ken manipud iti napudno a pammati."
                },
                "6": {
                    "verse_nr": "6",
                    "verse": "Adda dagiti tattao a limmisi iti marka ken immadayo manipud kadagitoy a banbanag ket dagiti minamaag a sarsarita ti sinangoda."
                },
                "7": {
                    "verse_nr": "7",
                    "verse": "Kayatda ti agbalin a mannursuro iti linteg, ngem saanda a maawatan dagiti ibagbagada wenno dagiti ipappapilitda."
                },
                "8": {
                    "verse_nr": "8",
                    "verse": "Ngem ammotayo a ti linteg ket nasayaat no usaren daytoy iti nainkalintegan."
                },
                "9": {
                    "verse_nr": "9",
                    "verse": "Ken ammotayo daytoy, a ti linteg ket saan a naaramid a maipaay iti nalinteg a tao, ngem agpaay kadagiti awanan linteg ken kadagiti nasukir a tattao, kadagiti saan a nadiosan a tattao ken dagiti managbasol, kadagiti awan diosna ken kadagiti narugit. Naaramid daytoy a maipaay kadagiti mangapatay kadagiti amma ken innada, kadagiti mammapatay,"
                },
                "10": {
                    "verse_nr": "10",
                    "verse": "kadagiti naderrep a tattao, kadagiti makikakaidda kadagiti padada a lallaki wenno babbai, kadagiti mangpilit a mangala kadagiti tattao tapno pagbalinenda a tagabu, kadagiti ulbod, kadagiti saan a pudno a saksi, ken kadagiti aniaman a maisupiat iti napudno a sursuro."
                },
                "11": {
                    "verse_nr": "11",
                    "verse": "Daytoy a pannursuro ket sigun iti nadayag nga ebanghelio ti nasantoan a Dios, nga isu a naitalek kaniak."
                },
                "12": {
                    "verse_nr": "12",
                    "verse": "Agyamanak kenni Cristo Jesus nga Apotayo. Isuna ti nangpapigsa kaniak, gapu ta imbilangnak a napudno, ken inkabilnak ditoy a panagserbi."
                },
                "13": {
                    "verse_nr": "13",
                    "verse": "Maysaak idi a managtabbaaw, manangidadanes ken naranggas a tao. Ngem inawatko ti asi gapu ta nagtignayak a nanengneng iti kinaawan pammati."
                },
                "14": {
                    "verse_nr": "14",
                    "verse": "Ngem ti parabur ti Apotayo, aglupluppias a nabuyugan iti pammati ken ayat nga adda kenni Cristo Jesus."
                },
                "15": {
                    "verse_nr": "15",
                    "verse": "Daytoy a mensahe ket mapagtalkan ken maikari nga awaten ti amin, a ni Cristo Jesus ket immay ditoy lubong a mangisalakan kadagiti managbasol. Siak ti kadaksan kadagitoy."
                },
                "16": {
                    "verse_nr": "16",
                    "verse": "Ngem gapu iti daytoy, naited kaniak ti asi, tapno kaniak, maipakita koma ni Cristo Jesus ti amin a kinaanus. Inaramidna daytoy a kas pagulidanan dagiti agtalekto kenkuana para iti biag nga agnanayon."
                },
                "17": {
                    "verse_nr": "17",
                    "verse": "Ita, iti agnanayon nga ari, ti saan a matay, saan a makita, ken ti maymaysa laeng a Dios, kenkuana ti dayaw ken gloria iti agnanayon ken awan patinggana. Amen."
                },
                "18": {
                    "verse_nr": "18",
                    "verse": "Ikabilko iti sangoanam daytoy a bilin, Timoteo, anakko. Ar-aramidek daytoy kas maiyannatup iti naipadto maipapan kenka, tapno makipagpasetka koma iti nasayaat a ranget."
                },
                "19": {
                    "verse_nr": "19",
                    "verse": "Aramidem daytoy tapno mabalin a maaddaanka iti pammati ken naimbag a nakem. Saan nga impangag dagiti dadduma a tattao dagitoy ket kasla limneddan, no maipanggep iti pammati."
                },
                "20": {
                    "verse_nr": "20",
                    "verse": "Kas kada Himeneo ken ni Alejandro, nga inyawatko kenni Satanas tapno masuroanda koma a saan nga agtabbaaw."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ngarud umuna iti amin, dawatek a dagiti kiddaw, dagiti kararag, dagiti pannangibabaet ken dagiti panagyaman ket maaramid koma para iti amin a tao,"
                },
                "2": {
                    "verse_nr": "2",
                    "verse": "para kadagiti ari ken kadagiti amin nga adda iti turay, tapno agbiagtayo koma a natalna ken naulimek iti amin a kinanadiosan ken kinatakneng."
                },
                "3": {
                    "verse_nr": "3",
                    "verse": "Nasayaat ken makaay-ayo daytoy iti sangoanan ti Dios a mangisalakantayo."
                },
                "4": {
                    "verse_nr": "4",
                    "verse": "Tarigagayna a ti amin a tao ket maisalakan ken maammoanda ti kinapudno."
                },
                "5": {
                    "verse_nr": "5",
                    "verse": "Ta adda maymaysa a Dios, ken adda maymaysa a mangibabaet para iti Dios ken ti tao, isu ti tao a ni Cristo Jesus."
                },
                "6": {
                    "verse_nr": "6",
                    "verse": "Intedna ti bagina kas subbot para kadagiti amin, a kas ti pammaneknek iti umno a tiempo."
                },
                "7": {
                    "verse_nr": "7",
                    "verse": "Gapu iti daytoy a panggep, siak a mismo, ket nagbalin a mangaskasaba ken apostol. Ibagbagak ti kinapudno. Saanak nga agul-ulbod. Maysa-ak a manursuro kadagiti Hentil iti pammati ken kinapudno."
                },
                "8": {
                    "verse_nr": "8",
                    "verse": "Ngarud, kayatko a dagiti lallaki iti tunggal disso ket agkararag ken agingato koma kadagiti nasantoan nga ima nga awanan panagpungtot ken panagdua-dua."
                },
                "9": {
                    "verse_nr": "9",
                    "verse": "Kasta met, kayatko a dagiti babbai ket kawesanda dagiti bagbagida iti umno a kawes, nga addaan kinaemma ken panagteppel. Nasken a saan a nasallapid ti buokda, wenno maaddaan iti balitok, wenno dagiti perlas, wenno nangina a kawes."
                },
                "10": {
                    "verse_nr": "10",
                    "verse": "Kayatko nga agkawesda iti maiyannatup kadagiti babbai a mangipakpakita iti kinanadiosan babaen iti nasayaat nga aramid."
                },
                "11": {
                    "verse_nr": "11",
                    "verse": "Ti babai ket masapul nga agsursuro a naulimek ken iti amin a panagtulnog."
                },
                "12": {
                    "verse_nr": "12",
                    "verse": "Saanko a palubosan a mangisuro ti babai wenno iturayanna ti lalaki, ngem ketdi agbiag iti kinaulimek."
                },
                "13": {
                    "verse_nr": "13",
                    "verse": "Ta immun-una a naparsua ni Adan, kalpasan ket ni Eva."
                },
                "14": {
                    "verse_nr": "14",
                    "verse": "Ken saan a naallilaw ni Adan, ngem ti babai ket naan-anay a naallilaw iti panagbasol."
                },
                "15": {
                    "verse_nr": "15",
                    "verse": "Nupay kasta, maisalakanto isuna babaen iti panangipasngayna kadagiti annak, no agtultuloyda iti pammati, iti ayat ken iti pannakadalus nga addaan iti nanakman a panagpanpanunot."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Daytoy a pagsasao ket mapagtalkan: No tarigagayan ti maysa a tao nga agbalin nga obispo, tartarigagayanna ti nasayaat a trabaho."
                },
                "2": {
                    "verse_nr": "2",
                    "verse": "Ngarud ti obispo ket masapul nga awan ti pakababalawanna. Masapul a maysa laeng ti asawana. Masapul a managparbeng isuna, mannakaawat, naurnos ken managsangaili. Masapul a kabaelanna ti mangisuro."
                },
                "3": {
                    "verse_nr": "3",
                    "verse": "Masapul a saan a naigamer ti arak, saan a mannakiriri, no di ket naalumamay ken natalna. Masapul a saan a managayat iti kuarta."
                },
                "4": {
                    "verse_nr": "4",
                    "verse": "Masapul a maidalanna a nasayaat ti bukodna a pagtaengan, ken masapul nga agtultulnog kenkuana dagiti annakna nga addaan iti amin a panagraem."
                },
                "5": {
                    "verse_nr": "5",
                    "verse": "Ta no ti tao ket saanna nga ammo nga idalan ti bukodna a pagtaengan, kasano ngarud a maaywananna iti iglesia ti Dios?"
                },
                "6": {
                    "verse_nr": "6",
                    "verse": "Masapul a saan isuna a barbaro iti pammati, tapno saan isuna nga agbalin a napalangguad ket agtungpal iti pannakaukom a kas iti diablo."
                },
                "7": {
                    "verse_nr": "7",
                    "verse": "Masapul pay nga addaan isuna iti nasayaat a kagagalad kadagidiay adda iti ruar, tapno saan isuna a matnag iti pannakaibabain ken iti palab-og ti diablo."
                },
                "8": {
                    "verse_nr": "8",
                    "verse": "Kasta met dagiti diakono, masapul a natakneng, saan a managinkukuna. Masapul a saanda a managinom iti adu nga arak wenno naagum."
                },
                "9": {
                    "verse_nr": "9",
                    "verse": "Masapul a salimetmetanda ti naiparangarang a kinapudno maipanggep iti pammati nga addaan iti nadalus a konsiensia."
                },
                "10": {
                    "verse_nr": "10",
                    "verse": "Masapul pay a napalubusanda nga umuna, ket agserbida koma gapu ta awan pakapilawanda."
                },
                "11": {
                    "verse_nr": "11",
                    "verse": "Kasta met laeng a dagiti babbai ket masapul a natakneng. Masapul a saanda a mammadpadakes. Masapul a managparbeng ken napudnoda iti amin a banbanag."
                },
                "12": {
                    "verse_nr": "12",
                    "verse": "Masapul a dagiti diakono ket maysa laeng ti asawana a babai. Masapul a maidalanda a nasayaat dagiti annak ken bumalayda."
                },
                "13": {
                    "verse_nr": "13",
                    "verse": "Ta dagidiay nasayaat ti panagserbina ket makagun-odda iti nasayaat a kasasaad ken natalged a sarikedked iti pammati nga adda kenni Cristo Jesus."
                },
                "14": {
                    "verse_nr": "14",
                    "verse": "Isursuratko kenka dagitoy a banbanag ken namnamaek a makaumayak kenka iti mabiit."
                },
                "15": {
                    "verse_nr": "15",
                    "verse": "Ngem no mataktakak, agsuratak tapno maammoam no kasano ti agtignay iti bumalay ti Dios, nga isu ti iglesia ti sibibbiag a Dios, ti adigi ken sarapa ti kinapudno."
                },
                "16": {
                    "verse_nr": "16",
                    "verse": "Ken saan a mailibak a ti naiparangarang a kinapudno ti kinanadiosan ket naindaklan: \u201cNagparang isuna a silalasag, pinaneknekan ti Espiritu, nakita dagiti anghel, naiwaragawag kadagiti nasion, napati ditoy lubong ken naipangato iti gloria.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ita, nalawag nga ibagbaga ti Espiritu a kadagiti maud-udi a tiempo, panawanto dagiti tattao ti pammati ken ipangagda dagiti manangallilaw nga espiritu ken dagiti sursuro dagiti demonio."
                },
                "2": {
                    "verse_nr": "2",
                    "verse": "babaen iti inuulbod a kinamanaginsisingpet. Mamarkaanto dagiti bukodda a nakem."
                },
                "3": {
                    "verse_nr": "3",
                    "verse": "Paritandanto a makiasawa ken umawat kadagiti taraon a pinarsua ti Dios a maipaay iti panangibingay a mabuyogan iti panagyaman dagiti mamati ken makaammo iti kinapudno."
                },
                "4": {
                    "verse_nr": "4",
                    "verse": "Ta nasayaat ti tunggal banag a pinarsua ti Dios. Awan mailaksid kadagiti laklak-amentayo a nabuyogan ti panagyaman."
                },
                "5": {
                    "verse_nr": "5",
                    "verse": "Ta daytoy ket naidaton babaen iti sao ti Dios ken kararag."
                },
                "6": {
                    "verse_nr": "6",
                    "verse": "No ikabilmo dagitoy a banbanag iti sangoanan dagiti kakabsat, agbalinkanto a nasayaat nga adipen ni Jesu-Cristo. Ta mapappapigsaka babaen iti sasao ti pammati ken babaen iti nasayaat a sursuro a sinurotmo."
                },
                "7": {
                    "verse_nr": "7",
                    "verse": "Ngem saanmo nga awaten dagiti inuulbod nga istoria a pagaayat dagiti babbaket. Ngem ketdi, sanayem ti bagim iti nadiosan a panagbiag."
                },
                "8": {
                    "verse_nr": "8",
                    "verse": "Ta ti panangsanay iti bagi ket bassit laeng ti pakausaranna, ngem ti nadiosan a panagbiag ket adda pakausaranna para iti amin a banbanag. Addaan daytoy iti kari a para iti daytoy a biag ken iti umay a biag."
                },
                "9": {
                    "verse_nr": "9",
                    "verse": "Daytoy a mensahe ket mapagtalkan ken maikari unay nga awaten."
                },
                "10": {
                    "verse_nr": "10",
                    "verse": "Ta daytoy ti gapuna nga ikarkarigatan ken igagaedmi unay ti agtrabaho. Ta adda talekmi iti sibibiag a Dios, nga isu ti Mangisalakan kadagiti amin a tattao, ngem nangnangruna kadagiti namati."
                },
                "11": {
                    "verse_nr": "11",
                    "verse": "Iwaragawag ken isurom dagitoy a banbanag."
                },
                "12": {
                    "verse_nr": "12",
                    "verse": "Saanmo nga ipalubos nga adda manglais kenka iti kina-agtutubom. Ngem ketdi, agbalinka a pagwadan kadagiti mamati, iti sao, iti aramid, iti ayat, iti kinapudno ken iti kinadalus."
                },
                "13": {
                    "verse_nr": "13",
                    "verse": "Agingga nga umayak, asikasuem ti pannakaibasa, ti panangbagbaga, ken ti panangisuro."
                },
                "14": {
                    "verse_nr": "14",
                    "verse": "Saanmo a baybay-an ti sagut nga adda kenka, a naited kenka babaen iti padto, a nabuyogan iti panangipatay kadagiti ima dagiti panglakayen."
                },
                "15": {
                    "verse_nr": "15",
                    "verse": "Salimetmetam dagitoy a banbanag. Makikaaddaka kadakuada, tapno maiparang kadagiti amin a tattao ti panagdur-asmo."
                },
                "16": {
                    "verse_nr": "16",
                    "verse": "Alwadam ti panagtignaymo ken ti salwadam ti sursuro. Agtuloyka kadagitoy a banbanag. Ta babaen iti panangaramidmo iti kasta, isalakanmonto ti bagim ken dagiti dumngeg kenka."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Saanmo nga ungtan ti natataengan a lalaki ngem sika. Ngem ketdi, bagbagaam isuna a kasla ama. Bagbagaam dagiti ub-ubing a lallaki a kasla kakabsatmo."
                },
                "2": {
                    "verse_nr": "2",
                    "verse": "Bagbagaam dagiti natataengan a babbai a kas inna, ken dagiti ub-ubing a babbai a kas kakabsatmo iti amin a kinasin-aw."
                },
                "3": {
                    "verse_nr": "3",
                    "verse": "Dayawem dagiti balo, dagiti pudno a balo."
                },
                "4": {
                    "verse_nr": "4",
                    "verse": "Ngem no ti balo ket addaan iti annak wenno appoko, bay- am nga isuda ti umuna a makasursuro a mangipakita iti panagdayaw iti uneg ti bukodda a bumalay. Bay-am ida a subadanda dagiti nagannakda, gapu ta daytoy ket makaay- ayo iti Dios."
                },
                "5": {
                    "verse_nr": "5",
                    "verse": "Ngem ti pudno a balo ket napanawan nga agmaymaysa. Italtalekna ti talgedna iti Dios. Agtalinaed isuna a kanayon nga addaan kadagiti kiddaw ken karkararag iti rabii ken aldaw."
                },
                "6": {
                    "verse_nr": "6",
                    "verse": "Nupay kasta, ti babai nga agbiag para iti bukodna a pagayatan ket natay, uray no sibibiag pay laeng isuna."
                },
                "7": {
                    "verse_nr": "7",
                    "verse": "Ken ikasabam dagitoy a banbanag tapno awanto ti pakababalawanda."
                },
                "8": {
                    "verse_nr": "8",
                    "verse": "Ngem no adda ti saan a mangipaay iti maipaay iti bukodna a kakabagian, nangnangruna kadagidiay adda iti bukodna a bumalay, inlibakna ti pammati ket nadakdakes pay ngem iti saan a namati."
                },
                "9": {
                    "verse_nr": "9",
                    "verse": "Mailista koma ti babai a balo a saan, daydiay saan nga ub-ubing iti tawen nga innem a pulo, asawa iti maymaysa nga asawa a lalaki."
                },
                "10": {
                    "verse_nr": "10",
                    "verse": "Masapul a maam-ammoan isuna gapu kadagiti nasayaat nga ar-aramid, mabalin a daytoy ket nangaywan kadagiti ubbing, wenno managsangaili kadagiti gangannaet, wenno binuguanna ti saka dagiti namati, wenno tinulonganna dagiti nagsagaba, wenno napasnek iti tunggal nasayaat nga aramid."
                },
                "11": {
                    "verse_nr": "11",
                    "verse": "Ngem kadagiti ub-ubing a balo, pagkedkedam nga ibilang ida iti listaan. Ta no abaken ida ti tarigagay ti bagida a maisuppiat kenni Cristo, kayatda ti agasawa."
                },
                "12": {
                    "verse_nr": "12",
                    "verse": "Iti daytoy a wagas, maaddaanda iti basol gapu ta imbabawida ti immuna a karida."
                },
                "13": {
                    "verse_nr": "13",
                    "verse": "Agbalinda pay a maruam iti kinasadut. Mamalaybalayda. Saanda laeng nga agbalin a nasadut, ngem agbalinda pay a tarabitab ken mannakibiang. Agsaoda kadagiti banbanag a saanda a rumbeng nga ibaga."
                },
                "14": {
                    "verse_nr": "14",
                    "verse": "Ngarud, kayatko nga agasawa dagiti ub-ubing a babbai, aganakda, asikasoenda ti balay, tapno awan ti gundaway ti kabusor a mangpabasol kadatayo nga agar-aramid iti kinadakes."
                },
                "15": {
                    "verse_nr": "15",
                    "verse": "Ta adda dagiti simmiasi a simmurot kenni Satanas."
                },
                "16": {
                    "verse_nr": "16",
                    "verse": "No adda namati a babai nga addaan kadagiti balo, tulunganna koma ida, tapno iti kasta ket saandan a padagsen iti uneg ti iglesia, tapno mabalin a makatulong daytoy kadagiti pudno a balo."
                },
                "17": {
                    "verse_nr": "17",
                    "verse": "Maibilang koma dagiti panglakayen a nasayaat ti panagturayna a maikari nga umawat iti mamindua a dayaw, nangnangruna kadagidiay agtrabtrabaho maipanggep iti sao ken iti panangisuro iti daytoy."
                },
                "18": {
                    "verse_nr": "18",
                    "verse": "Ta kuna ti Nasantoan a Surat, \u201cSaanmo a busalan ti baka kabayatan nga agir-irik\u201d ken \u201cTi trabahador ket maikari iti tangdanna.\u201d"
                },
                "19": {
                    "verse_nr": "19",
                    "verse": "Saanka nga umawat iti pammabasol a maisuppiat iti maysa a panglakayen malaksid no adda ti dua wenno tallo a saksi."
                },
                "20": {
                    "verse_nr": "20",
                    "verse": "Ilintegmo dagiti managbasol iti imatang ti amin tapno agbuteng dagiti dadduma."
                },
                "21": {
                    "verse_nr": "21",
                    "verse": "Sipapasnekak a mangbilin kenka, iti imatang ti Dios, ni Cristo Jesus, ken dagiti napili nga anghel, a salimetmetam dagitoy nga annuroten nga awan panangidumduma, ken awan ti aramidem a panangipangpangruna."
                },
                "22": {
                    "verse_nr": "22",
                    "verse": "Saanka nga agganat a mangikabil kadagiti imam iti uray maysa. Saanka a makibiang kadagiti basol ti sabali a tao. Masapul a pagtalinaedem a nasin-aw ti bagim."
                },
                "23": {
                    "verse_nr": "23",
                    "verse": "Masapul a saankan nga uminom iti danom. Ngem ketdi uminomka iti bassit nga arak para iti rusokmo ken kadagiti kanayon a sakitmo."
                },
                "24": {
                    "verse_nr": "24",
                    "verse": "Dagiti basol ti sumagmamano a tattao ket nalawag a makita, ket umun-una pay dagitoy ngem isuda a mapan iti pannakaukom. Ngem adda dagiti basol a maud-udi."
                },
                "25": {
                    "verse_nr": "25",
                    "verse": "Kasta met, nga adda dagiti nasayaat nga aramid a maipakaammo, ngem uray dagiti dadduma ket saanto a mailemmeng."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ibilang koma dagiti adda iti babaen ti sangol ti pannakatagabu dagiti amoda a dagitoy ket maikari iti amin a panangdayaw. Masapul nga aramidenda daytoy tapno ti nagan ti Dios ken ti sursuro ket saan koma a matabbaawan."
                },
                "2": {
                    "verse_nr": "2",
                    "verse": "Dagiti tagabu nga addaan namati nga amo ket masapul a raemenda dagiti amoda, gapu ta agkakabsatda ken ad-adda pay koma ti panagserbida kadakuada. Ta dagiti amo a natulongan babaen iti trabahoda ket namati ken maay-ayat. Isuro ken iwaragawagmo dagitoy a banbanag."
                },
                "3": {
                    "verse_nr": "3",
                    "verse": "Nu bilang ta ti maysa a tao ket agisuro iti naidumduma ken saanna nga awaten iti pudno nga annurotentayo, dayta ket dagiti sasao ti Apo tayo a ni Jesu-Cristo, ken nu bilang ta saanda nga awaten ti sursuro a mangiturong iti nadiosan a panagbiag,"
                },
                "4": {
                    "verse_nr": "4",
                    "verse": "dayta a tao ket napannakkel ken awan ammona. Ngem ketdi, sakitna ti makisinnuppiat ken makisinnungbat maipanggep kadagiti sasao. Dagitoy a sasao ket agbanag iti apal, panagaapa, sao a mangipaay iti sakit ti nakem, dakes nga atap, ken"
                },
                "5": {
                    "verse_nr": "5",
                    "verse": "iti agtultuloy a saan a panagkikinnaawatan dagiti tattao nga addaan iti rinukir a panunot. Tallikudanda ti kinapudno. Ipagarupda a ti nadiosan a panagbiag ket maysa a wagas tapno agbalin a baknang."
                },
                "6": {
                    "verse_nr": "6",
                    "verse": "Ita, ti nadiosan a panagbiag nga addaan iti pannakapnek ket dakkel a gunggona."
                },
                "7": {
                    "verse_nr": "7",
                    "verse": "Ta awan ti inyegtayo ditoy lubong. Kasta met a saantayo a makaitugot iti uray ania."
                },
                "8": {
                    "verse_nr": "8",
                    "verse": "Ngem ketdi, mapnektayo koma iti makan ken pagan-anay."
                },
                "9": {
                    "verse_nr": "9",
                    "verse": "Ita, kadagidiay kayatna ti agbalin a nabaknang, matnagda iti sulisog, iti palab-og. Matnagda iti adu a minamaag ken napeggad a tarigagay, ken iti aniaman a makairarem kadagiti tattao iti pannakaperdi ken pannakadadael."
                },
                "10": {
                    "verse_nr": "10",
                    "verse": "Ta ti panagayat iti kuarta ket isu ti ramot iti amin a kita ti kinadakes. Dadduma a tattao nga agtarigagay iti daytoy ket nagtagawataw manipud iti pammati ken dinuyokda iti bagbagida iti napalalo a ladingit."
                },
                "11": {
                    "verse_nr": "11",
                    "verse": "Ngem sika, tao ti Dios, umadayoka manipud kadagitoy a banbanag. Gun-odem ti kinalinteg, nadiosan a panagbiag, kinapudno, ayat, panagibtur ken kinaalumamay."
                },
                "12": {
                    "verse_nr": "12",
                    "verse": "Makirangetka iti nasayaat a ranget ti pammati. Salimetmetam ti biag nga agnanayon nga isu ti nakaayabam. Maipanggep iti daytoy a nangtedka iti pammaneknek iti sangoanan dagiti adu a saksi, no ania ti nasayaat."
                },
                "13": {
                    "verse_nr": "13",
                    "verse": "Itedko kenka daytoy a bilin iti sangoanan ti Dios, isu a mamagbiag iti amin a banbanag, ken iti sangoanan ni Cristo Jesus, nga isu a nagsao iti pudno iti sangoanan ni Pontio Pilato:"
                },
                "14": {
                    "verse_nr": "14",
                    "verse": "idulinmo nga awan pagkuranganna dagiti bilin, nga awan pakababalawanna, agingga iti panagparang ni Apo tayo a ni Jesu-Cristo."
                },
                "15": {
                    "verse_nr": "15",
                    "verse": "Ipakaammonto ti Dios ti panagparangna iti umno a tiempo - ti Dios nga Ayan ti Bendision, ti isu laeng a pannakabalin, ti Ari nga agar-ari, ti Apo nga agturturay."
                },
                "16": {
                    "verse_nr": "16",
                    "verse": "Isuna laeng iti saan a matay ken agnanaed iti saan a maasitgan a silaw. Awan tao a makakita kenkuana wenno makabael a mangbuya kenkuana. Kenkuana iti dayaw ken agnanayon a pannakabalin. Amen."
                },
                "17": {
                    "verse_nr": "17",
                    "verse": "Ibagam kadagiti baknang ditoy lubong a saanda nga agpasindayag, ken saanda a mangnamnama kadagiti kinabaknang, a saan a pakasiguradoan. Ngem ketdi, rumbeng a mangnamnamada iti Dios. Ipapaayna kadatayo ti amin a pudno a kinabaknang nga intay ragragsaken."
                },
                "18": {
                    "verse_nr": "18",
                    "verse": "Ibagam kadakuada nga agaramidda iti nasayaat, a bumaknangda kadagiti nasayaat nga aramid, a managparabur ken situtulokda a mangibingay."
                },
                "19": {
                    "verse_nr": "19",
                    "verse": "Iti kasta, maka-urnongdanto para bagbagida iti nasayaat a pundasion iti masakbayan, tapno salimetmetanda ti pudpudno a biag."
                },
                "20": {
                    "verse_nr": "20",
                    "verse": "Timoteo, salaknibam no ania iti naited kenka. Liklikam ti minamaag a sarita ken saan nga agtutunos a sarita a biddut a naawagan iti pannakaammmo."
                },
                "21": {
                    "verse_nr": "21",
                    "verse": "Adda dagiti lallaki a mangiwarwaragawag kadagitoy a banbanag ket isu a simminada iti pammati. Maadda koma ti parabur kadakayo."
                }
            }
        }
    }
}