{
    "version": "IOB",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ni Santiago, nga adipen ti Dios ken ti Apo a ni Jesu-Cristo, kadagiti sangapulo ket dua a tribu iti Pannakaiwara-wara, kablaaw."
                },
                "2": {
                    "verse_nr": "2",
                    "verse": "Ibilangyo amin a rag-o, kakabsatko, no makapadaskayo iti nadumaduma a pakariribukan,"
                },
                "3": {
                    "verse_nr": "3",
                    "verse": "nga ammoyo a iti pannakasuot ti pammatiyo ket mangpataud iti panagibtur."
                },
                "4": {
                    "verse_nr": "4",
                    "verse": "Palubosanyo a leppasen ti panagibtur ti trabahona, tapno agbalinkayo koma a naan-anay a nataengan, nga awan pagkuranganna."
                },
                "5": {
                    "verse_nr": "5",
                    "verse": "Ngem no kasapulan ti siasinoman kadakayo ti kinasirib, dawatenna daytoy manipud iti Dios, ti sibubuslon a mangmangted ken saan a mangtubtubngar kadagiti amin a dumawat ket ipaaynanto daytoy."
                },
                "6": {
                    "verse_nr": "6",
                    "verse": "Ngem dumawatkayo nga addaan iti pammati, nga awanan iti panagduadua, ta ti agduadua ket kasla dalluyon idiay baybay, iturturong iti angin ken maipalpalladaw iti aglawlaw."
                },
                "7": {
                    "verse_nr": "7",
                    "verse": "Ta masapul a saan a panunoten dayta a tao a maawatnanto ti kiddawna iti Apo;"
                },
                "8": {
                    "verse_nr": "8",
                    "verse": "ti kasta a tao ket agduadua ti panunotna, saan a natalna kadagiti amin a wagasna."
                },
                "9": {
                    "verse_nr": "9",
                    "verse": "Ti nakurapay a kabsat ket agrag-o koma iti nangato a kasasaadna,"
                },
                "10": {
                    "verse_nr": "10",
                    "verse": "kabayatan a ti nabaknang a kabsat iti kinapakumbabana, gapu ta mapukawto isuna a kasla iti panagpukaw ti atap a sabong iti talon."
                },
                "11": {
                    "verse_nr": "11",
                    "verse": "Sumingising ti init nga addaan iti makasinit a pudot ket laylayenna ti mula, ket matinnag ti sabong ket matay ti pintasna. Iti isu met laeng a wagas, mapukawto dagiti nabaknang a tattao iti tengnga dagiti ar-aramidenda."
                },
                "12": {
                    "verse_nr": "12",
                    "verse": "Nagasat ti tao a makaibtur iti pannakasuot, ta kalpasan a malasatanna ti suot, awatennanto ti balangat ti biag, a naikari kadagiti agay-ayat iti Dios."
                },
                "13": {
                    "verse_nr": "13",
                    "verse": "Awan koma iti mangibaga inton masulisog isuna, \u201cDaytoy a sulisog ket naggapu iti Dios,\u201d gapu ta saan a nasulisog ti Dios babaen iti dakes, ken ti Dios mismo ket saan a mangsulsulisog iti siasinoman."
                },
                "14": {
                    "verse_nr": "14",
                    "verse": "Masulisog ti tunggal tao babaen iti bukodna a dakes a tartarigagay a mangal-allukoy ken mang-guyguyod kenkuana a paadayo."
                },
                "15": {
                    "verse_nr": "15",
                    "verse": "Ket kalpasan a maiyinaw ti managbasol a tartarigagay, maipasngay ti basol, ken kalpasan a dimmakkel a naan-anay ti basol ibungana ti patay."
                },
                "16": {
                    "verse_nr": "16",
                    "verse": "Saankayo a paallilaw, ay-ayatek a kakabsat."
                },
                "17": {
                    "verse_nr": "17",
                    "verse": "Ti tunggal nasayaat a sagut ken tunggal naan-anay a sagut ket manipud idiay ngato, a bumabbaba manipud iti Ama dagiti lawag. Saan nga agbalbaliw isuna a kasla kadagiti agsukat-sukat nga aniniwan."
                },
                "18": {
                    "verse_nr": "18",
                    "verse": "Pinili ti Dios nga ikkannatayo iti biag babaen iti sao iti kinapudno, tapno agbalintayo a kasla dagiti umuna a bunga kadagiti pinarsuana."
                },
                "19": {
                    "verse_nr": "19",
                    "verse": "Ammoyo daytoy, ay-ayatek a kakabsat. Masapul a nasiglat a dumngeg ti tunggal tao, nainnayad nga agsao, ken saan a nalaka a makaunget,"
                },
                "20": {
                    "verse_nr": "20",
                    "verse": "ta ti unget ti tao ket saanna a tungpalen ti kinalinteg iti Dios."
                },
                "21": {
                    "verse_nr": "21",
                    "verse": "Ngarud ikkatenyo amin a managbasol a rugit ken ti dakes nga adda iti sadinoman, ken iti kinapakumbaba awaten ti naimula a sao, nga isu ti makaisalakan kadagiti kararuayo."
                },
                "22": {
                    "verse_nr": "22",
                    "verse": "Agtulnogkayo iti sao, saanyo laeng a denggen daytoy, nga al-allilawenyo dagiti bukodyo a bagi."
                },
                "23": {
                    "verse_nr": "23",
                    "verse": "Ta no mangngeg ti siasinoman ti sao ken saanna nga aramiden daytoy, maiyarig isuna iti maysa a tao a mangkitkita iti rupana iti sarming."
                },
                "24": {
                    "verse_nr": "24",
                    "verse": "Kitkitaenna ti rupana, ken pumanaw ket malipatanna a dagus ti langana."
                },
                "25": {
                    "verse_nr": "25",
                    "verse": "Ngem ti tao a kumita a siaannad iti naan-anay a linteg, ti linteg iti wayawaya, ken agtultuloy nga agtultulnog iti daytoy, saan laeng a kas dumdumngeg a malipatanna, mabendisionanto daytoy a tao kas aramidenna daytoy."
                },
                "26": {
                    "verse_nr": "26",
                    "verse": "No panunoten ti siasinoman a relihioso isuna, ngem saanna a tengngelen ti dilana, al-allilawenna ti pusona ken awan serbi ti relihionna."
                },
                "27": {
                    "verse_nr": "27",
                    "verse": "Ti nadalus ken saan a narugitan a relihion iti sangoanan ti Dios ken Amatayo ket daytoy: ti panangtulong kadagiti awanan ti ama ken kadagiti balo a babbai iti panagrigatda, ken ti mangsalaknib iti bagi manipud iti panangdadael iti lubong."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kakabsatko, saanyo a suroten ti pammati iti Apotayo a ni Jesu-Cristo, ti Apo iti dayag, babaen iti panangipangpanruna kadagiti sumagmamano a tattao."
                },
                "2": {
                    "verse_nr": "2",
                    "verse": "No sumrek ti maysa a tao iti taripnongyo a nakasuot kadagiti balitok a singsing ken napipintas a badbado, ken adda met sumrek a nakurapay a tao a narugit ti badona,"
                },
                "3": {
                    "verse_nr": "3",
                    "verse": "ket ipampamaysam ti imatangmo iti tao a nakakawes iti napintas a bado, ket kunam, \u201cPangngaasim ta agtugawka ditoy napintas a lugar,\u201d ngem kunam iti nakurapay a tao, \u201cAgtakderka idiay,\u201d wenno, \u201cAgtugawka iti sakaanak,\u201d"
                },
                "4": {
                    "verse_nr": "4",
                    "verse": "saankayo kadi a manguk-ukom kadagiti bagbagiyo, ken agbalbalin nga ukom nga addaan kadagiti dakes a kapanunotan?"
                },
                "5": {
                    "verse_nr": "5",
                    "verse": "Dumngegkayo, ay-ayatek a kakabsat, saan kadi a pinili ti Dios dagiti nakurapay iti lubong tapno agbalin a nabaknang iti pammati ken mangtawid iti pagarian nga inkarina kadagiti mangay-ayat kenkuana?"
                },
                "6": {
                    "verse_nr": "6",
                    "verse": "Ngem pinabainanyo dagiti nakurapay! Saan kadi a dagiti nabaknang ti mangparparigat kadakayo, ken saan kadi nga isuda dagiti mangguyguyod kadakayo idiay pagukoman?"
                },
                "7": {
                    "verse_nr": "7",
                    "verse": "Saan kadi a tabtabbaawan dagiti nabaknang ti nasayaat a nagan a nakaayabanyo?"
                },
                "8": {
                    "verse_nr": "8",
                    "verse": "Nupay kasta, no tungpalenyo ti naarian a linteg, kas naisurat iti Nasantoan a Sursurat, \u201cMasapul nga ayatem ti karrubam kas iti bagim,\u201d nasayaat ti ar-aramidenyo."
                },
                "9": {
                    "verse_nr": "9",
                    "verse": "Ngem no ipangrunayo ti sumagmamano a tattao, agbasbasolkayo, a napasingkedan a nagbasol babaen iti linteg a kas mannaglabsing iti linteg."
                },
                "10": {
                    "verse_nr": "10",
                    "verse": "Ta siasinoman nga agtulnog iti sibubukel a linteg, ngem maitibkol iti maysa a banag, makabasol isuna ti pananglabsing iti amin a linteg!"
                },
                "11": {
                    "verse_nr": "11",
                    "verse": "Ta ti Dios a nangibaga, \u201cSaanka a makikamalala,\u201d kunana pay, \u201cSaanka a mangpatay.\u201d No saankayo a makikamalala, ngem mangpataykayo, linabsingyo ti linteg ti Dios."
                },
                "12": {
                    "verse_nr": "12",
                    "verse": "Isu nga agsao ken agtulnogkayo a kas kadagiti dandanin maukom babaen iti linteg ti wayawaya."
                },
                "13": {
                    "verse_nr": "13",
                    "verse": "Ta umay ti pannakaukom nga awanan asi kadagiti saan a nangipakita iti asi. Agballigi ti asi maibusor iti pannakaukom!"
                },
                "14": {
                    "verse_nr": "14",
                    "verse": "Ania ti pagsayaatanna, kakabsatko, no ibaga ti maysa a tao nga adda ti pammatina, ngem awanan isuna kadagiti aramid? Maisalakan kadi isuna dayta a pammati?"
                },
                "15": {
                    "verse_nr": "15",
                    "verse": "No agkasapulan ti kabsat a lalaki wenno babai kadagiti badbado ken inaldaw a taraon,"
                },
                "16": {
                    "verse_nr": "16",
                    "verse": "ket ibaga ti maysa kadakayo kadakuada, \u201cMapanka nga addaan kapia, agpabaraka ken manganka a nasayaat,\u201d ngem saanmo nga ited kadakuada dagiti kasapulanda a banbanag a maipaay iti bagi, ania ti pagsayaatanna dayta?"
                },
                "17": {
                    "verse_nr": "17",
                    "verse": "Iti isu met laeng a wagas, ti pammati, no awanan kadagiti aramid, ket natay."
                },
                "18": {
                    "verse_nr": "18",
                    "verse": "Ngem adda pay ti mangibaga, \u201cAdda pammatim, ken addaanak kadagiti aramid.\u201d Ipakitam kaniak ti pammatim nga awanan kadagiti aramid, ket ipakitak kenka ti pammatik babaen kadagiti aramidko."
                },
                "19": {
                    "verse_nr": "19",
                    "verse": "Mamatika nga adda ti maymaysa a Dios; ustoka. Ngem patpatien met dagiti demonio dayta ket agpigergerda."
                },
                "20": {
                    "verse_nr": "20",
                    "verse": "Kayatmo kadi a maammoan, maag a tao, no kasano a ti pammati nga awanan kadagiti aramid ket awan serbina?"
                },
                "21": {
                    "verse_nr": "21",
                    "verse": "Saan kadi a ni Abraham nga amatayo ket napalinteg babaen kadagiti aramid idi indatonna ni Isaac nga anakna a lalaki iti rabaw ti altar?"
                },
                "22": {
                    "verse_nr": "22",
                    "verse": "Makitayo a nagtrabaho ti pammati kadagiti aramidna, ket babaen kadagiti aramid nagun-od iti pammatina ti pangngepna."
                },
                "23": {
                    "verse_nr": "23",
                    "verse": "Natungpal ti Nasantoan a Surat a kunkunana, \u201cPinati ni Abraham ti Dios, ket naibilang kenkuana a kas kinalinteg.\u201d Isu a naawagan ni Abraham a gayyem ti Dios."
                },
                "24": {
                    "verse_nr": "24",
                    "verse": "Makitayo a babaen kadagiti aramid napalinteg ti maysa a tao, ken saan laeng a babaen iti pammati."
                },
                "25": {
                    "verse_nr": "25",
                    "verse": "Saan kadi nga iti kasta met a wagas a ni Rahab a balangkantis ket napalinteg babaen kadagiti aramid, idi pinasangbayna dagiti mensahero ken imbaonna ida babaen iti sabali a dalan?"
                },
                "26": {
                    "verse_nr": "26",
                    "verse": "Ta kas iti bagi nga awanan iti espiritu ket natay, kasta met ti pammati nga awanan kadagiti aramid ket natay."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Saan koma nga adu kadakayo ti agbalin a manursuro, kakabsatko, nga ammoyo nga awatentayonto ti dakdakkel a pannakaukom."
                },
                "2": {
                    "verse_nr": "2",
                    "verse": "Ta maitibkultayo amin iti adu a wagas. No saan a maitublak ti siasinoman iti sasaona, isuna ket awan pagkuranganna a tao, matengngelna pay ti sububukel a bagina."
                },
                "3": {
                    "verse_nr": "3",
                    "verse": "Ita, no ikabiltayo dagiti busal dagiti kabalyo kadagiti ngiwatda agtulnogda kadatayo, ket mabalintayo a pagpusipusen dagiti bagida."
                },
                "4": {
                    "verse_nr": "4",
                    "verse": "Kitaenyo pay a dagiti barko, uray no nagdadakkelda unay ket maidurduron dagiti napipigsa nga angin, ket iturturong iti nagbassit a timon iti sadinoman a tarigagayan ti kapitan a pangiturongan"
                },
                "5": {
                    "verse_nr": "5",
                    "verse": "Kasta met, ti dila ket maysa a bassit a paset iti bagi, ngem ipasindayagna dagiti dakkel a banbanag. Kitaenyo no kasano a ti dakkel a kabakiran ket masindian babaen iti rissik iti beggang!"
                },
                "6": {
                    "verse_nr": "6",
                    "verse": "Ti dila ket maysa met laeng nga apuy, maysa a lubong iti kinamanagbasol a naikabil kadagiti paset iti bagitayo, a mangrugrugit iti sububukel a bagi ket puoranna ti dalan iti biag, ken mapuoran ti bagina babaen iti impierno."
                },
                "7": {
                    "verse_nr": "7",
                    "verse": "Ti tunggal kita iti atap nga ayup, billit, agkarkarayam, ken parsua iti baybay ket mapapaamo ken napaamo ti sangkataoan,"
                },
                "8": {
                    "verse_nr": "8",
                    "verse": "ngem awan kadagiti tattao ti makapaamo iti dila; maysa daytoy a dakes nga awan inanana, napno iti makapatay a sabidong."
                },
                "9": {
                    "verse_nr": "9",
                    "verse": "Babaen iti dila, daydayawentayo ti Apo ken Amatayo, ken babaen iti daytoy ket ilunodtayo dagiti tattao, a naaramid iti langa ti Dios."
                },
                "10": {
                    "verse_nr": "10",
                    "verse": "Manipud iti isu met laeng a ngiwat ket naisao iti pangbendision ken panangilunod. Kakabsatko, saan koma a kastoy dagitoy a banbanag."
                },
                "11": {
                    "verse_nr": "11",
                    "verse": "Ipussuak kadi ti ubbog ti agpada a nasam-it ken napait a danum?"
                },
                "12": {
                    "verse_nr": "12",
                    "verse": "Kakabsatko, makapatubo kadi ti igos iti olibo, wenno ti ubas ket mangpatubo iti igos? Kasta met a saan a makapataud ti naapgad nga ubbog iti nasam-it a danum."
                },
                "13": {
                    "verse_nr": "13",
                    "verse": "Siasino kadakayo ti nasirib ken mannakaawat? Ipakita koma dayta a tao ti nasayaat a biag babaen kadagiti aramidna iti kinapakumbaba nga aggapu iti kinasirib."
                },
                "14": {
                    "verse_nr": "14",
                    "verse": "Ngem no addaankayo iti napait a panagimon ken naimot a tarigagay iti pusoyo, saankayo nga agpasindayag ken agulbod a maibusor iti kinapudno."
                },
                "15": {
                    "verse_nr": "15",
                    "verse": "Saan a kinasirib daytoy a bumaba manipud iti ngato, ngem ketdi nainlubongan daytoy, saan a naespirituan, ken sinasairo."
                },
                "16": {
                    "verse_nr": "16",
                    "verse": "Ta no sadino ti ayan ti panagimon ken naimot a tarigagay, adda ti riribuk ken amin a narugit nga aramid."
                },
                "17": {
                    "verse_nr": "17",
                    "verse": "Ngem ti kinasirib nga aggapu iti ngato ket umuna, nasin-aw, kalpasanna managayat iti kapia, naalumamay, nasayaat ti panagpuspusona, napno iti asi ken nasayaat a bunga, awanan ti panangipangpangruna kadagiti sumagmamano a tattao, ken napasnek."
                },
                "18": {
                    "verse_nr": "18",
                    "verse": "Ken ti bunga iti kinalinteg ket naimula iti kapia para kadagiti agar-aramid iti kapia."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sadino ti naggapuan iti panagaapa ken panagsisinnupiat kadakayo? Saan kadi a nagtaud daytoy kadagiti dakes a tarigagayyo nga agbibinnusor iti unegyo?"
                },
                "2": {
                    "verse_nr": "2",
                    "verse": "Tartarigagayanyo ti awan kadakayo. Mangpataykayo ken kamkamatenyo ti saanyo a matagikua. Agaapa ken agriringgorkayo, ngem saanyo a magun-od gapu ta saankayo a dumawdawat iti Dios."
                },
                "3": {
                    "verse_nr": "3",
                    "verse": "Dumawatkayo ket saankayo a makaawat gapu ta dakes a banbanag dagiti dawdawatenyo, tapno mabusbusyo dagitoy kadagiti dakes a tartarigagayyo."
                },
                "4": {
                    "verse_nr": "4",
                    "verse": "Dakayo a mannakikamalala a babbai! Saanyo kadi nga ammo nga ti pannakigayyem iti lubong ket pannakisuppiat maibusor iti Dios? Ngarud, ti siasinoman a mangikeddeng nga agbalin a gayyem iti lubong ar-aramidenna ti bagina a kabusor iti Dios."
                },
                "5": {
                    "verse_nr": "5",
                    "verse": "Wenno ipagarupyo kadi nga awan kaipapanan ti Nasantoan a Sursurat no ibagbagana a ti Espiritu nga inkabilna kadatayo ket umap-apal unay para kadatayo?"
                },
                "6": {
                    "verse_nr": "6",
                    "verse": "Ngem mangmangted pay ti Dios iti ad-adu a parabur, nga isu ti gapu na a kinuna iti Nasantoan a Surat, \u201cSupringen ti Dios dagiti napalanguad, ngem mangmanted iti parabur kadagiti napakumbaba.\u201d"
                },
                "7": {
                    "verse_nr": "7",
                    "verse": "Ngarud, paiturayanyo ti bagbagiyo iti Dios. Supringenyo ti diablo, ket panawannakayonto."
                },
                "8": {
                    "verse_nr": "8",
                    "verse": "Umasidegkayo iti Dios, ket umasidegto isuna kadakayo. Dalusanyo dagiti imayo, dakayo a managbasol, ken pasin-awenyo dagiti pusoyo, dakayo nga agduadua."
                },
                "9": {
                    "verse_nr": "9",
                    "verse": "Agliday, agladingit, ken agsangitkayo! Pagbalinenyo dagiti katkatawayo a ladingit ken ti rag-oyo a liday."
                },
                "10": {
                    "verse_nr": "10",
                    "verse": "Agpakumbabakayo iti sangoanan ti Apo, ket itag-aynakayonto."
                },
                "11": {
                    "verse_nr": "11",
                    "verse": "Saankayo nga agsao iti maibusor iti maysa ken maysa, kakabsat. Ti tao nga agsao maibusor iti maysa a kabsat wenno mangukom iti kabsatna ket agsasao a maibusor iti linteg ken uk-ukomenna ti linteg ti Dios. No ukomenyo ti linteg, saankayo nga agtultulnog iti linteg, ngem maysa nga ukom iti daytoy."
                },
                "12": {
                    "verse_nr": "12",
                    "verse": "Maysa laeng ti mangmangted iti linteg ken ukom, ti Dios, ti makaisalakan ken makadadael. Siasinokayo a mangukom iti kaarrubayo?"
                },
                "13": {
                    "verse_nr": "13",
                    "verse": "Dumngegkayo, dakayo nga agibagbaga, \u201cIta nga aldaw wenno inton bigat ket mapankaminto iti daytoy nga ili, ket agnaedkami idiay iti maysa a tawen, ket agtagilakokami, ket makagungunakaminto.\u201d"
                },
                "14": {
                    "verse_nr": "14",
                    "verse": "Siasino ti makaammo iti mapasamak inton bigat, ken ania ngay met koma ti biagyo? Ta kaslakayo angep nga agparang iti apagbiit ket kalpasanna agpukaw."
                },
                "15": {
                    "verse_nr": "15",
                    "verse": "Ngem ketdi ibagayo koma, \u201cNo pagayatan ti Apo, agbiagkaminto ket aramidenminto daytoy wenno dayta.\u201d"
                },
                "16": {
                    "verse_nr": "16",
                    "verse": "Ngem ita ipaspasindayagyo ti maipapan kadagiti panggepyo. Amin a kasta a panagpaspasindayag ket dakes."
                },
                "17": {
                    "verse_nr": "17",
                    "verse": "Ngarud, kenkuana a makaammo nga agaramid iti nasayaat ngem saanna nga ar-aramiden daytoy, basol kenkuana daytoy."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Umaykayo itan, dakayo a nabaknang, pigsaanyo ti agsangit gapu kadagiti rigrigat nga umay kadakayo."
                },
                "2": {
                    "verse_nr": "2",
                    "verse": "Dagiti kinabaknangyo ket nalungsot ken dagiti kawesyo ket inibus iti buut."
                },
                "3": {
                    "verse_nr": "3",
                    "verse": "Dagiti balitok ken pirakyo ket naawanan iti pateg, ken ti panaglatida ti mangpaneknekto maibusor kadakayo ken ibusenda ti lasagyo a kasla iti apuy. Inlemmengyo dagiti gamengyo kadagiti maudi nga al-aldaw."
                },
                "4": {
                    "verse_nr": "4",
                    "verse": "Kitaenyo, ti tangdan dagiti agtrabtrabaho- dagiti saanyo a binayadan para iti panagapitda kadagiti taltalonyo- umaw-awagda! Ken dagiti asug dagiti nagapit kadagiti mula ket dimmanon kadagiti lapayag ti Apo dagiti Armada."
                },
                "5": {
                    "verse_nr": "5",
                    "verse": "Nagbiagkayo iti nalabes a nam-ay ditoy rabaw ti daga ken pinabus-oyanyo dagiti bagbagiyo. Pinalukmegyo dagiti pusoyo a maipaay iti aldaw iti panagparti."
                },
                "6": {
                    "verse_nr": "6",
                    "verse": "Inukom ken pinatayyo dagiti nalinteg a saan nga makapagkedked kadakayo."
                },
                "7": {
                    "verse_nr": "7",
                    "verse": "Ngarud aganuskayo, kakabsat, agingga iti iyaay ti Apo, kasla iti mannalon nga agur-uray iti napateg nga apit iti daga, agur-uray a siaanus para iti daytoy, agingga a dagiti nasapa ken naladaw a tudo ket agtinnag."
                },
                "8": {
                    "verse_nr": "8",
                    "verse": "Aganuskayo met; patalgedenyo dagiti pusoyo, gapu ta asidegen ti iyaay ti Apo."
                },
                "9": {
                    "verse_nr": "9",
                    "verse": "Saankayo nga agdayamudom, kakabsat, a maibusor iti maysa ken maysa, tapno saankayo a maukom. Kitaenyo, ti ukom ket agtaktakder iti ruangan."
                },
                "10": {
                    "verse_nr": "10",
                    "verse": "Kas pangarigan, kakabsat, panunotenyo a nalaing dagiti panagsagsagaba ken kinaanus dagiti profeta a nagsao iti nagan ti Apo."
                },
                "11": {
                    "verse_nr": "11",
                    "verse": "Kitaenyo, awagantayo dagiti agibtur, a \u201cnagasat.\u201d Nangngeganyo ti kinaanus ni Job, ken ammoyo ti panggep ti Apo ken ni Job, no kasano a ti Apo ket napnoan iti ayat ken asi."
                },
                "12": {
                    "verse_nr": "12",
                    "verse": "Kangrunaan iti amin, kakabsatko, saankayo nga agsapata, babaen iti langit wenno iti daga, wenno babaen iti aniaman a sabali a sapata. Ngem ti kayat koma a sawen ti \u201cwen a kunayo\u201d ket \u201cwen\u201d ken ti \u201csaan a kunayo\u201d ket \u201csaan,\u201d tapno saankayo a matinnag iti pannakaukom."
                },
                "13": {
                    "verse_nr": "13",
                    "verse": "Adda kadi ti agsagsagaba kadakayo? Masapul nga agkararag isuna. Adda kadi ti naragsak kadakayo? Pagkantaenyo isuna iti pagdaydayaw."
                },
                "14": {
                    "verse_nr": "14",
                    "verse": "Adda kadi ti agsakit kadakayo? Palubosanyo nga ayabanna dagiti panglakayen iti iglesia, ket ikararag koma isuna dagiti panglakayen, sapsapuanda isuna babaen iti lana a maigapu iti nagan ti Apo,"
                },
                "15": {
                    "verse_nr": "15",
                    "verse": "ket ti kararag iti pammati isalakannanto dayta a masakit a tao, ket pagungarento ti Apo isuna. No nagbasol isuna, pakawanento isuna iti Dios."
                },
                "16": {
                    "verse_nr": "16",
                    "verse": "Ngarud, ipudnoyo dagiti basolyo iti tunggal maysa, ken ikararaganyo ti maysa ken maysa, tapno maagasankayo. Ti kararag iti nalinteg a tao ket mangpataud iti adu a pagbanagan."
                },
                "17": {
                    "verse_nr": "17",
                    "verse": "Ni Elias ket maysa a tao nga addaan iti rikna a kasla kadatayo. Nagkararag isuna a sipapasnek a saan koma nga agtudo, ket saan a nagtudo iti daga iti las-ud iti tallo a tawen ken innem a bulan."
                },
                "18": {
                    "verse_nr": "18",
                    "verse": "Ket nagkararag manen ni Elias, ket imbukbok ti langlangit ti tudo iti daga ket nagpataud ti daga iti apit."
                },
                "19": {
                    "verse_nr": "19",
                    "verse": "Kakabsatko, no maiyaw-awan ti siasinoman kadakayo manipud iti kinapudno, ngem iturong isuna ti maysa a tao nga agsubli,"
                },
                "20": {
                    "verse_nr": "20",
                    "verse": "maammoanna koma a ti siasinoman a mangidalan iti managbasol a pumanaw manipud iti biddut iti dalanna ket maisalakannanto ti kararuana manipud iti patay ket kalubannanto ti adu a basbasol."
                }
            }
        }
    }
}