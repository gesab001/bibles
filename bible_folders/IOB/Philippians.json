{
    "version": "IOB",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Da Pablo ken Timoteo, nga adipen ni Cristo Jesus, kadagiti amin a tattao a nailasin para kenni Cristo Jesus nga adda dita Filipos, agraman dagiti mangidadaulo ken dagiti diakono."
                },
                "2": {
                    "verse_nr": "2",
                    "verse": "Parabur ken kappia manipud iti Dios nga Amatayo ken manipud kenni Apo Jesu-Cristo ti adda koma kadakayo."
                },
                "3": {
                    "verse_nr": "3",
                    "verse": "Agyamyamanak iti Diosko tunggal malaglagipkayo."
                },
                "4": {
                    "verse_nr": "4",
                    "verse": "Kanayon a para kadakayo amin ti tunggal kararagko, nga addaan rag-o iti panagkararagko."
                },
                "5": {
                    "verse_nr": "5",
                    "verse": "Pagyamanak ti pannakikaduayo iti ebanghelio manipud idi immuna nga aldaw inggana ita."
                },
                "6": {
                    "verse_nr": "6",
                    "verse": "Sitatalgedak iti daytoy a banag, nga isuna a nangirugi iti naimbag nga aramid kadakayo ket itultuloyna a leppasen daytoy agingga iti aldaw ni Jesu-Cristo."
                },
                "7": {
                    "verse_nr": "7",
                    "verse": "Rumbeng a makariknaak iti kastoy maipanggep kadakayo amin gapu ta addakayo ditoy pusok. Nagbalinkayo amin a kaduak iti parabur iti pannakaibaludko ken iti panangikalintegak ken panangpatpatalged iti ebanghelio."
                },
                "8": {
                    "verse_nr": "8",
                    "verse": "Ta saksik ti Dios, no kasano ti iliwko kadakayo amin iti kinauneg ti ayat ni Jesu-Cristo."
                },
                "9": {
                    "verse_nr": "9",
                    "verse": "Ket kastoy ti ikarkararagko: a ti ayatyo ket manayonan pay koma babaen iti pannakaammo ken amin a pannakaawat."
                },
                "10": {
                    "verse_nr": "10",
                    "verse": "Ikarkararagko daytoy tapno mabalinyo a padasen ken pilien dagiti banag a kasasayaatan. Ikarkararagko daytoy tapno agbalinkayo a napudno ken awan ti pakabasolan inton aldaw ni Cristo."
                },
                "11": {
                    "verse_nr": "11",
                    "verse": "Daytoy pay ket tapno mapnoankayto iti bunga ti kinalinteg nga umay babaen kenni Jesu-Cristo, a pakaitan-okan ken pakaidayawan ti Dios."
                },
                "12": {
                    "verse_nr": "12",
                    "verse": "Ita kakabsat, kayatko a maammoanyo, a dagiti banbanag a napasamak kaniak ti nangipadaras iti panagsaknap ti ebanghelio."
                },
                "13": {
                    "verse_nr": "13",
                    "verse": "Gapu iti daytoy, dagiti kawarko kenni Cristo ket naammoan dagiti amin a guardia iti palasio ken iti tumunggal maysa."
                },
                "14": {
                    "verse_nr": "14",
                    "verse": "Ken kaaduan kadagiti kakabsat iti Apo ket ad-adda pay a naallukoy gapu kadagiti kawarko tapno situturedda nga ibaga ti sao."
                },
                "15": {
                    "verse_nr": "15",
                    "verse": "Pudno nga iwarwaragawag dagiti dadduma ti maipanggep kenni Cristo gapu iti apal ken tapno maartapanda dagiti dadduma, ken dagiti met dadduma ket gapu iti naimbag a nakem."
                },
                "16": {
                    "verse_nr": "16",
                    "verse": "Dagiti tattao a nangiwaragawag kenni Cristo gapu iti ayat ket ammoda a naiyapanak ditoy gapu iti panangisakitko iti ebanghelio."
                },
                "17": {
                    "verse_nr": "17",
                    "verse": "Ngem iwaragawag dagiti dadduma ni Cristo gapu iti kinamanagimbubukod ken saan a napudno a panggep. Pagarupenda nga agar-aramidda iti pakariribukak bayat iti pannakaikawarko."
                },
                "18": {
                    "verse_nr": "18",
                    "verse": "Ania koma ita? Aniaman a wagas, uray no iti panaginkukuna wenno kinapudno, ni Cristo ket naiwaragawag ket maragsakanak iti daytoy! Wen, maragsakanak."
                },
                "19": {
                    "verse_nr": "19",
                    "verse": "Ta ammok nga agbanagto daytoy iti pannakawayawayak. Mapasamakto daytoy gapu kadagiti kararagyo ken iti tulong ti Espiritu ni Jesu-Cristo."
                },
                "20": {
                    "verse_nr": "20",
                    "verse": "Daytoy ket segun iti natalged a panangnamnamak ken kinapudno a saanakto a mabainan. Ngem ketdi, iti amin a kinatured, a kas iti napalpalabas ken uray ita. Namnamaek a maitan-ok ni Cristo babaen iti bagik, uray no babaen iti biag wenno ipapatay."
                },
                "21": {
                    "verse_nr": "21",
                    "verse": "Ta para kaniak, ti panagbiag ket agpaay kenni Cristo ken ti pannakatay ket gungona."
                },
                "22": {
                    "verse_nr": "22",
                    "verse": "Ngem no ti agbiag iti lasag ket makaipaay iti bunga manipud iti panagtrabahok, ket saanko nga ammo no ania ti piliek."
                },
                "23": {
                    "verse_nr": "23",
                    "verse": "Ta maip-ipitak kadagitoy a dua a pagpilian. Addaanak iti tarigagay a sumina ket tumiponak kenni Cristo, nga adayo a nasaysayaat!"
                },
                "24": {
                    "verse_nr": "24",
                    "verse": "Ngem ti agtalinaed iti lasag ket ad-adda a kasapulan para iti pagimbaganyo."
                },
                "25": {
                    "verse_nr": "25",
                    "verse": "Agsipud ta natalgedak maipapan iti daytoy, ammok nga agtalinaedak ken agtultuloyak a kaduayo amin, tapno rumang-ay ken agrag-okayo iti pammati."
                },
                "26": {
                    "verse_nr": "26",
                    "verse": "Ket ti pagbanaganna, gapu iti kaaddak kadakayo ad-adda nga idaydayawyo ni Cristo Jesus gapu kaniak."
                },
                "27": {
                    "verse_nr": "27",
                    "verse": "Agbiagkayo laeng iti wagas a maikari iti ebanghelio ni Cristo. Aramidenyo dayta tapno iti kasta, umayak man a mangkita kadakayo wenno awanak, mabalin a mangngegak no kasano nga agtaktakderkayo a sititibker nga addaan iti maymaysa nga espiritu. Kayatko a mangngeg nga addaankayo iti sangsangkamaysa a kararua nga agsalsalukag para iti pammati iti ebanghelio."
                },
                "28": {
                    "verse_nr": "28",
                    "verse": "Ken saanyo a pagbutngan ti aniaman a banag nga inaramid dagiti kabusoryo. Daytoy ket agbalin a pagilasinan kadakuada iti pannakadadaelda. Ngem para kadakayo, pagilasinan daytoy iti pannakaisalakanyo ken daytoy ket agtaud iti Dios."
                },
                "29": {
                    "verse_nr": "29",
                    "verse": "Ta daytoy ket naited kadakayo, maigapu kenni Cristo, saan laeng a tapno mamatikayo kenkuana, ngem tapno agsagabakayo pay para kenkuana."
                },
                "30": {
                    "verse_nr": "30",
                    "verse": "Ta addaankayo iti isu met laeng a pannakidangadang (saan a panagtitinnunos) a kas iti nakitayo kaniak, ken kas madamdamagyo nga adda kaniak ita."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "No kasta ngarud adda pannakapabileg kenni Cristo. No kasta ngarud adda liwliwa manipud iti ayatna. No kasta ngarud adda pannakikaddua iti Espiritu. No kasta ngarud adda kaasi ken pannakipagrikna."
                },
                "2": {
                    "verse_nr": "2",
                    "verse": "An-anayenyo ti rag-ok babaen iti panangipadayo iti panunotyo, nga addaan iti isu met laeng nga ayat, nga agkaykaysa iti espiritu, ken addaan iti isu met laeng a panggep."
                },
                "3": {
                    "verse_nr": "3",
                    "verse": "Awan koma ti banag nga aramidenyo a maigapu iti kinaagum wenno ubbaw a kapanunotan. Ngem ketdi, sipapakumbabakayo a mangibilang a nasaysayaat dagiti dadduma ngem kadakayo."
                },
                "4": {
                    "verse_nr": "4",
                    "verse": "Saan koma a dagiti bukodyo a pakasapulan ti ipangpangrunayo, ngem kitaenyo met ti pakasapulan dagiti dadduma."
                },
                "5": {
                    "verse_nr": "5",
                    "verse": "Agpanunotkayo iti wagas a kas kenni Cristo Jesus."
                },
                "6": {
                    "verse_nr": "6",
                    "verse": "Isuna ket Dios, ngem saanna nga imbilang a masapul a mabigbig ti kina-Diosna."
                },
                "7": {
                    "verse_nr": "7",
                    "verse": "Ngem ketdi, awan imbatina iti bagina. Nagbalin a kasla adipen. Nagbalin isuna a kaasping dagiti tattao. Nagparang isuna a kalanglanga ti tao."
                },
                "8": {
                    "verse_nr": "8",
                    "verse": "Impakumbabana ti bagina ken nagbalin a natulnog inggana iti patay, ti ipapatay iti krus."
                },
                "9": {
                    "verse_nr": "9",
                    "verse": "Ngarud, intan-ok met laeng isuna ti Dios. Intedna kenkuana ti nagan a kangatoan iti amin a nagan."
                },
                "10": {
                    "verse_nr": "10",
                    "verse": "Inaramidna daytoy tapno babaen iti nagan ni Jesus, tunggal tumeng ket rumbeng nga agparintumeng, dagiti tumeng dagiti adda idiay langit ken ditoy rabaw daga ken iti uneg iti daga."
                },
                "11": {
                    "verse_nr": "11",
                    "verse": "Ken inaramidna daytoy tapno amin a dila ket ipudnoda a ni Jesu-Cristo ket Apo, para iti pakaidayawan ti Dios Ama."
                },
                "12": {
                    "verse_nr": "12",
                    "verse": "Ngarud, kadakayo nga ay-ayatek, kas iti kanayon a panagtulnogyo, saan laeng nga iti kaaddak ngem ad-adda pay ita iti kaawanko, agsalukagkayo iti pannakaisalakanyo a nabuyogan iti panagbuteng ken panagpigerger."
                },
                "13": {
                    "verse_nr": "13",
                    "verse": "Ta ti Dios ti agtigtignay kadakayo iti tarigagay ken aramidyo para iti pakaragsakanna."
                },
                "14": {
                    "verse_nr": "14",
                    "verse": "Aramidenyo amin a banbanag nga awan iti panagtanabutob wenno panagriri."
                },
                "15": {
                    "verse_nr": "15",
                    "verse": "Agtignaykayo iti daytoy a wagas tapno agbalinkayo nga awan ti pakababalawanna ken napudno nga annak ti Dios nga awan pakapilawanna. Agtignaykayo iti kastoy a wagas tapno agraniagkayo a kas silsilaw iti lubong, iti tengnga ti nakillo ken dakes unay a henerasion."
                },
                "16": {
                    "verse_nr": "16",
                    "verse": "Kumpetkayo a naimbag iti sao ti biag tapno maaddaanak iti rason nga agragsak iti aldaw ni Cristo. Ta no kasta ti mapasamak, ammokto a saanak a nagtaray nga awan mamaayna wenno nagtrabaho nga awan serserbina."
                },
                "17": {
                    "verse_nr": "17",
                    "verse": "Ngem uray no maiparukpokak a kas sagut iti daton ken panagserbi iti pammatiyo, agragsakak, ken makipagragsakak kadakayo amin."
                },
                "18": {
                    "verse_nr": "18",
                    "verse": "Iti kasta met laeng a wagas, agrag-okayo met, ken makipagrag-okayo met kaniak."
                },
                "19": {
                    "verse_nr": "19",
                    "verse": "Ngem mangnamnamaak kenni Apo Jesus nga ibaonna ni Timoteo kadakayo iti mabiit, tapno mapabilegak met inton maammoak dagiti banbanag a maipapan kadakayo."
                },
                "20": {
                    "verse_nr": "20",
                    "verse": "Ta awanen ti sabali pay nga adda kaniak a kas kenkuana iti kababalin, a pudno a madanagan para kadakayo."
                },
                "21": {
                    "verse_nr": "21",
                    "verse": "Ta sapulenda amin dagiti bukodda a pagragsakan, saan a dagiti banbanag ni Jesu-Cristo."
                },
                "22": {
                    "verse_nr": "22",
                    "verse": "Ngem ammoyo iti pategna, gapu ta kas iti panagserbi ti maysa nga anak iti amana, nagserbi met isuna a kaduak iti ebanghelio."
                },
                "23": {
                    "verse_nr": "23",
                    "verse": "Isu a namnamaek a maibaon isuna iti mabiit apaman a makitak no ania ti mapasamak iti masakbayan."
                },
                "24": {
                    "verse_nr": "24",
                    "verse": "Ngem natalgedak iti Apo a siak a mismo ket makaumay met iti mabiit."
                },
                "25": {
                    "verse_nr": "25",
                    "verse": "Ngem panpanunotek a masapul a maibaon manen ni Epafrodito kadakayo. Isuna ket kabsatko ken padak nga agserserbi ken padak a soldado, ken mensaheroyo ken agserbi para kadagiti kasapulak."
                },
                "26": {
                    "verse_nr": "26",
                    "verse": "Ta narigatan unay isuna, ken il-iliwenna ti makikaadda koma kadakayo amin, gapu ta nangeganyo a nagsakit isuna."
                },
                "27": {
                    "verse_nr": "27",
                    "verse": "Ta pudno unay a nakaro ti panagsakitna ket dandani isuna a natay. Ngem naasi ti Dios kenkuana, ken saan laeng nga isuna, ngem uray met kaniak, tapno saanak koma nga agladingit iti kasta unay."
                },
                "28": {
                    "verse_nr": "28",
                    "verse": "Isu nga ad-adda a magagaranak a mangibaon kenkuana, tapno inton makitayo manen isuna ket agragsakkayo ken mawayawayaanakto iti panagdanagko."
                },
                "29": {
                    "verse_nr": "29",
                    "verse": "Pasangbayenyo ni Epafrodito nga addaan iti panagrag-o iti Apo. Padayawanyo dagiti tattao a kas kenkuana."
                },
                "30": {
                    "verse_nr": "30",
                    "verse": "Ta gapu iti trabaho para kenni Cristo a dandani isuna a natay. Intulokna nga agpeggad ti biagna gapu iti panagserbina kaniak ken pinunnoanna dagiti saanyo a maaraamid iti panagserbiyo kaniak."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kamaudiananna, kakabsatko, agrag-okayo iti Apo. Para kaniak, saanko a pakasingaan ti panangisuratko manen kadagitoy isu met laeng a banbanag kadakayo. Salaknibannakayo dagitoy a banbanag."
                },
                "2": {
                    "verse_nr": "2",
                    "verse": "Agannadkayo kadagiti kasla aso. Agannadkayo kadagiti dakes nga agtrabtrabaho. Agannadkayo kadagiti mangputputed iti tulang."
                },
                "3": {
                    "verse_nr": "3",
                    "verse": "Ta datayo ti pannakakugit. Datayo nga agdaydayaw babaen iti Espiritu ti Dios. Datayo a mangipanpannakkel kenni Cristo Jesus, ken saan nga agtaltalek iti lasag."
                },
                "4": {
                    "verse_nr": "4",
                    "verse": "Nupay kasta, mabalin nga agtalekak iti lasag. No adda man ti mangpanpanunot a mabalinna ti agtalek iti lasag, ad-adda pay kaniak."
                },
                "5": {
                    "verse_nr": "5",
                    "verse": "Nakugitak iti maikawalo nga aldaw, kamengak ti tattao ti Israel, iti tribu ni Benjamin, maysaak a Hebreo kadagiti Hebreo; ket no maipanggep iti linteg, maysaak a Pariseo."
                },
                "6": {
                    "verse_nr": "6",
                    "verse": "Napasnekak a nangidadanes iti Iglesia. No maipanggep iti kinalinteg ti linteg, awan pakapilawak."
                },
                "7": {
                    "verse_nr": "7",
                    "verse": "Ngem aniaman a banbanag a makaited gunggona kaniak, imbilangko dagidiay a pukaw gapu kenni Cristo."
                },
                "8": {
                    "verse_nr": "8",
                    "verse": "Kinapudnona, imbilangko itan amin a banbanag a pukaw gapu iti kinangato ti pannakaammo kenni Cristo Jesus nga Apok. Para kenkuana inikkatko amin a banbanag. Imbilangko dagidiay a rugit tapno magun-odko ni Cristo."
                },
                "9": {
                    "verse_nr": "9",
                    "verse": "ken makipagkaykaysaak kenkuana. Awanen ti bukodko a kinalinteg a magun-od babaen iti panangtungpal iti linteg. Ngem ketdi, addaanak iti kinalinteg babaen iti pammati kenni Cristo, ti kinalinteg a nagtaud iti Dios a naibasar iti pammati."
                },
                "10": {
                    "verse_nr": "10",
                    "verse": "Isu nga ita kayatko a maam-ammo isuna ken ti pannakabalin iti panagungarna ken ti pannakikaddua kadagiti panagsagabana. Kayatko a mabalbaliwan iti wagas a kapada ti pannakatayna,"
                },
                "11": {
                    "verse_nr": "11",
                    "verse": "tapno uray kaskasano mapadasak ti panagungar manipud iti patay."
                },
                "12": {
                    "verse_nr": "12",
                    "verse": "Saan a pudno a naawatkon dagitoy a banbanag, wenno nagbalinakon a naan-anay. Ngem ar-aramidek amin a kabaelak tapno magun-odko ti makagapu a pinagbalinnak ni Cristo Jesus a kukuana."
                },
                "13": {
                    "verse_nr": "13",
                    "verse": "Kakabsat, saanko a panpanunoten a nagun-odkon daytoy. Ngem adda maysa a banag: lipatek no ania ti napalabas ken agsalukagak para iti masangoanan."
                },
                "14": {
                    "verse_nr": "14",
                    "verse": "Ituloyko ti agturong iti pagpatinggaan tapno magun-odko ti gunggona iti nainlangitan nga ayab ti Dios babaen kenni Cristo Jesus."
                },
                "15": {
                    "verse_nr": "15",
                    "verse": "Datayo amin a nataengan, agpanunottayo iti kastoy a wagas. Ket no sabali ti adda iti panunotyo maipanggep iti aniaman a banag, ipakaammonto met laeng ti Dios dayta kadakayo."
                },
                "16": {
                    "verse_nr": "16",
                    "verse": "Nupay kasta, aniaman a nadanontayo, saantayo nga umibbat iti daytoy."
                },
                "17": {
                    "verse_nr": "17",
                    "verse": "Tuladendak kakabsatko. Kitaenyo a naimbag dagiti magmagna babaen kadagiti pagwadan a nakitayo kadakami."
                },
                "18": {
                    "verse_nr": "18",
                    "verse": "Adu dagiti magmagna\u2014 isuda dagiti masansanko nga ibagbaga kadakayo, ket ita, agluluak a mangibagbaga kadakakayo\u2014nga isuda dagiti kabusor ti krus ni Cristo."
                },
                "19": {
                    "verse_nr": "19",
                    "verse": "Ti pagbanaganda ket pannakadadael. Ta ti diosda ket ti tianda, ken ipanpannakkelda dagiti nakababain nga aramidda. Dagiti nainlubongan a banbanag ti panpanunotenda."
                },
                "20": {
                    "verse_nr": "20",
                    "verse": "Ngem umilitayo iti langit, a paggapuan ti ur-urayentayo a mangisalakan kadatayo, a ni Apo Jesu-Cristo."
                },
                "21": {
                    "verse_nr": "21",
                    "verse": "Baliwannanto dagiti nanumo a bagitayo iti bagi a kalanglanga ti nadayag a bagina, a naaramid babaen iti bileg ti pannakabalinna tapno iturayanna amin a banbanag."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ngarud, patpatgek a kakabsatko nga il-iliwek, dakayo a ragsak ken koronak iti daytoy a dalan a sititibker a pagtaktakderak iti Apo, patpatgek a gagayyem."
                },
                "2": {
                    "verse_nr": "2",
                    "verse": "Makipakpakaasiak kenni Evodias, ken makipakpakaasiak kenni Sintike, maaddaankayo koma iti sangsangkamaysa a panunot iti Apo."
                },
                "3": {
                    "verse_nr": "3",
                    "verse": "Kinapudnona ipakpakaasik met kadakayo, pudno a padak nga agbakbaklay: tulonganyo dagitoy a babbai. Ta nakipagbannogda met kaniak iti pannakailawa ti ebangelio a kaduami ni Clemente ken dagiti dadduma nga agtrabtrabaho, nga adda met iti Libro ti Biag dagiti naganda."
                },
                "4": {
                    "verse_nr": "4",
                    "verse": "Agrag-okayo a kanayon iti Apo. Ibagak manen, agrag-okayo."
                },
                "5": {
                    "verse_nr": "5",
                    "verse": "Maipakita koma kadagiti amin a tattao ti kinaimmayo. Asidegen ti Apo."
                },
                "6": {
                    "verse_nr": "6",
                    "verse": "Saanyo a pakadanagan dagiti banbanag. Ngem ketdi, iti amin banag, maipakaammo koma iti Dios dagiti dawdawatenyo babaen iti karkararag ken dawdawat nga addaan panagyaman."
                },
                "7": {
                    "verse_nr": "7",
                    "verse": "Ken ti talna iti Dios, a nalablabes pay ngem iti amin a pannakaawat, bantayannanto dagiti puspuso ken panpanunotyo iti kaaddayo kenni Cristo Jesus."
                },
                "8": {
                    "verse_nr": "8",
                    "verse": "Kamaudiananna, kakabsat, aniaman a banbanag a pudno, aniaman a banbanag a nadayaw, aniaman a banbanag a nalinteg, aniaman a banbanag a nadalus, aniaman a banbanag a nakaay-ayat, aniaman a banbanag a mararaem, no adda aniaman a banag a nangato, no adda aniaman a banag a maidaydayaw, panunoten ti maipapan kadagitoy a banbanag."
                },
                "9": {
                    "verse_nr": "9",
                    "verse": "Dagiti banbanag a naadalyo ken naawatyo ken nangngeganyo ken nakitayo kaniak, aramidenyo dagitoy a banbanag. Ken ti Dios ti kappia ket addanto kadakayo."
                },
                "10": {
                    "verse_nr": "10",
                    "verse": "Maragsakanak unay iti Apo gapu ta kamaudiananna napabaroyon ti pakaseknanyo kaniak. Pudno nga adda panangisakityo kaniak idi, ngem awan ti gundawayyo a tumulong kaniak."
                },
                "11": {
                    "verse_nr": "11",
                    "verse": "Saan a gapu kadagiti kasapulak nga ibagbagak daytoy. Ta nasursurok no kasano ti mapnek kadagiti amin a pasamak."
                },
                "12": {
                    "verse_nr": "12",
                    "verse": "Ammok no kasano ti agkasapulan, ken ammok met no kasano ti maaddaan iti aglaplapusanan a parabur. Iti tunggal wagas ken iti amin a banbanag, nasursurok ti palimed no kasano a mangan iti adu ken ti mabisinan, no kasano ti maaddaan iti aglaplapusanan ken ti agkasapulan."
                },
                "13": {
                    "verse_nr": "13",
                    "verse": "Maaramidko amin dagitoy a banbanag babaen kenkuana a mangmangted iti pigsak."
                },
                "14": {
                    "verse_nr": "14",
                    "verse": "Nupay kasta, nasayaat ti inaramidyo iti pannakipagsagabayo kaniak."
                },
                "15": {
                    "verse_nr": "15",
                    "verse": "Ket ammoyo, dakayo a taga-Filipos, nga idi rugrugi ti ebanghelio, idi pimmanawak idiay Macedonia, awan ti Iglesia a timmulong kaniak maipanggep iti panangited ken panangawat malaksid laeng kadakayo."
                },
                "16": {
                    "verse_nr": "16",
                    "verse": "Uray pay idi addak idiay Tesalonica, impatulodandak iti tulong para kadagiti kasapulak saan laeng a naminsan."
                },
                "17": {
                    "verse_nr": "17",
                    "verse": "Saan a gapu ta sapulek ti sagut. Ngem ketdi, sapulek ti bunga a mangpaadu iti pagsayaatanyo."
                },
                "18": {
                    "verse_nr": "18",
                    "verse": "Naawatkon amin a banag, ken adun ti adda kaniak. Napnoanakon. Naawatkon manipud kenni Epafrodito dagiti banag manipud kadakayo. Nabanglo ti ayamuomda, maysa a maikari a daton a makaay-ayo iti Dios."
                },
                "19": {
                    "verse_nr": "19",
                    "verse": "Ket punnoanto ti Diosko ti tunggal pagkasapulanyo segun iti kinabaknang ti dayag ni Cristo Jesus."
                },
                "20": {
                    "verse_nr": "20",
                    "verse": "Ita, iti Dios ken Amatayo, kenkuana ti dayaw iti agnanayon. Amen."
                },
                "21": {
                    "verse_nr": "21",
                    "verse": "Kablaawanyo ti tunggal namati kenni Cristo Jesus. Kabkablaawan dakayo dagiti kakabsat a kaduak."
                },
                "22": {
                    "verse_nr": "22",
                    "verse": "Kabkablaawandakayo amin dagiti namati ditoy, nangnangruna ti sangkabalayan ni Cesar."
                },
                "23": {
                    "verse_nr": "23",
                    "verse": "Ti parabur ni Apotayo a Jesu-Cristo ket adda koma iti espirituyo."
                }
            }
        }
    }
}