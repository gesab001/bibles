{
    "version": "IOB",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ti siudad a napnoan idi kadagiti tattao ket agtugtugaw itan a nakalidliday! Nagbalin isuna a kasla maysa a balo, nupay maysa idi isuna a nabileg a nasion! Maysa idi isuna a prinsesa kadagiti nasion, ngem nagbalin itan a tagabu!"
                },
                "2": {
                    "verse_nr": "2",
                    "verse": "Agsangsangit ken agan-anug-og isuna iti rabii, ket agarubos dagiti luana kadagiti pingpingna. Awan kadagiti kaayan-ayatna ti mangliwliwa kenkuana. Liniputan isuna dagiti amin a gagayyemna. Nagbalinda a kabusorna."
                },
                "3": {
                    "verse_nr": "3",
                    "verse": "Kalpasan iti kinakurapay ken pannakaparigat, nagbalin a balud ti Juda. Makipagnanaed isuna kadagiti nasion ken saan a makasarak iti inanana. Nakamatan isuna dagiti mangkamkamat kenkuana iti pannakaupayna."
                },
                "4": {
                    "verse_nr": "4",
                    "verse": "Agladladingit dagiti kalsada ti Sion gapu ta awan ti umay kadagiti naituding a fiesta. Nabaybay-an dagiti amin a ruanganna. Agas-asug dagiti papadina. Kasta unay ti ladingit dagiti birhenna ken isuna a mismo ket matutuokan unay."
                },
                "5": {
                    "verse_nr": "5",
                    "verse": "Nagbalin nga amona dagiti kasupiatna; rumangrang-ay dagiti kabusorna. Pinarigat isuna ni Yahweh gapu kadagiti adu a basolna. Nagbalin a balud dagiti ubbing nga annakna kadagiti kasupiatna."
                },
                "6": {
                    "verse_nr": "6",
                    "verse": "Ken pimmanaw ti kinapintas iti anak a babai ti Sion. Nagbalin a kasla ugsa a saan a makasarak iti pagaraban dagiti prinsipena, ket awan iti pigsada a tumaray manipud kadagiti mangkamkamat kadakuada."
                },
                "7": {
                    "verse_nr": "7",
                    "verse": "Kadagiti al-aldaw ti pannakaparigat ken kinaawan pagtaenganna, malagip ti Jerusalem dagiti amin a napateg a gameng nga adda kenkuana kadagiti immun-una nga al-aldaw. Idi natnag dagiti tattaona iti ima ti kasupiatna, awan iti timmulong kenkuana. Nakita isuna dagiti kabusorna ket kinatkatawaanda ti pannakadadaelna."
                },
                "8": {
                    "verse_nr": "8",
                    "verse": "Nagbasol iti kasta unay ti Jerusalem isu a linalaisda isuna a kas maysa a banag a makarimon. Um-umsien isuna itan dagiti amin a nangraraem kenkuana gapu ta nakitada ti kinalamo-lamona. Agasug isuna ket padasenna ti tumallikod."
                },
                "9": {
                    "verse_nr": "9",
                    "verse": "Nagbalin isuna a narugit a kasla iti maysa a babai nga agpadpadara. Saanna a pinanunot ti maipanggep iti masakbayanna. Nakaro ti pannakatnagna. Awan ti mangliwliwa kenkuana. Impukkawna, \u201cKitaem ti pannakaparigatko O Yahweh, ta nagbalin a nabileg unay ti kabusor!\u201d"
                },
                "10": {
                    "verse_nr": "10",
                    "verse": "Innala ti kabusor dagiti amin a napateg a gamengna. Nakitana dagiti nasion a sumsumrek iti santuariona, uray no imbilinmo a masapul a saanda a sumsumrek iti paggigimungam."
                },
                "11": {
                    "verse_nr": "11",
                    "verse": "Agasug dagiti amin a tattaona bayat nga agsapsapulda iti tinapay. Insukatda dagiti napateg a gamengda iti taraon tapno agbiagda. Kitaennak O Yahweh, ket panunotennak, ta nagbalinak nga awan serserbina."
                },
                "12": {
                    "verse_nr": "12",
                    "verse": "Awan kadi iti aniamanna kadakayo, dakayo amin a lumabas? Kitaenyo no adda siasinoman nga addaan iti ladingit a kas iti ladingit a sagsagrapek, gapu ta dinusanak ni Yahweh iti aldaw ti nakaro a pungtotna."
                },
                "13": {
                    "verse_nr": "13",
                    "verse": "Manipud iti ngato nga impatulodna ti apuy iti uneg dagiti tulangko, ket pinagballigianna dagitoy. Nangiyaplag isuna iti iket para kadagiti sakak ket pinagsublinak. Intultuloynak nga aramiden nga agwalangwalang ken nakapuy."
                },
                "14": {
                    "verse_nr": "14",
                    "verse": "Ti sangol dagiti salungasingko ket mareppet babaen iti imana. Naigalut dagitoy ket naikabil iti tengngedko. Pinukawna ti pigsak. Impaimanak ti Apo kadakuada, ket awan iti gawayko."
                },
                "15": {
                    "verse_nr": "15",
                    "verse": "Impalladaw ti Apo dagiti amin a maingel a lallaki a nangikanawa kaniak. Nangayab isuna iti maysa a gimong a maibusor kaniak tapno maparmek dagiti mamaingel a tattaok. Imbaddek ti Apo ti birhen nga anak a babai ti Juda a kas kadagiti ubas iti maysa a pagpespesan."
                },
                "16": {
                    "verse_nr": "16",
                    "verse": "Agsangitak gapu kadagitoy a banbanag. Dagiti matak, agarubos ti lua manipud kadagiti matak gapu ta adayo kaniak ti mangliwliwa a mangpabaro koma iti biagko. Nagwalangwalang dagiti annakko gapu ta nagballigi ti kabusor."
                },
                "17": {
                    "verse_nr": "17",
                    "verse": "Inyunnat ti Sion dagiti imana; awan ti mangliwliwa kenkuana. Imbilin ni Yahweh a masapul nga agbalin a kasupiatna dagiti adda iti aglawlaw ni Jacob. Ti Jerusalem ket maysa a banag a narugit kadakuada."
                },
                "18": {
                    "verse_nr": "18",
                    "verse": "Nalinteg ni Yahweh, ta nagsukirak iti bilinna. Dumngegkayo, dakayo amin a tattao, ket kitaenyo ti ladingitko. Naibalud dagiti birhen ken dagiti mamaingel a tattaok."
                },
                "19": {
                    "verse_nr": "19",
                    "verse": "Inawagak dagiti kaayan-ayatko, ngem linipliputandak. Nagpukaw dagiti padi ken panglakayen iti siudad, kabayatan nga agsapsapulda iti taraon tapno agbiagda."
                },
                "20": {
                    "verse_nr": "20",
                    "verse": "Kumitaka O Yahweh, ta matutuokak; agkibur ti tianko. Naburak ti pusok iti kaunggak gapu ta nakaro ti panagsukirko. Matay dagiti annakmi kadagiti kalsada babaen iti kampilan; iti pagtaengan ket kasla lubong dagiti natay."
                },
                "21": {
                    "verse_nr": "21",
                    "verse": "Denggennak nga umas-asug. Awan ti mangliwliwa kaniak. Nangngeg dagiti amin a kabusorko ti panagrigrigatko. Agragragsakda ta inaramidmo daytoy. Iyegmo ti aldaw nga impakaammom; agbalinda koma a kas kaniak."
                },
                "22": {
                    "verse_nr": "22",
                    "verse": "Umay koma dagiti amin a kinadangkesda iti sangoanam. Dusaem ida kas iti panangdusam kaniak gapu kadagiti amin a nagbasolak; ta adun ti panagas-asugko, ken nakapuyen ti pusok."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Naan-anay nga inabbongan ti Apo iti napuskol nga ulep ti anak a babai ti Sion gapu iti ungetna! Manipud langit agingga iti daga, intinnagna ti kinapintas ti Israel; saanna nga inkankano ti pagbatayan ti sakana iti aldaw ti ungetna."
                },
                "2": {
                    "verse_nr": "2",
                    "verse": "Inalun-on ti Apo ken saan isuna a naasian kadagiti amin nga ili ni Jacob. Rinebbana dagiti nasarikedkedan a siudad ti anak a babai ti Juda gapu iti pungtotna; impababana ida iti daga ken imbabainna ti pagarian ken dagiti prinsipena."
                },
                "3": {
                    "verse_nr": "3",
                    "verse": "Pinutedna amin a bileg ti Israel babaen iti nakaro a pungtotna. Inawidna ti makannawan nga imana manipud iti sangoanan dagiti kabusor. Inuramna ni Jacob a kasla maysa a gumilgil-ayab nga apuy a mangikiskisap iti amin a banag nga adda iti aglawlawna."
                },
                "4": {
                    "verse_nr": "4",
                    "verse": "Imbiatna ti baina kadakami a kasla maysa a kabusorna. Timmakder isuna a makigubat a kas maysa a kasupiat a nakasagana a mangdangran kadakami. Pinatayna dagiti amin a kapapatgan unay a tattao iti panagkitana. Iti uneg ti tolda ti anak a babai ti Sion, imbukbokna ti pungtotna a kasla apuy."
                },
                "5": {
                    "verse_nr": "5",
                    "verse": "Nagbalin ti Apo a kasla maysa a kabusor. Inalun-onna ti Israel. Inalun-onna dagiti amin a palasiona; dinadaelna dagiti sarikedked ti Israel. Pinakarona ti panagdungdung-aw ken panagun-unnoy iti anak a babai ti Juda."
                },
                "6": {
                    "verse_nr": "6",
                    "verse": "Rinautna ti tabernakulona a kasla maysa nga abung-abung ti minuyongan. Dinadaelna ti lugar a napasnek a paggigimongan. Inaramid ni Yahweh a malipatan ti napasnek a panaggigimong ken aldaw a Panaginana idiay Sion, ta linalaisna ti ari ken ti padi gapu iti ungetna."
                },
                "7": {
                    "verse_nr": "7",
                    "verse": "Linaksid ti Apo ti altarna; ginurana ti santuariona. Inyawatna iti ima ti kabusor dagiti pader ti palasiona. Nagariwawada a sibaballigi iti balay ni Yahweh, a kas iti aldaw ti napasnek a panaggigimong."
                },
                "8": {
                    "verse_nr": "8",
                    "verse": "Sitatanang nga inkeddeng ni Yahweh a dadaelenna ti pader ti siudad ti anak a babai Sion. Imbinnatna ti pangrukod ket saanna nga imbabawi ti imana a mangdaddadael iti pader. Ken pinagdung-awna dagiti bakud ken pinarukopna dagiti pader."
                },
                "9": {
                    "verse_nr": "9",
                    "verse": "Limned iti daga dagiti ruanganna; tinukkolna dagiti balunet ti ruanganna. Ti ari ken dagiti prinsipena ket agtaud kadagiti Hentil, nga awanan iti linteg ni Moises. Uray dagiti profetana ket awan masarakanda a sirmata manipud kenni Yahweh."
                },
                "10": {
                    "verse_nr": "10",
                    "verse": "Agtugtugaw iti daga ken siuulimek nga agladladingit dagiti panglakayen iti anak a babai ti Sion. Nangiwarakiwakda iti tapuk kadagiti uloda; nagkawesda iti nakirsang a lupot. Indumog dagiti birhen ti Jerusalem dagiti uloda iti daga."
                },
                "11": {
                    "verse_nr": "11",
                    "verse": "Naibusen ti luak; nalabagan dagiti matak; marirriribukan ti pusok. Agladladingit ti entero a kaunggak gapu iti pannakarumek iti anak a babai dagiti tattaok, gapu ta agkakapsut dagiti ubbing a babassit ken dagiti agsussuso a maladaga kadagiti kalsada dagiti bario."
                },
                "12": {
                    "verse_nr": "12",
                    "verse": "Kunaenda kadagiti innada, \u201cSadino ti ayan ti bukbukel ken arak?\u201d mataltalimudaw a kasla nadangran a tattao kadagiti kalsada ti siudad, nga in-inutda a matay iti sidong dagiti innada."
                },
                "13": {
                    "verse_nr": "13",
                    "verse": "Ania ti makunak kenka anak a babai ti Jerusalem? Ania ti pangiyaspingak kenka tapno maliwliwaka, birhen nga anak a babai ti Sion? Ti pannakatalimudawmo ket nakabutbuteng a kas iti kadakkel ti baybay. Siasino ti makapaimbag kenka?"
                },
                "14": {
                    "verse_nr": "14",
                    "verse": "Nakakita dagiti profetam kadagiti makaallilaw ken minamaag a sirmata a para kenka. Saanda nga impakaammo ti basolmo tapno maisubli ti gasatmo, ngem nakakitada kadagiti makaallilaw a mammadles ken sulisog a para kenka."
                },
                "15": {
                    "verse_nr": "15",
                    "verse": "Palakpakandaka dagiti amin a lumabas kadagiti daldalan. Agsakuntip ken iwingiwingda dagiti uloda iti anak a babai ti Jerusalem ket kunaenda, \u201cDaytoy kadi ti siudad nga aw-awaganda iti 'Kinapintas nga Awan Pagkuranganna,' 'Ti Rag-o ti Amin a Daga?'\u201d"
                },
                "16": {
                    "verse_nr": "16",
                    "verse": "Inganga dagiti amin a kabusormo dagiti ngiwatda ket laisendaka. Agsagawisiw ken pagngaretngetenda dagiti ngipenda; kunaenda, \u201cInalun-onmi isuna! Awan duadua a daytoy ti aldaw nga inur-uraymi! Nasarakanmin! Nakitamin!\u201d"
                },
                "17": {
                    "verse_nr": "17",
                    "verse": "Inaramid ni Yahweh ti inkeddengna. Tinungpalna ti saona nga impakaammona iti nabayagen a tiempo. Rinebbana; saan isuna a naasian, ta intulokna nga agrag-o ti kabusor gapu kenka; pinapigsana dagiti kabusormo."
                },
                "18": {
                    "verse_nr": "18",
                    "verse": "Ipukpukkaw dagiti pusoda iti Apo, \u201cPadpader iti anak a babai ti Sion, pagayusenyo dagiti lua a kasla karayan iti aldaw ken rabii. Saanka nga agin-inana. Saanmo nga isardeng ti panagayusna kadagiti matam."
                },
                "19": {
                    "verse_nr": "19",
                    "verse": "Agtakder ken agpukkawka iti rabii; manipud iti rugi ti panagbabantay, ibukbokmo ti pusom a kasla danum iti sangoanan ti Apo. Itag-aymo kenkuana dagiti imam nga agpaay iti biag dagiti annakmo nga agkakapuy a nakaidda a mabisbisinan iti nagsasabatan ti tunggal kalsada.\u201d"
                },
                "20": {
                    "verse_nr": "20",
                    "verse": "Kumitaka, O Yahweh, ket panunotem koma dagidiay nangaramidam iti kastoy. Rumbeng kadi a kanen dagiti babbai ti bukodda a bunga, dagiti annak nga ay-aywananda? Rumbeng kadi a mapapatay dagiti padi ken profeta iti santuario ti Apo?"
                },
                "21": {
                    "verse_nr": "21",
                    "verse": "Naiwalang iti daga kadagiti kalsada dagiti ubbing ken lallakay. Napasag dagiti birhenko ken dagiti tattaok a mamaingel babaen iti kampilan. Pinapataymo ida iti aldaw ti pungtotmo; naulpit ti panangpapataymo ken saanka a naasian kadakuada."
                },
                "22": {
                    "verse_nr": "22",
                    "verse": "Inayabam dagiti pagbutbutngak manipud iti amin nga aglawlaw a kas iti aldaw ti napasnek a panaggigimong; awan ti nakalibas, ken awan ti nakalasat iti aldaw ti pungtot ni Yahweh. Dagiti inay-aywanak ken pinadakkelko, pinapatay ti kabusorko."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Siak ti tao a nakapadas iti rigat babaen ti baut ti pungtot ni Yahweh."
                },
                "2": {
                    "verse_nr": "2",
                    "verse": "Pinapanawnak ken pinapagnanak iti kasipngetan a saan ket nga iti nalawag."
                },
                "3": {
                    "verse_nr": "3",
                    "verse": "Awan duadua a tinallikudannak; inaldaw a dusdusaennak."
                },
                "4": {
                    "verse_nr": "4",
                    "verse": "Pinirpirsayna ti lasag ken kudilko; tinuktukkolna dagiti tultulangko."
                },
                "5": {
                    "verse_nr": "5",
                    "verse": "Nangaramid isuna kadagiti kasla bunton ti pitak iti aglawlawko, ken pinalawlawannak iti saem ken rigat."
                },
                "6": {
                    "verse_nr": "6",
                    "verse": "Pinagnaednak kadagiti nasisipnget a lugar, kas kadagiti nabayagen a natay."
                },
                "7": {
                    "verse_nr": "7",
                    "verse": "Nangbangon isuna iti pader iti aglawlawko, ket saanak a makalibas. Inaramidna a nadagsen dagiti kawarko."
                },
                "8": {
                    "verse_nr": "8",
                    "verse": "Uray no ipukkaw ken iyikkisko ti panagdawatko iti tulong, saanna latta nga ikaskaso dagiti kararagko."
                },
                "9": {
                    "verse_nr": "9",
                    "verse": "Sinerraanna ti dalanko iti pader a bato; amin a dalan a pagnaak ket awan pagturonganna."
                },
                "10": {
                    "verse_nr": "10",
                    "verse": "Arigna ti maysa nga oso a nakasagana a mangkemmeg kaniak, kasla leon nga agpadpadaan."
                },
                "11": {
                    "verse_nr": "11",
                    "verse": "Pinagkillona ti dalanko. Pinirpirsaynak ken pinagbalinnak nga awan serserbina."
                },
                "12": {
                    "verse_nr": "12",
                    "verse": "Imbiatna ti baina ket siak ti nangituronganna iti pana."
                },
                "13": {
                    "verse_nr": "13",
                    "verse": "Impuntana iti pusok dagiti pana a nagian ti pagikabkabilanna iti pana."
                },
                "14": {
                    "verse_nr": "14",
                    "verse": "Pagkakatawaandak dagiti amin a tattaok, ti madakdakamat iti kantada a panglais iti inaldaw."
                },
                "15": {
                    "verse_nr": "15",
                    "verse": "Pinunnonak iti pait ken pinainumnak iti apro."
                },
                "16": {
                    "verse_nr": "16",
                    "verse": "Pinusina dagiti ngipenko babaen iti batbato; indumudomnak iti katapukan."
                },
                "17": {
                    "verse_nr": "17",
                    "verse": "Inikkatmo ti talna iti biagko; awanen malagipko a kinaragsak."
                },
                "18": {
                    "verse_nr": "18",
                    "verse": "Isu a kinunak, \u201cNapukawen ti kinaandurko, ken awanen ti namnamak kenni Yahweh.\u201d"
                },
                "19": {
                    "verse_nr": "19",
                    "verse": "Malagipko ti pannakaparigatko ken ti panagkatang-katangko a maiyarig iti napait nga apro."
                },
                "20": {
                    "verse_nr": "20",
                    "verse": "Pudno a malaglagipko, ket aglusdoyak iti kinaawan namnamak."
                },
                "21": {
                    "verse_nr": "21",
                    "verse": "Ngem panpanunotek daytoy, ket daytoy ti gapuna nga adda namnamak:"
                },
                "22": {
                    "verse_nr": "22",
                    "verse": "Babaen iti kinapudno ni Yahweh iti tulagna a saantayo a napapatay, ta saan nga agpatingga ti kinamanangaasina."
                },
                "23": {
                    "verse_nr": "23",
                    "verse": "Binigat a bumaro ti kinamanangaasina; naindaklan ti kinapudnom!"
                },
                "24": {
                    "verse_nr": "24",
                    "verse": "\u201cNi Yahweh ti tawidko,\u201d kinunak iti bagik, isu a mangnamnamaak kenkuana."
                },
                "25": {
                    "verse_nr": "25",
                    "verse": "Nasayaat ni Yahweh kadagiti mangur-uray kenkuana, kadagiti biag a mangsapsapul kenkuana."
                },
                "26": {
                    "verse_nr": "26",
                    "verse": "Nasayaat ti siuulimek nga aguray iti panangisalakan ni Yahweh."
                },
                "27": {
                    "verse_nr": "27",
                    "verse": "Nasaysayaat a baklayen ti maysa a tao ti sangolna iti kinaagtutubona."
                },
                "28": {
                    "verse_nr": "28",
                    "verse": "Agtugaw koma isuna nga agmaymaysa ken siuulimek, gapu ta isu ti impaay ni Yahweh kenkuana."
                },
                "29": {
                    "verse_nr": "29",
                    "verse": "Maipasubsob koma isuna iti katapukan, ket nalabit nga addanton ti namnama."
                },
                "30": {
                    "verse_nr": "30",
                    "verse": "Itayana koma ti pingpingna iti nangtungpa kenkuana. Mapnoan koma isuna iti pannakalalais,"
                },
                "31": {
                    "verse_nr": "31",
                    "verse": "ta saan nga agnanayon a laksiden isuna ti Apo!"
                },
                "32": {
                    "verse_nr": "32",
                    "verse": "Ta uray no mangiyeg isuna iti ladingit, ipakpakitana met ti asina gapu iti kinaindaklan ti kinapudnona iti tulagna."
                },
                "33": {
                    "verse_nr": "33",
                    "verse": "Ta saanna a pagaayat ti mangparparigat, wenno saanna a pagaayat a mangparparigat kadagiti annak dagiti tattao."
                },
                "34": {
                    "verse_nr": "34",
                    "verse": "Saanna a pagaayat ti pannakaibadde-baddek dagiti amin a balud ditoy daga,"
                },
                "35": {
                    "verse_nr": "35",
                    "verse": "saanna a pagaayat ti pannakaballikog ti kalintegan dagiti tattao iti imatang ti Kangatoan,"
                },
                "36": {
                    "verse_nr": "36",
                    "verse": "saanna a pagaayat ti saan a panangipaay dagiti pagukoman iti hustisia iti maysa a tao - makitkita ti Apo dagita."
                },
                "37": {
                    "verse_nr": "37",
                    "verse": "Siasino koma ti makabael nga agsao ket mapasamak ti imbagana nga uray saan nga imbilin ti Apo?"
                },
                "38": {
                    "verse_nr": "38",
                    "verse": "Saan kadi a santo laeng umadda ti didigra ken balligi babaen iti ngiwat ti Kangangatoan?"
                },
                "39": {
                    "verse_nr": "39",
                    "verse": "Kasano koma a makareklamo ti maysa a sibibiag a tao? Kasano koma a makareklamo ti maysa a tao maipanggep iti pannakadusana gapu kadagiti basbasolna?"
                },
                "40": {
                    "verse_nr": "40",
                    "verse": "Sukimatentayo a nalaing dagiti wagastayo, ken agsublitayo manen kenni Yahweh."
                },
                "41": {
                    "verse_nr": "41",
                    "verse": "Itag-aytayo koma dagiti puspuso ken im-imatayo iti Dios nga adda sadi langit ket ikararagtayo:"
                },
                "42": {
                    "verse_nr": "42",
                    "verse": "\u201cLinabsing ken sinukirdaka, ket saannakami a pinakawan."
                },
                "43": {
                    "verse_nr": "43",
                    "verse": "Arigna a binungonmo ti bagim iti pungtot ket kinamkamatnakami. Ken awanan asi a pinapataynakami."
                },
                "44": {
                    "verse_nr": "44",
                    "verse": "Arigna a binungonmo ti bagim iti ulep, tapno awan makalusot a kararag."
                },
                "45": {
                    "verse_nr": "45",
                    "verse": "Arigna a pinagbalinnakami a basura ken awan serserbina kadagiti tattao."
                },
                "46": {
                    "verse_nr": "46",
                    "verse": "Inlukat dagiti amin a kabusormi dagiti ngiwatda tapno laisendakami."
                },
                "47": {
                    "verse_nr": "47",
                    "verse": "Immay kadakami ti panagbuteng iti abut, pannakadadael ken pannakarumek.\u201d"
                },
                "48": {
                    "verse_nr": "48",
                    "verse": "Agarubos ti danum iti matak gapu iti pannakarumek ti babai nga anak dagiti tattaok."
                },
                "49": {
                    "verse_nr": "49",
                    "verse": "Agarubos ti luak kadagiti matak, ket saan nga agsardeng, ta awan pagpatinggaanna daytoy"
                },
                "50": {
                    "verse_nr": "50",
                    "verse": "agingga a tumman-aw ni Yahweh manipud iti langit."
                },
                "51": {
                    "verse_nr": "51",
                    "verse": "Mangipapaay ti matak iti saem iti biagko gapu kadagiti amin a babbai nga annak ti siudadko."
                },
                "52": {
                    "verse_nr": "52",
                    "verse": "Kasta unay ti pananganup kaniak dagiti kabusorko nga uray awan gapgapuna."
                },
                "53": {
                    "verse_nr": "53",
                    "verse": "Dinadaelda ti biagko babaen iti bubon ken ginaburandak iti bato."
                },
                "54": {
                    "verse_nr": "54",
                    "verse": "Linipusen ti danum ti ulok; kinunak, \u201cKanibusanakon!\u201d"
                },
                "55": {
                    "verse_nr": "55",
                    "verse": "Immawagak iti naganmo, O Yahweh, manipud iti kaunegan nga abut."
                },
                "56": {
                    "verse_nr": "56",
                    "verse": "Nangegmo ti timekko idi kinunak a, \u201cSaanmo nga apputen ta lapayagmo iti panangawagko kenka tapno mabang-aranak, iti panagasugko nga agpapaarayat.\u201d"
                },
                "57": {
                    "verse_nr": "57",
                    "verse": "Immasidegka idi aldaw nga inawaganka ket kunam kaniak, \u201cDika agbuteng!\u201d"
                },
                "58": {
                    "verse_nr": "58",
                    "verse": "Apo, inkalintegannak idi addaak iti pangukoman; insalakanmo ti biagko!"
                },
                "59": {
                    "verse_nr": "59",
                    "verse": "O Yahweh, nakitam ti panangidaddadanesda kaniak. Ukomennak a sililinteg."
                },
                "60": {
                    "verse_nr": "60",
                    "verse": "Nakitam dagiti amin a panangbalbalesda, dagiti amin a planoda maibusor kaniak."
                },
                "61": {
                    "verse_nr": "61",
                    "verse": "Nangegmo dagiti panaglalaisda, O Yahweh, ken dagiti amin a planoda maipapan kaniak."
                },
                "62": {
                    "verse_nr": "62",
                    "verse": "Nangegmo dagiti bibig dagidiay a bimmusor kaniak; nangngegmo dagiti agmalmalem a panpanunotenda a maibusor kaniak."
                },
                "63": {
                    "verse_nr": "63",
                    "verse": "Kabayatan iti panagtugtugawda man wenno kabayatan iti panagtaktakderda, kitaem, O Yahweh! Siak ti madakdakamat iti kantada a panglais."
                },
                "64": {
                    "verse_nr": "64",
                    "verse": "Balsem ida, O Yahweh, a kas iti kinakaro ti inaramid dagiti imada."
                },
                "65": {
                    "verse_nr": "65",
                    "verse": "Ikkam iti panagbuteng dagiti puspusoda; idissuormo ti lunodmo kadakuada."
                },
                "66": {
                    "verse_nr": "66",
                    "verse": "Sunsonem ida iti ungetmo ken dadaelem ida iti sadinoman nga ayanda iti baba ti langit, O Yahweh!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Saanen a narimat ti balitok; nagbaliwen ti kapupuroan a balitok. Naibukboken dagiti nasagradoan a batbato iti nagsasabatan dagiti kalsada."
                },
                "2": {
                    "verse_nr": "2",
                    "verse": "Napateg unay idi dagiti annak ti Sion, napatpateg ngem iti puro a balitok. Ngem itan ket kaiyariganda laengen ti burnay nga inaramid ti agdamdamili."
                },
                "3": {
                    "verse_nr": "3",
                    "verse": "Uray dagiti atap nga aso ket iparangda dagiti susoda tapno pasusoenda dagiti ukenda, ngem ti babai nga anak dagiti tattaok ket naranggas a maiyarig iti abestrus iti disierto."
                },
                "4": {
                    "verse_nr": "4",
                    "verse": "Dumket ti dila ti agsuso nga ubing iti ngangawna gapu iti pannakawawna, dumawat dagiti ubbing iti tinapay, ngem awan ti maited para kadakuada."
                },
                "5": {
                    "verse_nr": "5",
                    "verse": "Dagiti tattao a sigud a mangmangan iti agkakangina a taraon ket nabaybay-anen a mabisbisinan kadagiti kalsada; dagiti sigud nga agkawkawes iti nalabbaga a pagan-anay ket addan ita iti tuktok dagiti gabsuon dagiti basura."
                },
                "6": {
                    "verse_nr": "6",
                    "verse": "Ti nagbasolan ti babai nga anak dagiti tattaok ket dakdakkel ngem iti basol ti Sodoma, a naibelleng iti apagdarikmat uray no awan nangtiliw iti daytoy."
                },
                "7": {
                    "verse_nr": "7",
                    "verse": "Dagiti mangidadaulo kenkuana ket sigud a kasla nasileng a niebe ken kas kapudaw iti gatas. Nalablabbaga ti bagbagida ngem iti napintas a rubi iti baybay; kasla safiro ti sukogda."
                },
                "8": {
                    "verse_nr": "8",
                    "verse": "Ita ket pinangisiten ti kasipngetan dagiti langada, ket narigatdan a mabigbig kadagiti kalkalsada, ta dimketen dagiti kudilda kadagiti tultulangda. Nagangon daytoy a kas iti kayo!"
                },
                "9": {
                    "verse_nr": "9",
                    "verse": "Dagiti napapatay babaen iti kampilan ket am-amang a nasaysayaatda ngem dagiti natay gapu iti bisin; nasaysayaatda nga amang ngem kadagiti nakapsut; nga arigna a naduyok gapu iti bisin iti kinaawan ti apit kadagiti talon."
                },
                "10": {
                    "verse_nr": "10",
                    "verse": "Inluto dagiti ima dagiti naasi a babbai dagiti mismo nga annakda; dagitoy nga ubbing ket nagbalin a taraonda kabayatan ti pannakarumek ti babai nga anak dagiti tattaok."
                },
                "11": {
                    "verse_nr": "11",
                    "verse": "Pinennek ni Yahweh ti pungtotna. Imbukbokna ti umap-apuy nga ungetna; kasla nangpasged isuna idiay Sion ket inkisap daytoy dagiti pundasionna."
                },
                "12": {
                    "verse_nr": "12",
                    "verse": "Uray dagiti ari ditoy daga wenno ti siasinoman nga agnanaed iti daytoy a lubong ket saan a mamati nga adda makastrek a kasupiat ken kabusor kadagiti ruangan ti Jerusalem."
                },
                "13": {
                    "verse_nr": "13",
                    "verse": "Ngem inaramidda, gapu kadagiti basbasol dagiti profetana, ken kadagiti nagkurangan dagiti papadina a nangpasayasay iti dara dagiti nalilinteg."
                },
                "14": {
                    "verse_nr": "14",
                    "verse": "Agalla-alla itan dagidiay a profeta ken papadi a kas kadagiti bulsek kadagiti kalkalsada. Natulawandan babaen iti dayta a dara isu nga awan ti makabael nga uray mangsagid kadagiti kawesda."
                },
                "15": {
                    "verse_nr": "15",
                    "verse": "\u201cPanaw! Dakayo a narugit,\u201d kastoy ti ipukpukkaw dagitoy a propeta ken papadi. \u201cPumanawkayo! Saandakami a sagsagiden!\u201d Isu a nagalla-allada kadagiti nadumaduma a daga, ngem uray dagiti Hentil ket kunkunada, \u201cSaandan a makapagnaed ditoy a kas ganggannaet.\u201d"
                },
                "16": {
                    "verse_nr": "16",
                    "verse": "Inwaras ida ni Yahweh manipud iti imatangna, saanna idan a kakaasian. Awanen ti mangpasangbay nga addaan iti panagraem kadagiti papadi, ken ipakpakitada a saandan a kailalaan dagiti panglakayen."
                },
                "17": {
                    "verse_nr": "17",
                    "verse": "Kanayon a mapaay dagiti matami a makasarak iti awan kaaspingna a tulong, numan pay sigagagarda a nangkita iti nasion a saan met a mangisalakan kadakami."
                },
                "18": {
                    "verse_nr": "18",
                    "verse": "Inan-anupda dagiti tugotmi kadagiti kalsada. Asidegen ti kanibusananmi ken mabilbilangen dagiti al-aldawmi, ta dimtengen ti panungpalanmi."
                },
                "19": {
                    "verse_nr": "19",
                    "verse": "Naparpartak dagiti mangkamkamat kadakami ngem dagiti agila iti tangatang. Inanupdakami agingga kadagiti banbantay sadakami pinadaanan iti let-ang."
                },
                "20": {
                    "verse_nr": "20",
                    "verse": "Ti anges iti agongmi, ti dinutokan ni Yahweh - ti arimi, ket napalab-ogan babaen kadagiti abut; ti arimi a nangibagaanmi nga, \u201cAgbiagkami kadagiti nasion iti babaen ti panangsalaknibna.\u201d"
                },
                "21": {
                    "verse_nr": "21",
                    "verse": "Agrag-o ken agragsakka, babai nga anak ti Edom nga agnanaed iti daga ti Us, ta maipasanto kenka ti kopa. Mabartekkanto ken silalamo-lamo."
                },
                "22": {
                    "verse_nr": "22",
                    "verse": "Naggibusen ti dusam, babai nga anak ti Sion. Saannakan a paipanaw. Ngem dusaennaka iti nagbasolam, babai nga anak ti Edom. Lukaisannanto pay dagiti basbasolmo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Lagipem koma, O Yahweh, ti napasamak kadakami. Kitaem ti pannakaibabainmi."
                },
                "2": {
                    "verse_nr": "2",
                    "verse": "Naiteden kadagiti ganggannaet dagiti tawidmi; naiteden kadagiti sangsangaili dagiti balbalaymi."
                },
                "3": {
                    "verse_nr": "3",
                    "verse": "Nagbalinkamin a bastardo, ta awanen dagiti ammami, ken kasla nabalon dagiti innami."
                },
                "4": {
                    "verse_nr": "4",
                    "verse": "Pirak ti katukad dagiti danum nga inumenmi, ken mailakon kadakami dagiti kayomi."
                },
                "5": {
                    "verse_nr": "5",
                    "verse": "Kamkamatendakami dagiti kabusormi; asidegdan ket uraymi la marikna ti angesda kadagiti teltelmi. Nabannogkamin; awan inanami."
                },
                "6": {
                    "verse_nr": "6",
                    "verse": "Inggaw-atmi dagiti imami kadagiti taga-Egipto ken kadagiti taga-Asiria tapno ikkandakami iti taraonmi."
                },
                "7": {
                    "verse_nr": "7",
                    "verse": "Nagbasol dagiti ammami, ngem awandan, ket dakami ti aglaklak-am kadagiti basolda."
                },
                "8": {
                    "verse_nr": "8",
                    "verse": "Iturturayandakami dagiti tagabu, ket awan mangispal kadakami manipud kadagiti imada."
                },
                "9": {
                    "verse_nr": "9",
                    "verse": "Ipuspustami ti biagmi tapno maalami ti tinapaymi iti sangoanan ti kampilan ti let-ang."
                },
                "10": {
                    "verse_nr": "10",
                    "verse": "Ti kudilmi ket maiyarig iti maysa a pogon, a nakabarbara gapu iti bisin."
                },
                "11": {
                    "verse_nr": "11",
                    "verse": "Indaddadanesda dagiti babbai iti Sion, dagiti birhen kadagiti siudad ti Juda."
                },
                "12": {
                    "verse_nr": "12",
                    "verse": "Imbitinda dagiti prinsipe babaen kadagiti mismo nga imada, ken saanda a rinaraem dagiti panglakayen."
                },
                "13": {
                    "verse_nr": "13",
                    "verse": "Impanda dagiti babbaro iti balay a paggilingan, ken dagiti agtutubo a lallaki ket marigrigatan nga agbakbaklay kadagiti troso."
                },
                "14": {
                    "verse_nr": "14",
                    "verse": "Pinapanawda dagiti panglakayen iti ruangan ti siudad, ken pinapanawda dagiti babbaro manipud iti musikada."
                },
                "15": {
                    "verse_nr": "15",
                    "verse": "Naggibusen ti rag-o iti pusomi; nagbalin a dung-aw ti panagsalsalami."
                },
                "16": {
                    "verse_nr": "16",
                    "verse": "Natinnagen ti korona manipud iti ulomi! Asikami pay! Nagbasolkami gamin!"
                },
                "17": {
                    "verse_nr": "17",
                    "verse": "Kimmapsuten dagiti puspusomi, ken nagkudrepen dagiti matami,"
                },
                "18": {
                    "verse_nr": "18",
                    "verse": "gapu ta agdakdakiwas dagiti atap nga aso idiay Bantay Sion, a nabaybay-an."
                },
                "19": {
                    "verse_nr": "19",
                    "verse": "Ngem sika ni Yahweh; agturayka iti agnanayon, ken adda iti amin a henerasion ti tronom."
                },
                "20": {
                    "verse_nr": "20",
                    "verse": "Apay a lipatennakami iti agnanayon? Agpaut kadi pay ti pananglipatmo kadakami?"
                },
                "21": {
                    "verse_nr": "21",
                    "verse": "Pagsubliennakami kenka, O Yahweh, ket agbabawikami. Isublim dagiti al-aldawmi a kas iti kallabes,"
                },
                "22": {
                    "verse_nr": "22",
                    "verse": "malaksid a no talaga a binaybay-annakamin ken kasta unay ti pungtotmo kadakami!"
                }
            }
        }
    }
}