{
    "version": "IOB",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Daytoy ni Pablo nga apostol. Saanak nga apostol manipud kadagiti tattao wenno babaen iti tao, ngem babaen kenni Jesu-Cristo ken ti Dios Ama, a nangpagungar kenkuana."
                },
                "2": {
                    "verse_nr": "2",
                    "verse": "Kaduak dagiti amin nga agkakabsat, agsursuratak kadagiti iglesia ti Galacia."
                },
                "3": {
                    "verse_nr": "3",
                    "verse": "Parabur kadakayo ken kappia manipud iti Dios nga Amatayo ken ti Apo a Jesu-Cristo,"
                },
                "4": {
                    "verse_nr": "4",
                    "verse": "a nangited iti bagina maipaay iti basbasoltayo tapno mawayawayaannatayo manipud iti daytoy agdama a lubong iti kinadakes, segun ti pagayatan ti Dios ken Amatayo."
                },
                "5": {
                    "verse_nr": "5",
                    "verse": "Kenkuana ti dayag iti agnanayon nga awan patinggana."
                },
                "6": {
                    "verse_nr": "6",
                    "verse": "Masdaawak ta nagbiitkayo a tumaltallikod iti sabali nga ebanghelio. Masdaawak ta tumaltallikodkayo kenkuana a nangawag kadakayo babaen iti parabur ni Cristo."
                },
                "7": {
                    "verse_nr": "7",
                    "verse": "Awan ti sabali nga ebanghelio, ngem adda dagiti sumagmamano a lallaki a mangrirriribuk kadakayo ken kayatda a tiritiren ti ebanghelio ni Cristo."
                },
                "8": {
                    "verse_nr": "8",
                    "verse": "Ngem uray no dakami wenno maysa nga anghel manipud langit ti mangiwarawag kadakayo iti ebanghelio a sabali ngem iti inwaragawagmi kadakayo, rumbeng a mailunod isuna."
                },
                "9": {
                    "verse_nr": "9",
                    "verse": "Kas imbagami idi, ita ibagak manen, \u201cNo adda mangiwarawag kadakayo iti ebanghelio malaksid iti siguden nga inawatyo, rumbeng a mailunod isuna."
                },
                "10": {
                    "verse_nr": "10",
                    "verse": "Ta sapsapulek kadi ita ti yaanamong dagiti tattao wenno iti Dios? Agsapsapulak kadi tapno maay-ayo dagiti tattao? No padpadasek latta nga ay-aywen dagiti tattao, saanak nga adipen ni Cristo."
                },
                "11": {
                    "verse_nr": "11",
                    "verse": "Ta kayatko a maammoanyo, kakabsat, a saan a naggapu ti ebanghelio nga inwaragawagko kadagiti tattao laeng."
                },
                "12": {
                    "verse_nr": "12",
                    "verse": "Saanko nga inawat daytoy manipud iti tao, saan met a naisuro daytoy kaniak. Ngem ketdi, babaen daytoy iti panangipaltiing ni Jesu-Cristo kaniak."
                },
                "13": {
                    "verse_nr": "13",
                    "verse": "Nangngeganyo ti maipapan iti sigud a kabibiagko iti Judaismo, no kasano ti nakaro a panangidadanesko kadagiti iglesia ti Dios iti nalabes unay ken ti panangdaddadaelko iti daytoy."
                },
                "14": {
                    "verse_nr": "14",
                    "verse": "Inartapak dagiti kaaduan a kapatadak a Judio iti Judaismo. Nagregtaak iti kasta unay maipaay kadagiti kaugalian dagiti kapuonak."
                },
                "15": {
                    "verse_nr": "15",
                    "verse": "Ngem naay-ayo ti Dios a nangpili kaniak manipud iti tian ti inak. Inawagannak babaen iti paraburna"
                },
                "16": {
                    "verse_nr": "16",
                    "verse": "tapno ipakaammona ti Anakna kaniak, tapno iwaragawagko isuna kadagiti Hentil. Saanak a nakiuman a dagus iti lasag ken dara"
                },
                "17": {
                    "verse_nr": "17",
                    "verse": "ken saanak a simmang-at iti Jerusalem para kadagiti nagbalin nga apostol sakbay kaniak. Ngem ketdi, napanak idiay Arabia ken kalpasanna, nagsubliak idiay Damasco."
                },
                "18": {
                    "verse_nr": "18",
                    "verse": "Kalpasan ti tallo a tawen, simmang-atak iti Jerusalem tapno sarungkarak ni Cefas ken nakipagnaedak kenkuana iti sangapulo ket lima nga aldaw."
                },
                "19": {
                    "verse_nr": "19",
                    "verse": "Ngem awan ti nakitak a sabali nga apostol malaksid kenni Santiago, ti kabsat ti Apo."
                },
                "20": {
                    "verse_nr": "20",
                    "verse": "Kitaem, iti sangoanan ti Dios, saanak nga agul-ulbod kadagiti isursuratko kadakayo."
                },
                "21": {
                    "verse_nr": "21",
                    "verse": "Kalpasanna, napanak kadagiti rehion ti Siria ken Cilicia."
                },
                "22": {
                    "verse_nr": "22",
                    "verse": "Saandak pay a nakitkita dagiti iglesia ti Judea nga adda ken Cristo,"
                },
                "23": {
                    "verse_nr": "23",
                    "verse": "ngem mangmangngegda laeng. \u201cIsuna a nangidaddadanes kadatayo idi, iwarwaragawagna ita ti pammati a dinaddadaelna.\u201d"
                },
                "24": {
                    "verse_nr": "24",
                    "verse": "Daydayawenda ti Dios gapu kaniak."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ket kalpasan ti sangapulo ket uppat a tawen, simmang-atak manen idiay Jerusalem a kaduak ni Bernabe. Inkuyogko met ni Tito."
                },
                "2": {
                    "verse_nr": "2",
                    "verse": "Simmang-atak gapu ta impaltiing iti Dios kaniak a masapul a mapanak. Inkabilko iti sangoananda ti ebanghelio nga inwaragawagko kadagiti Hentil. (Ngem nakitungtongak a sililimed kadagiti kasla napateg a papanguloen.) Inaramidko daytoy kas panangsiguradok a saanak nga agtartaray, wenno nagtaray, a maipaay iti awan."
                },
                "3": {
                    "verse_nr": "3",
                    "verse": "Ngem uray ni Tito, a maysa a Griego a kimmuyog kaniak, ket saan a napilit a nagkugit."
                },
                "4": {
                    "verse_nr": "4",
                    "verse": "Naparnuay daytoy a banag gapu kadagiti palso a kakabsat a sililimed nga agpaliiw iti wayawaya nga adda kadakami ken Cristo Jesus. Tinarigagayanda a pagbalinendakami nga adipen ti linteg."
                },
                "5": {
                    "verse_nr": "5",
                    "verse": "Saankami a dimngeg kadakuada uray iti maysa nga oras tapno mabalin nga agtalinaed a saan nga agbaliw ti kinapudno ti ebanghelio maipaay kadakayo."
                },
                "6": {
                    "verse_nr": "6",
                    "verse": "Ngem dagiti ibagbaga ti dadduma a mangidadaulo, awan ti nainayonda kaniak. Aniaman nga aramidenda, awan aniamanna kaniak. Saan nga awaten ti Dios ti kaykayat dagiti tattao."
                },
                "7": {
                    "verse_nr": "7",
                    "verse": "Ngem ketdi, nakitada a naitalek kaniak ti panangiwaragawag iti ebanghelio kadagiti saan a nakugit. Daytoy ket kas met laeng iti panangiwaragawag ni Pedro iti ebanghelio kadagiti nakugit."
                },
                "8": {
                    "verse_nr": "8",
                    "verse": "Ta ti Dios, a nagtrabaho ken Pedro maipaay iti panag-apostol kadagiti nakugit, nagtrabaho met kaniak kadagiti Hentil."
                },
                "9": {
                    "verse_nr": "9",
                    "verse": "Idi ni Santiago, ni Cefas ken Juan a nabigbig a kas isuda dagiti mangpabileg iti iglesia, ket naawatanda ti parabur a naited kaniak, intedda ti makannawan nga ima iti pannakikadua kadakami ken ni Bernabe. Inaramidda daytoy tapno rumbeng a mapankami kadagiti Hentil, ken tapno rumbeng a mapanda kadagiti nakugit."
                },
                "10": {
                    "verse_nr": "10",
                    "verse": "Kayatda met a laglagipenmi dagiti nakurapay. Magagaranak met a mangaramid iti dayta a banag."
                },
                "11": {
                    "verse_nr": "11",
                    "verse": "Ita, idi immay ni Cefas idiay Antiokia, imparupak ti panangsuppiatko kenkuana gapu ta nagbiddut isuna."
                },
                "12": {
                    "verse_nr": "12",
                    "verse": "Sakbay nga immay dagiti lallaki manipud kenni Santiago, makipangpangan ni Cefas kadagiti Hentil. Ngem idi immay dagitoy a lallaki, simmardeng isuna ken immadayo kadagiti Hentil. Mabuteng isuna kadagitoy a lallaki a nangipatungpal ti pannakakugit."
                },
                "13": {
                    "verse_nr": "13",
                    "verse": "Nakitipon met dagiti dadduma a Judio iti kinamaginsisingpet a kaduada ni Cefas. Ti nagbanaganna, naisursurot met ni Bernabe iti panaginsisingpetda."
                },
                "14": {
                    "verse_nr": "14",
                    "verse": "Ngem idi nakitak a saanda a sursuroten ti kinapudno ti ebanghelio, imbagak kenni Cefas iti sangoananda amin, \u201cNo Judioka ngem agbibiagka iti wagas dagiti Hentil imbes nga iti wagas dagiti Judio, kasano a pilitem dagiti Hentil nga agbiag a kas kadagiti Judio?\u201d"
                },
                "15": {
                    "verse_nr": "15",
                    "verse": "Dakami a naiyanak a Judio ken saan a \u201cmanagbasol a Hentil\u201d"
                },
                "16": {
                    "verse_nr": "16",
                    "verse": "ammomi nga awan ti napalinteg babaen kadagiti aramid iti linteg. Ngem ketdi, napalintegda babaen iti pammati ken Jesu-Cristo. Naaddaankami ti pammati ken Cristo Jesus tapno mapalintegkami babaen iti pammati kenni Cristo ken saan a babaen kadagiti aramid iti linteg. Ta awan ti lasag a mapalinteg babaen iti aramid iti linteg."
                },
                "17": {
                    "verse_nr": "17",
                    "verse": "Ngem no birukentayo ti Dios tapno mapalintegtayo ken Cristo, matakuatantayo kadagiti bagbagitayo a managbasoltayo met, nagbalin kadi ni Cristo nga adipen iti basol? Saan koma!"
                },
                "18": {
                    "verse_nr": "18",
                    "verse": "Ta no isublik ti panagtalgedko iti panangsalsalimetmet iti linteg, ti kinatalged a dinadaelko, ipakitak a managsalungasingak iti linteg."
                },
                "19": {
                    "verse_nr": "19",
                    "verse": "Natayak iti linteg babaen ti linteg, tapno mabalin nga agbiagak maipaay iti Dios."
                },
                "20": {
                    "verse_nr": "20",
                    "verse": "Nailansaak a naikadua ken Cristo. Saanen a siak ti agbiag, ngem ni Cristo ti agbibiag kaniak. Ti biag a pagbibiagak ita iti lasag, agbiagak babaen ti pammati ti Anak ti Dios a nangayat kaniak ken nangted iti bagina maipaay kaniak."
                },
                "21": {
                    "verse_nr": "21",
                    "verse": "Saanko nga iwaksi ti parabur ti Dios, ta no naadda ti kinalinteg babaen ti linteg, natay ngarud ni Cristo nga awan serserbina."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Maag a taga-Galacia, makin-mata iti dakes a mata a nangdangran kadakayo? Saan kadi a nailadawan ni Jesu-Cristo kas nailansa iti imatangyo?"
                },
                "2": {
                    "verse_nr": "2",
                    "verse": "Kayatko laeng a maammoan daytoy manipud kadakayo. Inawatyo kadi ti Espiritu babaen kadagiti aramid ti linteg wenno babaen iti panamati iti nangngeganyo?"
                },
                "3": {
                    "verse_nr": "3",
                    "verse": "Maagkayo kadi launay? Nangrugikayo kadi iti Espiritu tapno agleppas laeng iti nainlasagan?"
                },
                "4": {
                    "verse_nr": "4",
                    "verse": "Nagsagabakayo kadi kadagiti adu unay a banbanag para iti awan kaipapananna, no pudno nga awan kaipapananna dagitoy?"
                },
                "5": {
                    "verse_nr": "5",
                    "verse": "Ket isuna kadi a mangmangted iti Espiritu kadakayo ken agar-aramid kadagiti nabileg nga ar-aramid kadakayo, aramidenna kadi daytoy babaen kadagiti aramid ti linteg wenno babaen iti panangdengngeg a mabuyogan ti pammati?"
                },
                "6": {
                    "verse_nr": "6",
                    "verse": "Namati ni Abraham iti Dios ken naibilang daytoy kenkuana a kas kinalinteg."
                },
                "7": {
                    "verse_nr": "7",
                    "verse": "Iti isu met laeng a wagas, awatenyo ngarud a dagiti namati ket annak ni Abraham."
                },
                "8": {
                    "verse_nr": "8",
                    "verse": "Idi pay ket nakitan ti Nasantoan a Surat a palintegento ti Dios dagiti Hentil babaen ti pammati. Sakbay pay ket naiwaragawagen ti ebanghelio kenni Abraham: \u201cMabendisionanto ti amin a nasion babaen kenka.\u201d"
                },
                "9": {
                    "verse_nr": "9",
                    "verse": "Dagiti namati ket nabendisionan ngarud a kadua ni Abraham nga addaan pammati."
                },
                "10": {
                    "verse_nr": "10",
                    "verse": "Adda iti pannakailunod dagiti agtalek iti aramid ti linteg. Ta naisurat, \u201cNailunod ti tunggal maysa a saan a sumursurot iti amin a banbanag a naisurat iti libro ti linteg, nga aramiden amin daytoy.\u201d"
                },
                "11": {
                    "verse_nr": "11",
                    "verse": "Nalawag ita nga awan ti palpalintegen ti Dios babaen iti linteg, ta \u201cAgbiagto ti nalinteg babaen iti pammati.\u201d"
                },
                "12": {
                    "verse_nr": "12",
                    "verse": "Saan a naggapu ti linteg iti pammati, ngem ketdi, \u201cIsuna a mangar-aramid kadagitoy a banbanag iti linteg ket agbiagto babaen kadagiti linteg.\u201d"
                },
                "13": {
                    "verse_nr": "13",
                    "verse": "Sinubbotnatayo ni Cristo manipud iti lunod ti linteg idi nagbalin isuna a lunod para kadatayo. Ta naisurat, \u201cNailunod ti tunggal maysa a nakabitin iti kayo.\u201d"
                },
                "14": {
                    "verse_nr": "14",
                    "verse": "Ti panggep dayta ket umay koma ti bendision nga adda kenni Abraham kadagiti Hentil babaen kenni Cristo Jesus, tapno maawattayo koma ti kari iti Espiritu babaen iti pammati."
                },
                "15": {
                    "verse_nr": "15",
                    "verse": "Kakabsat, agsasaoak a kas tao. Uray idi naaramiden ti natao-an a tulag, awan ti mangwaswas wenno mangnayon iti daytoy."
                },
                "16": {
                    "verse_nr": "16",
                    "verse": "Ita, naisao dagiti karkari kenni Abraham ken kadagiti kaputotanna. Saanna nga ibagbaga ti, \u201ckadagiti kaputotan,\u201d a maipapan iti adu, no di ket iti maymaysa laeng, \u201citi kaputotam,\u201d nga isu ni Cristo."
                },
                "17": {
                    "verse_nr": "17",
                    "verse": "Ibagak daytoy ita. Ti linteg nga immay kalpasan iti 430 a tawen ket saanna a paawanen ti bileg ti immuna a tulag nga inaramid ti Dios."
                },
                "18": {
                    "verse_nr": "18",
                    "verse": "Ta no immay ti tawid babaen ti linteg, saanton a pulos nga umay babaen iti kari. Ngem inted ti Dios daytoy nga awan bayadna kenni Abraham babaen iti kari."
                },
                "19": {
                    "verse_nr": "19",
                    "verse": "Apay ngarud a naited ti linteg? Nainayon daytoy gapu kadagiti panagsalungasing, aginggana nga umayto ti kaputotan ni Abraham kadagiti nakaikarianna. Naipaulog ti linteg babaen kadagiti anghel, babaen iti ima ti mangibabaet."
                },
                "20": {
                    "verse_nr": "20",
                    "verse": "Ita, ipakpakaawat ti mangibabaet a saan laeng a maymaysa a tao, uray no maymaysa laeng ti Dios."
                },
                "21": {
                    "verse_nr": "21",
                    "verse": "Ngarud, maibusor kadi ti linteg kadagiti karkari ti Dios? Pudno a saan! Ta no naited ti linteg a nakaited iti biag, pudno nga immay koma ti kinalinteg babaen iti dayta a linteg."
                },
                "22": {
                    "verse_nr": "22",
                    "verse": "Ngem ketdi, imbalud ti Nasantoan a Surat dagiti amin a banbanag iti basol. Inaramid daytoy ti Dios tapno mabalin a maited koma kadagiti mamati ti karina a mangisalakan kadatayo babaen iti pammati kenni Jesu-Cristo."
                },
                "23": {
                    "verse_nr": "23",
                    "verse": "Ngem sakbay nga immay ti pammati kenni Cristo, naibalud ken saantayo a makapanaw gapu iti linteg aginggana iti pannakaipakaammo iti pammati."
                },
                "24": {
                    "verse_nr": "24",
                    "verse": "Isu ngarud a nagbalin ti linteg a mangaywan kadatayo aginggana nga immay ni Cristo, tapno mapalintegtayo babaen iti pammati."
                },
                "25": {
                    "verse_nr": "25",
                    "verse": "Ita ta dimteng ti pammati, awantayon iti panangsaluad iti mangay-aywan."
                },
                "26": {
                    "verse_nr": "26",
                    "verse": "Gapu ta aminkayo ket annak ti Dios babaen iti pammati kenni Cristo Jesus."
                },
                "27": {
                    "verse_nr": "27",
                    "verse": "Aminkayo a nabautisaran ken Cristo ket inkawesyon ni Cristo."
                },
                "28": {
                    "verse_nr": "28",
                    "verse": "Awan ti Judio wenno Griego, tagabu wenno nawaya, lalaki wenno babai, ta maymaysakayo amin kenni Cristo Jesus."
                },
                "29": {
                    "verse_nr": "29",
                    "verse": "No kukuanakayo ni Cristo, kaputotannakayo ngarud ni Abraham, dagiti agtawid segun iti kari."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ibagbagak nga agingga nga ubing pay ti agtawid, saan isuna a naiduma iti tagabu, uray pay isuna ti akinkukua iti amin a sanikua."
                },
                "2": {
                    "verse_nr": "2",
                    "verse": "Ngem ketdi, adda pay laeng isuna iti tengngel ti mangay-aywan ken mataltalek inggana iti tiempo nga ituding ti amana."
                },
                "3": {
                    "verse_nr": "3",
                    "verse": "Kasta met kadatayo, idi ubbingtayo, naibaludtayo kadagiti nainlubongan a sursuro."
                },
                "4": {
                    "verse_nr": "4",
                    "verse": "Ngem idi nadanonen ti umisu a tiempo, imbaon ti Dios ti Anakna, nga inyanak iti babai, a naiyanak babaen iti linteg."
                },
                "5": {
                    "verse_nr": "5",
                    "verse": "Inaramidna daytoy tapno subbotenna dagiti adda iti babaen iti linteg, tapno mabalin a maawattayonto iti pannakaampon kas an-annak a lallaki."
                },
                "6": {
                    "verse_nr": "6",
                    "verse": "Gapu ta dakayo dagiti annak a lallaki, imbaon ti Dios ti Espiritu ti Anakna kadagiti puspusotayo, ti Espiritu nga umaw-awag iti, \u201cAbba, Ama.\u201d"
                },
                "7": {
                    "verse_nr": "7",
                    "verse": "Iti daytoy a rason, saankayon a tagabu no di ket anak. No dakayo ket anak, maibilangkayo metten nga agtawid babaen iti Dios."
                },
                "8": {
                    "verse_nr": "8",
                    "verse": "Ngem idi, idi saanyo pay nga am-ammo ti Dios, tagabunakayo dagiti saan pulos a dios."
                },
                "9": {
                    "verse_nr": "9",
                    "verse": "Ngem ita ta am-ammoyon ti Dios, wenno ita ta naam-ammonakayon ti Dios, apay nga agsubsublikayo manen iti nakapsut ken awan pategna a nainlubongan a sursuro? Kayatyo kadi manen ti agbalin a tagabu?"
                },
                "10": {
                    "verse_nr": "10",
                    "verse": "Siaannad a paliiwenyo dagiti naisangsangayan nga al-aldaw, dagiti baro a bulan, dagiti panawen ken tawtawen."
                },
                "11": {
                    "verse_nr": "11",
                    "verse": "Mabutengak para kadakayo. Mabutengak nga amangan no awan serserbina ti panagrigatko para kadakayo."
                },
                "12": {
                    "verse_nr": "12",
                    "verse": "Agpakpakaasiak kadakayo kakabsat, agbalinkayo a kas kaniak, ta nagbalinak met a kas kadakayo. Awan ti inaramidyo a dakes kaniak."
                },
                "13": {
                    "verse_nr": "13",
                    "verse": "Ngem ammoyo a gapu iti napisikalan a sakit nga inwaragawagko ti ebanghelio kadakayo iti umuna a gundaway."
                },
                "14": {
                    "verse_nr": "14",
                    "verse": "Uray no inyegnakayo ti napisikalan a kasaaadko iti pannakasuot, saandak nga inumsi wenno linaksid. Ngem ketdi inawatdak a kas anghel ti Dios, a kas siak mismo ni Jesus-Cristo."
                },
                "15": {
                    "verse_nr": "15",
                    "verse": "Ngarud, sadino ita ti kinaragsakyo? Ta paneknekak kadakayo a, no mabalin a sinukilyo koman dagiti matayo ken itedyo kaniak."
                },
                "16": {
                    "verse_nr": "16",
                    "verse": "Ket ngarud, nagbalinak kadi a kabusoryo gapu ta imbagak ti kinapudno kadakayo?"
                },
                "17": {
                    "verse_nr": "17",
                    "verse": "Sireregtada a mangbirok kadakayo, ngem saan a maipaay iti nasayaat. Kayat dakayo nga isina kaniak tapno surutenyo ida."
                },
                "18": {
                    "verse_nr": "18",
                    "verse": "Kankanayon a nasayaat ti agbalin a naregget para kadagiti nasayaat a rasrason, ket saan laeng a no addaak kadakayo."
                },
                "19": {
                    "verse_nr": "19",
                    "verse": "Annakko nga ub-ubbing, agsagsagabaak manen iti ut-ot ti panagpasikal para kadakayo inggana a mabukel ni Cristo kadakayo."
                },
                "20": {
                    "verse_nr": "20",
                    "verse": "Kayatko ti makikaadda kadakayo ita ken sukatak ti timekko, gapu ta mariribukanak maipapan kadakayo."
                },
                "21": {
                    "verse_nr": "21",
                    "verse": "Ibagayo kaniak, dakayo nga agtarigagay a paiturayan iti linteg, saanyo kadi a mangmangngeg ti ibagbaga ti linteg?"
                },
                "22": {
                    "verse_nr": "22",
                    "verse": "Ta naisurat nga adda dua nga annak a lallaki ni Abraham, ti maysa ket anak ti tagabu a babai ken ti maysa ket anak ti babai a siwayawaya."
                },
                "23": {
                    "verse_nr": "23",
                    "verse": "No pay kasta, naipasngay laeng babaen iti lasag ti anak iti tagabu, ngem naipasngay babaen iti kari ti anak iti siwayawaya a babai."
                },
                "24": {
                    "verse_nr": "24",
                    "verse": "Mabalin a maipalawag dagitoy a banbanag babaen iti panangus-usar iti panangiyarig, ta kasla dua a tulag dagitoy a dua a babbai. Ti maysa kadakuada ket manipud iti bantay Sinai. Mangipaspasngay isuna kadagiti annak a tagabu, daytoy ket ni Agar."
                },
                "25": {
                    "verse_nr": "25",
                    "verse": "Ita, naiyarig ni Agar ti Bantay Sinai iti Arabia. Isimsimbulona ti agdama a Jerusalem, ta adda isuna iti pannakatagabo a kaduana dagiti an-annakna."
                },
                "26": {
                    "verse_nr": "26",
                    "verse": "Ngem siwayawaya ti Jerusalem nga adda iti ngato, dayta ket, ti inatayo."
                },
                "27": {
                    "verse_nr": "27",
                    "verse": "Ta naisurat, \u201cAgrag-oka, sika a baog a babai, sika a saan a makaanak. Agpukkaw ken agragsakka iti rag-o, sika a saan a makapadas iti panagsikog. Ta adu dagiti anak ti baog, ad-adu ngem kadagiti annak iti babai nga addaan iti asawa.\u201d"
                },
                "28": {
                    "verse_nr": "28",
                    "verse": "Ita, dakayo kakabsat, kasla ken Isaac, dakayo ket anak ti kari."
                },
                "29": {
                    "verse_nr": "29",
                    "verse": "Iti dayta a tiempo, indadanes ti naiyanak iti lasag ti naiyanak sigun iti Espiritu. Kasta met laeng ita."
                },
                "30": {
                    "verse_nr": "30",
                    "verse": "Ania ti ibaga ti Nasantoan a Sursurat? \u201cPapanawenyo ti tagabu a babai ken ti anakna. Ta saanto a makipagtawid ti anak ti tagabu a babai iti anak ti siwayawaya a babai.\u201d"
                },
                "31": {
                    "verse_nr": "31",
                    "verse": "Ngarud, kakabsat, saantayo nga annak ti tagabu a babai, ngem ketdi annnaknatayo ti siwayawaya a babai."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Gapu iti pannakawayawaya a winayawayaannatayo ni Cristo. Isu nga agtakderkayo a sititibker ken saankayo manen nga agpaadipen iti sangol iti pannakabalud."
                },
                "2": {
                    "verse_nr": "2",
                    "verse": "Kitaenyo, siak, ni Pablo ibagbagak kadakayo a no nakugitkayo, awanto ti pagimbagan ni Cristo kadakayo iti aniaman a wagas."
                },
                "3": {
                    "verse_nr": "3",
                    "verse": "Agsaksiak manen kadagiti lallaki a nakugit a kasapulan nga agtulnogda iti sibubukel a linteg."
                },
                "4": {
                    "verse_nr": "4",
                    "verse": "Naisinakayo kenni Cristo, dakayo amin a \u201cnapalinteg\u201d babaen iti linteg. Naiyadayokayo iti parabur."
                },
                "5": {
                    "verse_nr": "5",
                    "verse": "Ta gapu iti Espiritu, ken babaen iti pammati, agur-uraytayo iti kinatalged iti kinalinteg."
                },
                "6": {
                    "verse_nr": "6",
                    "verse": "Awan ti aniaman a kaipapananna kenni Cristo Jesus ti pannakakugit wenno saan a pannakakugit. Ti laeng pammati nga agtrabtrabaho babaen iti ayat ti adda ti kaipapananna."
                },
                "7": {
                    "verse_nr": "7",
                    "verse": "Nagtartaraykayo a sisasayaat. Siasino ti nangpasardeng kadakayo nga agtulnog iti kinapudno?"
                },
                "8": {
                    "verse_nr": "8",
                    "verse": "Saan a naggapu kenkuana a nangayab kadakayo ti panangallukoy nga aramidenyo dayta."
                },
                "9": {
                    "verse_nr": "9",
                    "verse": "Aringan ti bassit a lebadura ti sibubukel a masa."
                },
                "10": {
                    "verse_nr": "10",
                    "verse": "Adda panagtalekko kadakayo iti Apo a saankayo nga agpanunot iti sabali pay a wagas. Itdento ti mangrirriribok kadakayo ti bukodna a pannakaukom, siasinoman isuna."
                },
                "11": {
                    "verse_nr": "11",
                    "verse": "Kakabsat, no iwarwaragawagko pay laeng ti pannakakugit, apay a maidaddadanesak pay laeng? Iti kasta, madadaelto ti pakaitibkolan a bato iti krus."
                },
                "12": {
                    "verse_nr": "12",
                    "verse": "Tarigagayak a kaponen dagiti siasinoman a mangiyaw-awan kadakayo dagiti bagbagida."
                },
                "13": {
                    "verse_nr": "13",
                    "verse": "Ta inayabannakayo ti Dios kakabsat, iti pannakawayawaya. Laeng ta saanyo koma nga usaren ti pannakawayawayayo a kas gundaway a maipaay iti lasag. Ngem ketdi pagserbianyo iti tunggal maysa babaen iti ayat."
                },
                "14": {
                    "verse_nr": "14",
                    "verse": "Ta naipatungpal ti sibubukel a linteg iti maysa a bilin, \u201cMasapul nga ayatem dagiti karrubam a kas iti bagim\u201d."
                },
                "15": {
                    "verse_nr": "15",
                    "verse": "Ngem no kagaten wenno tilmonenyo ti tunggal maysa, kitaenyo ta saannakayo a dadaelen iti tunggal maysa."
                },
                "16": {
                    "verse_nr": "16",
                    "verse": "Ibagak a magnakayo babaen iti Espiritu ti Dios ket saanyonto a matungpal dagiti tarigagay iti lasag."
                },
                "17": {
                    "verse_nr": "17",
                    "verse": "Ta addaan kadagiti napigsa a tarigagay ti lasag a maibusor iti Espiritu ken addaan met kadagiti napigsa a tarigagay iti Espiritu a maibusor iti lasag. Ta kagura dagitoy ti tunggal maysa. Ti pagbanaganna dayta ket saanyo nga aramiden dagiti banbanag a tartarigagayanyo nga aramiden."
                },
                "18": {
                    "verse_nr": "18",
                    "verse": "Ngem no idaldalannakayo ti Espiritu, saannakayo nga iturturayan iti linteg."
                },
                "19": {
                    "verse_nr": "19",
                    "verse": "Ita, makita dagiti aramid iti lasag. Dagitoy ket kinaderrep, kinarugit, tarigagay ti lasag,"
                },
                "20": {
                    "verse_nr": "20",
                    "verse": "panagdayaw kadagiti didiosen, kinamananggagamud, kinamanangbubusor, panagraranget, panagimon, nalaka a panagunget, panagi-innagaw, saan a panagtitinnunos, panagsisina,"
                },
                "21": {
                    "verse_nr": "21",
                    "verse": "panagapal, kinamammartek, panagraranget gapu iti kinabartek, ken dagiti dadduma pay a banbanag a kas kadagitoy. Ballaagankayo a kas iti panangballaagko kadakayo idi a saanto a matawid dagiti agar-aramid kadagiti kakastoy a banbanag ti pagarian ti Dios."
                },
                "22": {
                    "verse_nr": "22",
                    "verse": "Ngem dagiti bunga ti Espiritu ket ayat, rag-o, kapia, kinaanus, kinamanangngaasi, kinaimbag, pammati,"
                },
                "23": {
                    "verse_nr": "23",
                    "verse": "kinaalumanay, ken panagteppel iti bagi. Awan ti linteg a maibusor kadagiti kakastoy a banbanag."
                },
                "24": {
                    "verse_nr": "24",
                    "verse": "Inlansa dagiti naibilang kenni Cristo Jesus iti krus ti lasag nga addaan kadagiti regget ken dagiti amin a dakes a tarigagayna."
                },
                "25": {
                    "verse_nr": "25",
                    "verse": "No agbiagtayo babaen iti Espiritu, masapul a magnatayo met babaen iti Espiritu."
                },
                "26": {
                    "verse_nr": "26",
                    "verse": "Saantayo nga agbalin a natangsit, saantayo a paungeten ti tunggal maysa wenno saantayo nga apalan ti tunggal maysa."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kakabsat, no natiliwan ti maysa a tao nga agbasbasol, dakayo a naespirituan ket masapul nga iturongna dayta a tao iti espiritu iti kinaalumanay. Agannadkayo, tapno saankayo a masulisog."
                },
                "2": {
                    "verse_nr": "2",
                    "verse": "Awitenyo ti dadagsen ti tunggal maysa, ket iti kasta matungpalyonto ti linteg ni Cristo."
                },
                "3": {
                    "verse_nr": "3",
                    "verse": "Ta no panpanunoten ti siasinoman a naisangsangayan isuna idinto ta saan met gayam, al-allilawenna ti bagina."
                },
                "4": {
                    "verse_nr": "4",
                    "verse": "Masapul a sukimaten ti tunggal maysa ti bukodna nga aramid. Iti kasta, addanto ti ipannakkelna iti bukodna, nga awan iti panangidildilig iti siasinoman."
                },
                "5": {
                    "verse_nr": "5",
                    "verse": "Ta awiten iti tunggal maysa ti bukodna nga awit."
                },
                "6": {
                    "verse_nr": "6",
                    "verse": "Masapul nga ibingay iti maysa a nasuroan iti sao dagiti amin a naimbag a banbanag iti manursuro."
                },
                "7": {
                    "verse_nr": "7",
                    "verse": "Saankayo nga agpaallilaw. Saan a malais ti Dios. Aniaman ti imula ti maysa a tao, daytanto met laeng ti apitenna."
                },
                "8": {
                    "verse_nr": "8",
                    "verse": "Ta agapitto iti pakadadaelan ti siasinoman nga agmulmula iti bukel iti bukodna a kinamanagbasol a galad, ngem isuna nga agmulmula iti bukel iti Espiritu, agapitto iti agnanayon a biag manipud iti Espiritu."
                },
                "9": {
                    "verse_nr": "9",
                    "verse": "Saantayo koma a mabannog nga agaramid iti naimbag, ta agapittayonto iti umiso a tiempo no saantayo a sumardeng."
                },
                "10": {
                    "verse_nr": "10",
                    "verse": "Isu ngarud, no adda gundawaytayo, agaramidtayo iti nasayaat iti tunggal maysa. Nangnangruna nga agaramidtayo iti nasayaat kadagiti adda iti bumalay iti pammati."
                },
                "11": {
                    "verse_nr": "11",
                    "verse": "Kitaenyo dagiti dadakkel a letra nga isursuratko kadakayo iti bukodko a panagsursurat."
                },
                "12": {
                    "verse_nr": "12",
                    "verse": "Pilitendakayo a makugit dagiti mangayat nga agaramid iti nasayaat a pakasarsaritaan iti lasag. Aramidenda laeng daytoy tapno saanda a maidadanes gapu iti krus ni Cristo."
                },
                "13": {
                    "verse_nr": "13",
                    "verse": "Ta uray dagiti nakugit ket saanda a salsalimetmetan ti linteg. Ngem ketdi, kayatda a makugitkayo tapno makapagpasindayawda maipapan iti lasagyo."
                },
                "14": {
                    "verse_nr": "14",
                    "verse": "Saanak koma pulos nga agbalin a napannakkel malaksid iti krus iti Apotayo a Jesus Cristo. Babaen kenkuana a nailansa ti lubong kaniak ken Siak iti lubong."
                },
                "15": {
                    "verse_nr": "15",
                    "verse": "Ta awan kaipapananna ti pannakakugit wenno saan a pannakakugit. Ngem ketdi, napateg ti baro a parsua."
                },
                "16": {
                    "verse_nr": "16",
                    "verse": "Kadagiti amin nga agbiag babaen iti daytoy nga annuroten, sapay koma ta maadda ti kappia ken asi kadakuada ken iti Israel ti Dios."
                },
                "17": {
                    "verse_nr": "17",
                    "verse": "Manipud ita, awan koman ti mangriribok kaniak, ta aw-awitek dagiti marka ni Jesu-Cristo iti bagik."
                },
                "18": {
                    "verse_nr": "18",
                    "verse": "Sapay koma ta makikaddua ti parabur ni Apotayo a ni Jesu-Cristo iti espirituyo, kakabsat. Amen."
                }
            }
        }
    }
}